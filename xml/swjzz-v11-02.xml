
<檔 ="swjz01-01.xml">
<title n="juan-head" id="v22">說文解字第十一篇下</title>
<author>金壇段玉裁注</author>

<wh>沝</wh>
<t>
<xushi>二水也。</xushi>
<duanzhu>卽形而義在焉。</duanzhu>
<xushi>闕。</xushi>
<duanzhu>此謂闕其聲也。其讀若不傳。今之壘切者，以意爲之。</duanzhu>
<xushi>凡沝之屬皆从沝。</xushi>
</t>

<wh><img src="567B-01">𣹳</img></wh>
<t>
<xushi>水行也。从沝、㐬。</xushi>
<duanzhu>會意。力求切，三部。</duanzhu>
<xushi>㐬，突忽也。</xushi>
<duanzhu>㐬之本義謂不順忽出也，引申爲突忽，故流从之。</duanzhu>
</t>

<wh><img src="567B-02">流</img></wh>
<t>
<xushi>篆文从水。</xushi>
<duanzhu>流爲小篆，則𣹳爲古文、籒文可知。此亦二上之例也。或問曰「何不以流涉入〈水部〉，而附𣹳、𣻣爲重文乎？曰「如是則沝無所附。沝不附〈水部〉之末而爲部首者，以配屾部也。</duanzhu>
</t>

<wh><img src="567B-03">𣻣</img></wh>
<t>
<xushi>徒行濿水也。</xushi>
<duanzhu>濿，各本作厲。誤。濿，或砅字也。砅本履石渡水之偁，引申爲凡渡水之偁。〈釋水〉曰「繇膝以上爲涉。《毛傳》同。許云徒行者，以別於以車及方之、舟之也。許意《詩》所言揭、厲皆徒行也、皆涉也，故字从步。</duanzhu>
<xushi>从沝、步。</xushi>
<duanzhu>會意。時攝切，八部。</duanzhu>
</t>

<wh><img src="567B-04">涉</img></wh>
<t>
<xushi>篆文从水。</xushi>
</t>
<variants>文三，重二。</variants>

<wh>瀕</wh>
<t>
<xushi>水厓，人所賔附也。</xushi>
<duanzhu>厓，今之涯字；附，當作駙。〈馬部〉曰「駙，近也。瀕、賔以㬪韵爲訓，瀕今字作濵。〈召旻〉《傳》曰「瀕，厓也。〈采蘋〉、〈北山〉〔傳〕皆曰「濵，厓也。今字用頻訓數。攷〈桑柔〉《傳》曰「頻，急也。《廣雅》曰「頻頻，比也。此從附近之義引申之。本無二字二音，而今字妄爲分別，積習生常矣。</duanzhu>
<xushi>顰戚不歬而止。从頁、从涉。</xushi>
<duanzhu>顰戚，各本作𩔤戚。今正。此以顰戚釋从頁之意也。將涉者，或因水深，顰眉蹙頞而止，故字从涉頁。符眞切，按，當必鄰切。十二部。</duanzhu>
<xushi>凡？之屬皆从？。</xushi>
</t>

<wh>顰</wh>
<t>
<xushi>涉水𩕨戚也。</xushi>
<duanzhu>戚，古音同蹴──迫也。各本作蹙，誤。顰戚，謂顰眉蹙頞也。許必言涉水者，爲其字之从瀕也。</duanzhu>
<xushi>从𩕨，卑聲。</xushi>
<duanzhu>符眞切。按，从卑聲，則古音在十六部。《易》頻復，本又作嚬。王弼、虞翻、侯累皆以頻蹙釋之，鄭作卑，陸云音同。按，諸家作頻，省下卑；鄭作卑，省上頻。古字同音叚借，則鄭作卑爲是；諸家作頻，非。顰本在支韵，不在眞韵也。自各書省爲頻，又或作嚬，又《莊子》及《通俗文》叚矉爲顰，而古<pb n="573-2"/>音不可復知，乃又改易音義云鄭作顰。幸晁氏以道古《周易》、呂氏伯恭《古易音訓》所據音義皆作卑。晁云：卑，古文也，今文作顰。攷古音者得此，眞一字千金矣。</duanzhu>
</t>
<variants>文二。</variants>

<wh>𡿨</wh>
<t>
<xushi>水小流也。</xushi>
<duanzhu>〈水部〉曰「涓、小流也。𡿨與涓音義同。《釋名》曰「山下根之受𩅸處曰甽。甽，吮也──吮得山之肥潤也。按，此爲〈禹貢〉羽畎、岱畎之說解，亦卽小流之義。</duanzhu>
<xushi>《周禮》：匠人爲溝洫，枱廣五寸。</xushi>
<duanzhu>枱，許之耜字也。見〈木部〉。各本作㭒，誤。</duanzhu>
<xushi>二枱爲耦；一耦之伐，廣尺、深尺謂之𡿨；倍𡿨謂之遂；倍遂曰溝；倍溝曰洫；倍洫曰巜。</xushi>
<duanzhu>已上〈攷工記〉匠人職文，說詳鄭注及程氏瑤田《通藝錄》「今《周禮》𡿨作𤰝、巜作澮，與許所據不同者，後人所改也。𡿨、巜、巛三篆下皆宜曰象形而不言者，省文也。姑泫切，十四部。</duanzhu>
<xushi>凡𡿨之屬皆从𡿨。</xushi>
</t>

<wh>𤰝</wh>
<t>
<xushi>古文𡿨，从田、川。</xushi>
<duanzhu>古文<pb n="573-3"/>疑當作籒文，葢𡿨、巜皆古文也。按，鄭注〈攷工記〉曰「𤰝，畎也。謂甽、畎古今字，𤰝卽今之畎字也。</duanzhu>
<xushi>田之川也。</xushi>
<duanzhu>四字小徐有，而田譌作𤰝。</duanzhu>
</t>

<wh>畎</wh>
<t>
<xushi>篆文𡿨，从田、犬聲。</xushi>
<duanzhu>畎爲小篆，則𡿨、𤰝爲古籒可知。此亦先二後上之例。</duanzhu>
<xushi>六畎爲一畮。</xushi>
<duanzhu>漢〈食貨志〉曰「趙過能爲代田，一畮三甽，古法也。后稷始甽田，以二耜爲耦，廣尺、深尺曰甽，長終畮。一畮三畎，一夫三百甽，而播種於甽中。按，長終畮者，長百步也。六尺爲步，步百爲畮。播種於甽中者，甽中猶甽閒──播種於兩甽之閒也。深者爲甽，高者爲田，皆廣尺。三百甽，積廣六百尺；長百步，亦長六百尺。故一夫百畮，其體正方。許云六畎爲一畮者，謂其地容六畎耳，與一畮三畎之制非有二也。畎與田來歲互易，卽代田之制也。六尺爲步，步百爲畮。見〈田部〉。</duanzhu>
</t>
<variants>文一，重二。</variants>

<wh>巜</wh>
<t>
<xushi>水流澮澮也。</xushi>
<duanzhu>澮澮當作𣴠𣴠。《毛傳》曰「𣴠𣴠，流也。〈水部〉曰「𣴠𣴠，水流聲也。古𠯑聲、會聲多通用。<pb n="574"/>水流涓涓然曰𡿨，𣴠𣴠然則曰巜。巜大於𡿨矣，此字之本義也，因以名井田之制。</duanzhu>
<xushi>方百里爲巜，廣二尋、深二仞。</xushi>
<duanzhu>〈考工記〉匠人文。尋、仞依許〈寸部〉、〈人部〉說皆八尺。今《周禮》作澮，許所據作巜，後人以水名易之也。古外切，十五部。</duanzhu>
<xushi>凡巜之屬皆从巜。</xushi>
</t>

<wh>粼</wh>
<t>
<xushi>水生厓石閒粼粼也。</xushi>
<duanzhu>厓者，山邊也。</duanzhu>
<xushi>从巜，㷠聲。</xushi>
<duanzhu>力珍切，十二部。</duanzhu>
</t>
<variants>文二。</variants>

<wh>川</wh>
<t>
<xushi>毌穿通流水也。</xushi>
<duanzhu>毌各本作貫。毌，穿物持之也；穿，通也──巛則毌穿通流。又大於巜矣。水有始出謂川者，如「《爾雅》水注川曰谿、許云泉出通川爲谷」是也；有絕大乃謂川者，如「〈皋陶謨〉𡿨巜距川、〈攷工記〉澮達於川」是也。本小水之名，因以爲大水之名。</duanzhu>
<xushi>〈虞書〉曰「</xushi>
<duanzhu>謂古文〈皋陶謨〉。</duanzhu>
<xushi>濬𡿨巜歫巛。</xushi>
<duanzhu>歫，各本作距。今正。今《尙書》作「畎澮距川」者，後人所改也。</duanzhu>
<xushi>言深𡿨巜之水會爲川也。</xushi>
<duanzhu>此偁《尙書》釋之，以見《尙書》之川與川字有間矣。川，今昌緣切，古音在十三部，讀如春，〈雲漢〉之詩是也。</duanzhu>
<xushi>凡川之屬皆从川。</xushi>
</t>

<wh>巠</wh>
<t>
<xushi>水𧖴也。</xushi>
<duanzhu>巠之言濥也。濥者，水𧖴行地中濥濥也，故从川在地下。</duanzhu>
<xushi>从川在一下。一，地也。</xushi>
<duanzhu>會意。</duanzhu>
<xushi>𡈼省聲。</xushi>
<duanzhu>古靈切，十一部。</duanzhu>
<xushi>一曰水冥巠也。</xushi>
<duanzhu>冥巠，水大皃。今字作溟涬。司馬注《莊》曰「涬溟，自然氣也。</duanzhu>
</t>

<wh><img src="568B-01">𡿱</img></wh>
<t>
<xushi>古文巠不省。</xushi>
</t>

<wh>巟</wh>
<t>
<xushi>水廣也。</xushi>
<duanzhu>引申爲凡廣大之偁。〈周頌〉：天作高山，大王荒（⿱艹㠩）之。《傳》曰「荒（⿱艹㠩），大也。凡此等皆叚荒爲巟也。荒，蕪也。荒行而巟廢矣。</duanzhu>
<xushi>从巛，亾聲。</xushi>
<duanzhu>呼光切，十部。</duanzhu>
<xushi>《易》曰「包巟用馮河。</xushi>
<duanzhu>〈泰〉九二爻辭，今《易》作荒，陸云本亦作巟。</duanzhu>
</t>

<wh><img src="568B-02">𡿿</img></wh>
<t>
<xushi>水流皃。</xushi>
<duanzhu>皃，舊作也。今依《篇》、《韵》正。〈江賦〉「溭淢濜溳」，李云「參差相次也」。淢卽𡿿。《詩》「黍稷彧彧」，彧者，𡿿之變──叚𡿿爲㦽也。</duanzhu>
<xushi>从巛，或聲。</xushi>
<duanzhu>于逼切。一部。亦胡國切。</duanzhu>
</t>

<wh><img src="568B-03">𡿯</img></wh>
<t>
<xushi>水流也。</xushi>
<duanzhu>此與〈水部〉汩義異。汩，治水也。〈上林賦〉曰「汩乎混流。又曰「汩㴔漂疾。《方言》：汩，疾行也。注云：汩汩，急皃。于筆切。此用汩爲𡿯也。《廣韵》合爲一，非。</duanzhu>
<xushi>从巛，曰聲。</xushi>
<duanzhu>于筆切，十五部。</duanzhu>
</t>

<wh><img src="569A-01">𡿪</img></wh>
<t>
<xushi>水流𡿪𡿪也。从巛，列省聲。</xushi>
<duanzhu>大徐曰「𠛱字从𡿪。此疑誤，當是从𣦵省。小徐本作𣦵省聲。良薛切，十五部。</duanzhu>
</t>

<wh>邕</wh>
<t>
<xushi>邑四方有水自邕成池者是也。</xushi>
<duanzhu>邑，各本無，依《韵會》補。成，各本作城，誤──依《廣韵》、《韵會》正。自邕，當作自𢹬，轉寫之誤。𢹬者，抱也──池沼多由人工所爲，惟邑之四旁有水來，自擁抱旋繞成池者，是爲邕。以擁釋邕，以㬪韵爲訓也，故其字从川、邑，引申之凡四面有水皆曰邕。〈周頌〉曰「于彼西雝。《傳》曰「雝，澤也。〈大雅〉曰「於樂辟雝、鎬京辟雝。《傳》曰「水旋𠀉如璧曰辟雝。《水經注》釋漁陽郡雍奴曰「四方有水爲雍，不流爲奴。皆邕字之叚借也。</duanzhu>
<xushi>从巛、邑。</xushi>
<duanzhu>川圍邑，會意。</duanzhu>
<xushi>讀若雝。</xushi>
<duanzhu>於容切，九部。</duanzhu>
</t>

<wh>𡿷</wh>
<t>
<xushi>籒文邕如此。</xushi>
</t>
★(P951-P593)
<wh><img src="569A-02">𡿧</img></wh>
<t>
<xushi>害也。</xushi>
<duanzhu>害者，傷也。𡿧害字本如此作。《玉篇》云：天反時爲𡿧。今凡作灾、災、葘皆叚借字也。災行而𡿧廢矣。〈周語〉曰「陽塞而在陰，川原必塞。原塞，國必亡。以一塞川，是爲害川，故字从一雝川。</duanzhu>
<xushi>从一雝川。</xushi>
<duanzhu>雝、壅古今字。〈王莽傳〉邕涇水不流，亦叚邕爲壅。此會意也。祖才切，一部。</duanzhu>
<xushi>《春秋傳》曰「川雝爲澤凶。</xushi>
<duanzhu>宣十二年《左傳》文。此偁傳說會意之恉也。知《莊子》曰「《周易》師之〈臨〉曰「師出以律，否臧凶，川雝爲澤，夭且不整，所以凶也。與偁艸木麗於土，說䕻从艸麗；偁豐其屋，說寷从宀、豐同。</duanzhu>
</t>
★(P952-P583)

<wh>侃</wh>
<t>
<xushi>剛直也。</xushi>
<duanzhu>《論語》．鄕黨》：與下大夫言，侃侃如也。孔曰「侃侃，和樂皃也。葢謂卽衎衎之叚借字。</duanzhu>
<xushi>从㐰，㐰，古文信也。</xushi>
<duanzhu>見〈言部〉。</duanzhu>
<xushi>从巛，取其不舍晝夜。</xushi>
<duanzhu>信則可恆，會意。空旱切，十四部。</duanzhu>
<xushi>《論語》曰「子路侃侃如也。</xushi>
<duanzhu>見〈先進篇〉「今作子路行行如也，冉有、子貢侃侃如也。葢許氏筆誤。</duanzhu>
</t>
★(P952-P593)

<wh>州</wh>
<t>
<xushi>水中可凥者曰州。</xushi>
<duanzhu>凥各本作居。今正；者字今補。〈周南〉在河之州，〈釋水〉、《毛傳》皆曰「水中可居者曰州。</duanzhu>
<xushi>水𠣘繞其旁，从重川。</xushi>
<duanzhu>水字今補。𠣘繞各本作周遶，誤──今正。𠣘者，帀也，會意。職流切。三部。俗作洲。</duanzhu>
<xushi>昔堯遭洪水，民凥水中高土，故曰九州。</xushi>
<duanzhu>州本州渚字，引申之乃爲九州；俗乃別製洲字，而小大分係矣。</duanzhu>
<xushi>《詩》曰「在河之州。</xushi>
<duanzhu>〈關雎〉文，證州之本義也。</duanzhu>
<xushi>一曰州，[⿰田𢏚]也。</xushi>
<duanzhu>以㬪韵爲訓。[⿰田𢏚]，耕治之田也。</duanzhu>
<xushi>各[⿰田𢏚]其土<pb n="575"/>而生也。</xushi>
<duanzhu>人各耕治以爲生。此說州之別一義，其實前義內可包。</duanzhu>
</t>

<wh><img src="569B-01">𠃕</img></wh>
<t>
<xushi>古文州。</xushi>
<duanzhu>此像前後左右皆水。</duanzhu>
</t>
<variants>文十，重三。</variants>

<wh>泉</wh>
<t>
<xushi>水厡也。</xushi>
<duanzhu>〈釋水〉曰「濫泉正出──正出，涌出也；沃泉縣（⿰県系）出──縣（⿰県系）出，下出也；氿泉穴出──穴出，仄出也。《毛傳》亦云「檻泉正出」，側出曰氿泉，許作濫泉、[⿸厂𣌿]泉。〈召旻〉曰「泉之竭矣，不云自中。《傳》曰「泉水從中以益者也。引申之，古者謂錢曰泉布。許云：古者貨貝而寶龜，周而有泉，至秦廢貝行錢。</duanzhu>
<xushi>象水流出成川形。</xushi>
<duanzhu>同出而三岐，略似巛形也。疾緣切，十四部。</duanzhu>
<xushi>凡泉之屬皆从泉。</xushi>
</t>

<wh>㶗</wh>
<t>
<xushi>泉水也。</xushi>
<duanzhu>泉水者，泉出之水也。《淮南書》云：莫鑒於流𤀇，而鑒於澄水。許注云「楚人謂水暴溢爲𤀇」，𤀇卽㶗字──泉水暴溢曰㶗也。</duanzhu>
<xushi>从泉，䋣聲，讀若飯。</xushi>
<duanzhu>符萬切。十四部。古讀平聲。</duanzhu>
</t>
<variants>文二。</variants>

<wh>灥</wh>
<t>
<xushi>三泉也。</xushi>
<duanzhu>凡積三爲一者，皆謂其多也。不言从三泉者，不待言也。</duanzhu>
<xushi>闕。</xushi>
<duanzhu>此謂讀若未詳，闕其音也。今音詳遵切，依附泉之雙聲爲之。</duanzhu>
<xushi>凡灥之屬皆从灥。</xushi>
</t>

<wh><img src="569B-02">𠫐</img></wh>
<t>
<xushi>水本也。</xushi>
<duanzhu>各本作水泉本也，今刪（⿰刂）正。〈月令〉百源注曰「衆水始所出爲百源。單𧦝曰原，絫𧦝曰原泉──《孟子》「原泉混混」是也。</duanzhu>
<xushi>从灥出厂下。</xushi>
<duanzhu>厂者，山石之厓巖。會意。愚袁切，十四部。</duanzhu>
</t>

<wh><img src="569B-03">厡</img></wh>
<t>
<xushi>篆文从泉。</xushi>
<duanzhu>此亦先二後上之例，以小篆作厡，知𠫐乃古文、籒文也。後人以厡代高平曰邍之邍，而別製源字爲本厡之厡，積非成是久矣。</duanzhu>
</t>
<variants>文二，重一。</variants>

<wh>永</wh>
<t>
<xushi>水長也。</xushi>
<duanzhu>引申之，凡長皆曰永。〈釋詁〉，《毛傳》曰「永，長也。《方言》曰「施於衆長謂之永。</duanzhu>
<xushi>象水巠理之長永也。</xushi>
<duanzhu>巠者，水脈；理者，水文。于憬切，古音在十部。</duanzhu>
<xushi>《詩》曰「江之永矣。</xushi>
<duanzhu>〈周南〉．漢廣〉文。</duanzhu>
<xushi>凡<pb n="575-2"/>永之屬皆从永。</xushi>
</t>

<wh>羕</wh>
<t>
<xushi>水長也。</xushi>
<duanzhu>引申之爲凡長之偁。〈釋詁〉曰「羕，長也。</duanzhu>
<xushi>从永，羊聲。</xushi>
<duanzhu>余亮切，十部。</duanzhu>
<xushi>《詩》曰「江之羕矣。</xushi>
<duanzhu>〈漢廣〉文。《毛詩》作永，《韓詩》作羕，古音同也。《文選》．登樓賦》「川既漾而濟深」，李注引《韓詩》江之漾矣。薛君曰「漾，長也。漾乃羕之譌字。</duanzhu>
</t>
<variants>文二。</variants>

<wh>𠂢</wh>
<t>
<xushi>水之衺流別也。</xushi>
<duanzhu>流別者，一水岐分之謂。〈禹貢〉曰「漾東流爲漢」、「沇東流爲泲」、「江東別爲沱」，此言流別之始。〈釋水〉詳之。自河出爲灉，濟爲濋已下是也。流別則其勢必衺行，故曰衺流別。𠂢與〈水部〉派音義皆同，派葢後出耳。衺流別，則正流之長者較短而巠理同也，故其字从反永。</duanzhu>
<xushi>从反永。</xushi>
<duanzhu>匹卦切，十六部。</duanzhu>
<xushi>凡𠂢之屬皆𠂢──讀若稗縣（⿰県系）。</xushi>
<duanzhu>〈禾部〉曰「琅邪有稗縣（⿰県系）。今〈地理志〉作椑縣（⿰県系），誤也；小徐本作蜀稗縣（⿰県系），非。蜀衹有郫縣（⿰県系），音疲。</duanzhu>
</t>

<wh><img src="570A-01">𧖴</img></wh>
<t>
<xushi>血理分衺行體中者。</xushi>
<duanzhu>理分猶分理。序曰「見鳥獸蹏迒之迹，知分理之可相<pb n="575-3"/>別異。衺行體中，而大𠋫在寸口。人手卻十分動脈爲寸口也。</duanzhu>
<xushi>从𠂢、从血。</xushi>
<duanzhu>會意。不入血部者，重𠂢也。𠂢亦聲。莫獲切，十六部。</duanzhu>
</t>

<wh><img src="570A-02">脈</img></wh>
<t>
<xushi>𧖴或从肉。</xushi>
</t>

<wh><img src="570A-03">衇</img></wh>
<t>
<xushi>籒文。</xushi>
<duanzhu>左血左𠂢。</duanzhu>
</t>

<wh>覛</wh>
<t>
<xushi>衺視也。</xushi>
<duanzhu>〈釋詁〉曰「覛，胥，相也。郭云：覛謂相視也。按覛與〈目部〉眽通用。古《詩》「眽眽不得語。李善引《爾雅》及注作眽。今《文選》譌作脈。非也。覛不入見部者，重𠂢也。</duanzhu>
<xushi>从𠂢、从見。</xushi>
<duanzhu>會意。𠂢亦聲。莫狄切。《廣韵》莫獲切。十六部。俗有尋覓字。此篆之譌體。</duanzhu>
</t>

<wh><img src="570A-04">𧡒</img></wh>
<t>
<xushi>籒文。</xushi>
</t>
<variants>文三，重三。</variants>

<wh>𠔌</wh>
<t>
<xushi>泉出通川爲谷。</xushi>
<duanzhu>〈釋水〉曰「水注川曰谿。注谿曰谷。許不言谿者，許以谿專係之山豄無所通也。川者，毌穿通流之水也。兩山之閒必有川焉。《詩》「進𨓤維谷。叚谷爲鞫。《毛傳》曰「谷，竆也。卽〈邶風〉〔傳〕〉之鞫，竆也。</duanzhu>
<xushi>从水半見出於口。</xushi>
<duanzhu>此會意。古祿切。三部。亦音浴。</duanzhu>
<xushi>凡谷之屬皆从谷。</xushi>
</t>

<wh>谿</wh>
<t>
<xushi>山<pb n="576"/>𨽍無所通者。</xushi>
<duanzhu>𨽍各本作瀆。今正。〈𨸏部〉曰「𨽍，通溝也。讀若洞。古文作豄。〈釋山〉曰「山豄無所通，谿。然則許作𨽍明矣。</duanzhu>
<xushi>从谷，奚聲。</xushi>
<duanzhu>苦兮切，十六部。</duanzhu>
</t>

<wh>𧯆</wh>
<t>
<xushi>通谷也。</xushi>
<duanzhu>通迵之谷也。《文選》注》曰「華延《洛陽記》云：城南五十里有大谷。舊名通谷。引申爲凡疏達之偁。</duanzhu>
<xushi>从谷，害聲。</xushi>
<duanzhu>呼括切，十五部。</duanzhu>
</t>

<wh>豂</wh>
<t>
<xushi>空谷也。</xushi>
<duanzhu>虛廫之谷也。〈大雅〉曰「大風有隧。有空大谷。</duanzhu>
<xushi>从谷，翏聲。</xushi>
<duanzhu>洛蕭切，古音在三部。</duanzhu>
</t>

<wh>豅</wh>
<t>
<xushi>大長谷也。</xushi>
<duanzhu>司馬相如《傳》曰「巖巖深山之谾谾兮。晉灼曰「谾音籠。古豅字。蕭該曰「谾或作豅。長大皃也。徐廣谾音力工反。與晉說同。白駒《傳》曰「空谷，大谷也。</duanzhu>
<xushi>从谷，龍聲，讀若聾。</xushi>
<duanzhu>盧紅切，九部。</duanzhu>
</t>

<wh><img src="570B-01">𧮯</img></wh>
<t>
<xushi>谷中響也。</xushi>
<duanzhu>此與宖，屋響也義近。〈攷工記〉「其聲大而宏。司農注：謂聲音大也。引申爲凡大之偁。《史記》〈司馬相如傳〉「必將崇論谹議。</duanzhu>
<xushi>从谷，厷聲。</xushi>
<duanzhu>戸萌切，古音在六部。</duanzhu>
</t>

<wh>谸</wh>
<t>
<xushi>望山谷千千靑也。</xushi>
<duanzhu>各本千千作谸谸。今正。〈高唐賦〉「仰視山顚。肅何芊芊。李注云：《說文》曰「谸，望山谷千千靑也。千與芊，古字通。按千芊爲古今字。俗用芊改千。楚詞及陸<pb n="576-1"/>機文賦皆用千眠字。〈南都賦〉作䀒瞑。謝朓《詩》「遠樹曖阡阡。《廣雅》乃有芊芊字耳。</duanzhu>
<xushi>从谷，千聲。</xushi>
<duanzhu>倉絢切。十二部。古讀平聲。</duanzhu>
</t>

<wh>䜭</wh>
<t>
<xushi>深通川也。</xushi>
<duanzhu>深之使通也。䜭與叡睿音義皆相近。故今文〈洪範〉曰「思心曰䜭。䜭作聖。古文曰「思曰睿。睿作聖。</duanzhu>
<xushi>从𣦵谷。</xushi>
<duanzhu>會意。私閏切，十三部。</duanzhu>
<xushi>𣦵，殘也。</xushi>
<duanzhu>殘猶穿也。</duanzhu>
<xushi>谷，阬坎意也。</xushi>
<duanzhu>？謂穿之。谷取阬坎之意。阬坎，深意也。已上十一字依《韵會》本。</duanzhu>
<xushi>〈虞書〉曰「䜭畎澮歫川。</xushi>
<duanzhu>川部既偁咎䌛謨濬𡿨巜歫川矣。此又偁而字異，何也。葢前爲《古文尙書》「此爲今文也。以濬，𡿨皆《倉頡》古文知之。</duanzhu>
</t>

<wh><img src="570B-02">𣽊</img></wh>
<t>
<xushi>䜭或从水。</xushi>
</t>

<wh><img src="570B-03">濬</img></wh>
<t>
<xushi>古文䜭。</xushi>
<duanzhu>从水，从睿。睿古文叡也。叡，深明也。通也。</duanzhu>
</t>
<variants>文八，重二。</variants>

<wh>仌</wh>
<t>
<xushi>凍也。</xushi>
<duanzhu>仌凍二篆爲轉注：絫𧦝之曰仌凍。如〈月令〉冰凍消釋是也。</duanzhu>
<xushi>象水冰之形。</xushi>
<duanzhu>冰各本作凝。今正。謂象水初凝之文理也。筆陵切，六部。</duanzhu>
<xushi>凡仌之屬皆从仌。</xushi>
</t>

<wh>冰</wh>
<t>
<xushi>水堅也。</xushi>
<duanzhu>易象<pb n="576-2"/>傳。初六履霜。陰始凝也。馴致其道。至堅冰也。古本當作陰始冰也。至堅仌也。釋器。冰脂也。孫本冰作凝。按此可證《詩》膚如凝脂，本作冰脂。以冰代仌，乃別製凝字。經典凡凝字皆冰之變也。</duanzhu>
<xushi>从水仌。</xushi>
<duanzhu>會意。魚陵切，六部。</duanzhu>
</t>

<wh>凝</wh>
<t>
<xushi>俗冰。从疑。</xushi>
<duanzhu>以雙聲爲聲。</duanzhu>
</t>

<wh>凍</wh>
<t>
<xushi>仌也。</xushi>
<duanzhu>初凝曰仌。仌壯曰凍。又於水曰冰。於他物曰凍。故〈月令〉曰「水始冰。地始凍。</duanzhu>
<xushi>从仌，東聲。</xushi>
<duanzhu>多貢切，九部。</duanzhu>
</t>

<wh><img src="571A-01">𠗲</img></wh>
<t>
<xushi>仌出也。</xushi>
<duanzhu>仌出者，謂仌之出水文棱棱然。輕讀爲力膺切。重讀則里孕切。今俗語猶尒。豳《詩》「三之日納于凌陰。《傳》曰「凌陰，冰室也。此以冰釋凌，以室釋陰。非謂？爲仌室也。鄭注《周禮》凌人徑云凌，冰室也。似失之。</duanzhu>
<xushi>从仌，𦨶聲。</xushi>
<duanzhu>六部。</duanzhu>
<xushi>《詩》曰「納于？陰。</xushi>
<duanzhu>七月文。</duanzhu>
</t>

<wh>凌</wh>
<t>
<xushi>？或从夌。</xushi>
<duanzhu>夌聲也。</duanzhu>
</t>

<wh>凘</wh>
<t>
<xushi>流仌也。</xushi>
<duanzhu>謂仌初結及已釋時隨流而行也。</duanzhu>
<xushi>从仌，斯聲。</xushi>
<duanzhu>息移切，十六部。</duanzhu>
</t>

<wh>凋</wh>
<t>
<xushi>半傷也。</xushi>
<duanzhu>傷，創也。半傷，未全傷也。</duanzhu>
<xushi>从仌。
<duanzhu>仌霜者傷物之具。故从仌。</duanzhu>
<xushi>周聲。</xushi>
<duanzhu>都僚切，二部三部。</duanzhu>
</t>

<wh>冬</wh>
<t>
<xushi>四時盡也。</xushi>
<duanzhu>冬之爲言終也。〈考工記〉曰「水有時而凝。有<pb n="576-3"/>時而釋。故冬从仌。</duanzhu>
<xushi>从仌、从𠔾。</xushi>
<duanzhu>會意。𠔾亦聲。都宗切，九部。</duanzhu>
<xushi>𠔾，古文終字。</xushi>
<duanzhu>見糸部。</duanzhu>
</t>

<wh><img src="571A-02">𣆼</img></wh>
<t>
<xushi>古文冬。从日。</xushi>
</t>

<wh>冶</wh>
<t>
<xushi>銷也。</xushi>
<duanzhu>銷者，鑠金也。仌之融如鑠金然。故鑪鑄亦曰冶。易。野容誨淫。陸德明本作冶容。按野，冶皆蠱之叚借也。張衡賦言妖蠱。今言妖冶。</duanzhu>
<xushi>从仌，台聲。</xushi>
<duanzhu>聲葢衍。台者，悅也。仌台悅而化。會意。冶今音羊者切。古音讀如與。在五部。或曰台雙聲也。故以爲聲。</duanzhu>
</t>

<wh>凔</wh>
<t>
<xushi>寒也。</xushi>
<duanzhu>此與〈水部〉滄音義皆同。枚乘上書曰「欲湯之凔。絕薪止火而已。按《方言》曰漺淨也，二字當从冫。？卽凔字。凈卽凊字。</duanzhu>
<xushi>从仌。
<duanzhu>仌者，寒之象也。故訓寒之字皆从仌。</duanzhu>
<xushi>倉聲。</xushi>
<duanzhu>初亮切，十部。</duanzhu>
</t>

<wh>冷</wh>
<t>
<xushi>寒也。从仌，令聲。</xushi>
<duanzhu>魯打切，十一部。</duanzhu>
</t>

<wh><img src="571A-03">𠗴</img></wh>
<t>
<xushi>寒也。从仌，圅聲。</xushi>
<duanzhu>胡男切，八部。</duanzhu>
</t>

<wh>𠘡</wh>
<t>
<xushi>𠘡𠘡。
<duanzhu>依文賦注補二字。</duanzhu>
<xushi>寒也。</xushi>
<duanzhu>引申爲敬畏之偁。俗字作懍懍。</duanzhu>
<xushi>从仌，廩聲。</xushi>
<duanzhu>力稟切，七部。</duanzhu>
</t>

<wh>凊</wh>
<t>
<xushi>寒也。</xushi>
<duanzhu>《曲禮》曰「凡爲人子之禮。冬溫而夏凊。</duanzhu>
<xushi>从仌，靑聲。</xushi>
<duanzhu>七正切。十一部。癛凊二篆舊在凍篆之前。非其次也。今更正。凡全書內多有宐正者。學者依此求之。</duanzhu>
</t>

<wh>㓖</wh>
<t>
<xushi>㓖冹。
<duanzhu>二字今補。</duanzhu>
<xushi>風寒也。</xushi>
<duanzhu>〈豳風〉七月。一之日觱發。《傳》曰「觱發，風寒也。按觱發皆叚借字。㓖冹乃本字。猶〈水部〉畢（）沸，今《詩》作觱沸。或許所據《毛詩》不同今本。或許采三家《詩》「皆未可定也。</duanzhu>
<xushi>《詩》曰「一之日㓖冹。</xushi>
<duanzhu>七字今補。</duanzhu>
<xushi>从仌，畢（）聲。</xushi>
<duanzhu>卑吉切，十二部。</duanzhu>
</t>

<wh>冹</wh>
<t>
<xushi>㓖冹也。</xushi>
<duanzhu>三字今正。</duanzhu>
<xushi>从仌，犮聲。</xushi>
<duanzhu>分勿切，十五部。</duanzhu>
</t>

<wh>凓</wh>
<t>
<xushi>凓冽。
<duanzhu>二字今補。</duanzhu>
<xushi>寒皃。</xushi>
<duanzhu>皃各本作也。今依大東正義及小徐本。《毛傳》曰「凓冽，寒氣也。古亦單用凓字。春秋䋣露謂煗寒曰熏凓。</duanzhu>
<xushi>《詩》曰「二之日凓冽。</xushi>
<duanzhu>七字今補。亦〈豳風〉七月文也。今《詩》作栗烈。考《詩》冽彼下泉疏引七月二之日凓冽。是孔本與許同。而陸《釋文》作栗烈，與許異。且云《說文》作䬆颲。其實風部未嘗引《詩》也。《五經文字》仌部有凓。知其所據《詩》作凓。</duanzhu>
<xushi>从仌，㮚聲。</xushi>
<duanzhu>力質切，十二部。</duanzhu>
</t>

<wh>冽</wh>
<t>
<xushi>凓冽也。</xushi>
<duanzhu>三字今正。古單用冽字者，如《詩》冽彼下泉傳曰冽，寒也。有冽氿泉傳曰冽，寒意也。〈素問〉曰風寒冰冽。</duanzhu>
<xushi>从仌，𠛱聲。</xushi>
<duanzhu>各本篆作𠘝。解作賴聲。音洛帶切。今正。按𠘝字卽《廣韵》，《玉篇》皆無之。而孔沖遠大東正義，李善注〈高唐賦〉嘯賦皆引《說文》，《字林》冽字。是今本冽譌爲𠘝顯然也。良辥切。十五部。</duanzhu>
</t>
<variants>文十七，重三。</variants>

<wh>雨</wh>
<t>
<xushi>水從雲下也。</xushi>
<duanzhu>引申之凡自上而下者偁雨。</duanzhu>
<xushi>一象天。？象雲。水霝其閒也。</xushi>
<duanzhu>？者，水字也。王矩切，五部。</duanzhu>
<xushi>凡雨之屬皆从雨。</xushi>
</t>

<wh><img src="571B-01">𠕲</img></wh>
<t>
<xushi>古文。</xushi>
<duanzhu>象形。</duanzhu>
</t>

<wh>靁</wh>
<t>
<xushi>𩃬昜薄動生物者也。</xushi>
<duanzhu>各本作陰陽。今正。動下各本有靁雨二字。不辭。今依《韵會》本正。薄音博。迫也。陰陽迫動，卽謂靁也。迫動下文所謂回轉也。所以回生萬物者也。</duanzhu>
<xushi>从雨，畾象回轉形。</xushi>
<duanzhu>許書有畕無畾。凡積三則爲衆。衆則盛。盛則必回轉。二月陽盛。靁發聲。故以畾象其回轉之形。非三田也。韵書有畾字，訓田閒。誤矣。凡許書字有畾聲者，皆當云靁省聲也。魯回切。十五部。○凡古器多以回爲靁。</duanzhu>
</t>

<wh><img src="571B-02">𩇓</img></wh>
<t>
<xushi>籒文靁。閒有回。</xushi>
<duanzhu>當作畾閒有回。奪畾。</duanzhu>
<xushi>回，靁聲也。</xushi>
<duanzhu>說畾閒有回之意。</duanzhu>
</t>

<wh><img src="571B-03">𩂩</img></wh>
<t>
<xushi>古文靁。</xushi>
</t>

<wh><img src="571B-04">𤴐</img></wh>
<t>
<xushi>古文靁。</xushi>
</t>

<wh>霣</wh>
<t>
<xushi>齊人謂靁爲霣。</xushi>
<duanzhu>各本齊上有雨也二字。按自靁篆至震篆皆言雷電。自霝篆至霩篆皆言雨。叚令霣之正義爲雨。則當次於彼閒。今刪（⿰刂）。《韵會》本亦無此二字。齊人謂靁曰霣。方俗語言如此。靁，古讀如回。回與員語之轉。《公羊傳》「星霣如雨。叚爲隕字。</duanzhu>
<xushi>从雨，員聲。</xushi>
<duanzhu>于敏切，十三部。</duanzhu>
<xushi>一曰雲轉起也。</xushi>
<duanzhu>別一義。雲回轉而起名之霣者，略與雲同音也。古文云作員。</duanzhu>
<xushi>讀若昆。</xushi>
<duanzhu>大徐無此三字。</duanzhu>
</t>

<wh><img src="572A-01">䨶</img></wh>
<t>
<xushi>古文霣如此。</xushi>
<duanzhu>古當作籒。員下云籒文作𪔅，鼎下云籒文以鼎爲貝是也。𡤀者，籒文妘。𠟭者，籒文則。皆是以鼎爲貝。</duanzhu>
</t>

<wh>霆</wh>
<t>
<xushi>靁餘聲鈴鈴。</xushi>
<duanzhu>句。</duanzhu>
<xushi>所㠯挺出萬物。</xushi>
<duanzhu>聲下有也字者，誤衍。鈴與挺皆以㬪韵爲訓。靁所以生物。而其用在餘聲鈴鈴然者。《禮記》曰「地載神氣。神氣風霆。風霆流形。庶物露生。</duanzhu>
<xushi>从雨，廷聲。</xushi>
<duanzhu>特丁切。十一部。古多讀上聲。</duanzhu>
</t>

<wh>霅</wh>
<t>
<xushi>霅霅靁電皃。</xushi>
<duanzhu>靁各本作震。今依《韵會》本。霅霅，聲光襍沓之皃。按馬融廣成頌霅爾雹落。霅音素洽反。今俗語云霎時閒。霎卽霅之俗字。</duanzhu>
<xushi>从雨，譶省聲。</xushi>
<duanzhu>省譶爲言，如省<pb n="577-3"/>蟲爲虫也。丈甲切，八部。</duanzhu>
<xushi>一曰霅，衆言也。</xushi>
<duanzhu>依《韵會》本六字在此。譶，疾言也。霅以爲聲。或訓霅爲衆言。則是从言从雨會意矣。〈吳都賦〉曰「靸霅驚捷。</duanzhu>
</t>

<wh>電</wh>
<t>
<xushi>𩃬昜激燿也。</xushi>
<duanzhu>孔沖遠引河圖云：陰陽相薄爲靁。陰激陽爲電。電是靁光。按易震爲靁。離爲電。〈月令〉靁乃發聲。始電。《詩》十月之交，春秋隱九年言震電。《詩》采𦬊，常武，雲漢言靁霆。震靁一也。電霆一也。榖梁《傳》曰「電，霆也。古義霆電不別。許意則統言之謂之靁。自其振物言之謂之震。自其餘聲言之謂之霆。自其光燿言之謂之電。分析較古爲㥦心。靁電者，一而二者也。</duanzhu>
<xushi>从雨、从申。</xushi>
<duanzhu>靁自其回屈言。電自其引申言。申亦聲也。小徐本作雨申聲。堂練切。古音在十二部。讀如陳。</duanzhu>
</t>

<wh><img src="572A-02">𩃿</img></wh>
<t>
<xushi>古文電如此。</xushi>
<duanzhu>申部曰「冒，籒文申。又部曰「冒，古文申。乖啎不合。依此則當作古。</duanzhu>
</t>

<wh>震</wh>
<t>
<xushi>劈歷振物者。</xushi>
<duanzhu>劈歷，疾雷之名。〈釋天〉曰「疾靁爲霆。《倉頡篇》曰「霆，霹靂也。然則古謂之霆。許謂之震。《詩》十月之交，春秋隱九年，僖十五年皆言震。振與震㬪韵。春秋正義引作震物爲長。以能震物而謂之震也。引申之，凡動謂之震。辰下曰「震也。</duanzhu>
<xushi>从雨，辰聲。</xushi>
<duanzhu>章刃切。十三部。古多讀平聲。</duanzhu>
<xushi>春秋《傳》曰「震夷伯之廟。</xushi>
<duanzhu>左氏僖十五年經，傳皆有之。必引此者，以爲劈歷震物之證也。《史記》殷武乙暴靁震死。神道設敎之至㬎者也。</duanzhu>
</t>

<wh><img src="572B-01">𩇒</img></wh>
<t>
<xushi>籒文震。</xushi>
</t>

<wh>䨮</wh>
<t>
<xushi>冰雨說物者也。</xushi>
<duanzhu>冰各本作凝。今正。凝者，冰之俗也。《釋名》曰「雪，綏也。水下遇寒氣而凝，綏綏然下也。故許謂之冰雨。說今之悅字。物無不喜雪者。說與雪㬪韵。</duanzhu>
<xushi>从雨，彗聲。</xushi>
<duanzhu>相絕切，十五部。</duanzhu>
</t>

<wh>霄</wh>
<t>
<xushi>雨？爲霄。</xushi>
<duanzhu>雨猶？也。〈釋天〉曰「雨䨘爲霄雪。此霄字本義。若《淮南書》上游於霄雿之野。高讀如紺綃之綃。此則別爲一義。乃今義行而古義䍐用矣。霄亦叚消。</duanzhu>
<xushi>从雨，肖聲。</xushi>
<duanzhu>相邀切，二部。</duanzhu>
<xushi>〈齊語〉也。</xushi>
<duanzhu>亦方俗語言如此。</duanzhu>
</t>

<wh><img src="572B-02">䨷（⿱雨𢿱）</img></wh>
<t>
<xushi>稷䨮也。</xushi>
<duanzhu>謂雪之如稷者。《毛詩》、《傳》曰「霰，暴雪也。暴當是黍之字誤。俗謂米雪，或謂粒雪皆是也。曾子曰「陽之專氣爲霰。《詩》〔箋〕云：將大雨雪。始必微溫。雪自上下。遇溫氣而團。謂之霰。久之寒勝則大雪矣。</duanzhu>
<xushi>从雨，𢿱聲。</xushi>
<duanzhu>穌甸切，十四部。</duanzhu>
</t>

<wh>䨘</wh>
<t>
<xushi>霰或从見。</xushi>
<duanzhu>見聲。</duanzhu>
</t>

<wh>雹</wh>
<t>
<xushi>雨仌也。</xushi>
<duanzhu>仌舊作冰。今正。雨仌，謂自上而下之仌也。曾子曰「陰之專氣爲雹。劉向曰「盛陽雨水。溫暖而湯𤍽。陰氣脅之不相入。則轉而爲雹。故沸湯之在閉器而湛於甘泉則爲冰。此其驗也。左氏《傳》曰「聖人在上。無雹。雖有，不爲災。</duanzhu>
<xushi>从雨，包聲。</xushi>
<duanzhu>蒲角切，古音在三部。</duanzhu>
</t>

<wh><img src="572B-03">𩅟</img></wh>
<t>
<xushi>古文雹如此。</xushi>
<duanzhu>象其磊磊之形。</duanzhu>
</t>

<wh>霝</wh>
<t>
<xushi>雨？也。</xushi>
<duanzhu>？各本作零。今依《廣韵》正。霝與零義殊。許引東山霝雨。今作零雨，譌字也。定之方中。靈雨既零。《傳》曰「零，落也。零亦當作霝。霝亦叚靈爲之。〈鄭風〉。零露漙兮。正義木作靈。箋云：靈，落也。靈落卽霝落。雨曰霝？。艸木曰零落。</duanzhu>
<xushi>从雨𠱠。象𩂣形。</xushi>
<duanzhu>郎丁切，十一部。</duanzhu>
<xushi>《詩》曰「霝雨其濛。</xushi>
<duanzhu>〈豳風〉東山文。</duanzhu>
</t>

<wh><img src="572B-04">𩂣</img></wh>
<t>
<xushi>雨？也。</xushi>
<duanzhu>此下雨本字。今則落行而？廢矣。</duanzhu>
<xushi>从雨，各聲。</xushi>
<duanzhu>盧各切，五部。</duanzhu>
</t>

<wh>零</wh>
<t>
<xushi>徐雨也。</xushi>
<duanzhu>徐各本作餘。今依《玉篇》，《廣韵》及《太平御覽》所引《纂要》訂。謂徐徐而下之雨。〈小雅〉「興雲祁祁。《傳》曰「祁祁，徐也。箋云：古者，陰陽和。風雨時。其來祁祁然而不曓疾。引申之義爲零星，爲凋零。</duanzhu>
<xushi>从雨，令聲。</xushi>
<duanzhu>郎丁切。古音在十二部。讀如鄰。</duanzhu>
</t>

<wh><img src="572B-05">𩆵</img></wh>
<t>
<xushi>小雨財𩂣也。</xushi>
<duanzhu>財當作才。<pb n="578-2"/>取初始之義。今字作纔。</duanzhu>
<xushi>从雨，鮮聲，讀若斯。</xushi>
<duanzhu>息移切。十六部。鮮聲在十四部而讀如斯者，以雙聲合音也。《列子》「鮮而食之。卽析而食之也。斯析音義同。</duanzhu>
</t>

<wh>霢</wh>
<t>
<xushi>霢霂。</xushi>
<duanzhu>句。</duanzhu>
<xushi>小雨也。</xushi>
<duanzhu>信南山曰「益之以霢霂。釋天，《毛傳》皆曰「霢霂，小雨也。《釋名》曰「言裁霢歷霑漬。如人沐頭，惟及其上枝而根不濡也。按霢霂者，溟濛之轉語。〈水部〉溟下曰「小雨溟溟也。濛下曰「濛濛，溦雨也。</duanzhu>
<xushi>从雨，脈聲。</xushi>
<duanzhu>莫獲切，十六部。</duanzhu>
</t>

<wh>霂</wh>
<t>
<xushi>霢霂也。</xushi>
<duanzhu>此雙聲字。</duanzhu>
<xushi>从雨，沐聲。</xushi>
<duanzhu>莫卜切，三部。</duanzhu>
</t>

<wh><img src="573A-01">𩆑</img></wh>
<t>
<xushi>小雨也。从雨，酸聲。</xushi>
<duanzhu>素官切，十四部。</duanzhu>
</t>

<wh><img src="573A-02">𩃔</img></wh>
<t>
<xushi>溦雨也。</xushi>
<duanzhu>溦各本作微。今正。〈水部〉曰「溦，小雨也。今人謂小雨曰廉纖。卽𩃔（⿱雨⿹戈从）也。</duanzhu>
<xushi>从雨，𢦜聲。</xushi>
<duanzhu>子廉切，七部。</duanzhu>
<xushi>又讀若芟。</xushi>
<duanzhu>又字衍。一說謂讀若？矣，又讀若芟也。</duanzhu>
</t>

<wh>𩅉</wh>
<t>
<xushi>小雨也。从雨，衆聲。</xushi>
<duanzhu>職戎切，九部。</duanzhu>
<xushi>朙堂〈月令〉曰𩅉雨。</xushi>
<duanzhu>〈月令〉無此文。惟季春行秋令，淫雨蚤降注云：今〈月令〉曰衆雨。漢人衆讀平聲。卽許所據之𩅉雨也。但記文淫雨。鄭注云霖雨。許不當以小雨釋𩅉。似小必是誤字。</duanzhu>
</t>

<wh>霃</wh>
<t>
<xushi>久<pb n="578-3"/>𩃬也。</xushi>
<duanzhu>〈月令〉「季春行秋令。則天多沈陰。沈卽霃之叚借也。沈行而霃廢矣。</duanzhu>
<xushi>从雨，沈聲。</xushi>
<duanzhu>直深切，七部。</duanzhu>
</t>

<wh><img src="573A-03">𩄡</img></wh>
<t>
<xushi>久雨也。</xushi>
<duanzhu>𩄡之言連也。</duanzhu>
<xushi>从雨，兼聲。</xushi>
<duanzhu>力鹽切，七部。</duanzhu>
</t>

<wh><img src="573A-04">𩄙</img></wh>
<t>
<xushi>久雨也。从雨，圅聲。</xushi>
<duanzhu>胡男切，八部。</duanzhu>
</t>

<wh>霖</wh>
<t>
<xushi>凡雨三日已往爲霖。</xushi>
<duanzhu>《左傳》隱九年。春王三月癸酉。大雨霖以震。書始也。庚辰。大雨雪。亦如之。書時失也。凡雨自三日以往爲霖。平地尺爲大雪。按許直用傳文爲說也。已當作以。自三日以往，謂雨三日又不止。不定其日數也。雨三日止，不得謂霖矣。韋注《國語》亦曰「雨三日以上爲霖。若宋人注《尙書》云三日雨爲霖。失古義矣。釋天。久雨謂之淫。淫謂之霖。</duanzhu>
<xushi>从雨，林聲。</xushi>
<duanzhu>力尋切，七部。</duanzhu>
</t>

<wh><img src="573A-05">𩂢</img></wh>
<t>
<xushi>霖雨也。南陽謂霖𩂢。</xushi>
<duanzhu>俗本作謂霖雨曰𩂢。全書多類此者。今不可盡正矣。其字从？。？者，衆立也。故雨多取之。是可以證𩅉雨之爲霖，而非小雨矣。淫雨卽𩂢雨之叚借。</duanzhu>
<xushi>从雨，？聲。</xushi>
<duanzhu>銀箴切。七部。按舉形聲關會意。</duanzhu>
</t>

<wh><img src="573A-06">𩄚</img></wh>
<t>
<xushi>雨聲。从雨，眞聲，讀若資。</xushi>
<duanzhu>眞聲而讀若資者，合音也。故《廣韵》作𩆂。卽夷切，十五部。</duanzhu>
</t>

<wh>䨞</wh>
<t>
<xushi>雨皃。方語也。</xushi>
<duanzhu>方上葢奪北字。《集韵》曰「䨞火五切。北方謂雨曰䨞。呂靜說。按呂氏韵集所據《說文》爲完善。</duanzhu>
<xushi>从雨，禹聲，讀若禹。</xushi>
<duanzhu>王矩切。五部。按如今音雨䨞皆切王矩，何以見爲殊語。依《集韵》當作讀若虎。《玉篇》尤句切。</duanzhu>
</t>

<wh>𩅼</wh>
<t>
<xushi>小雨也。从雨，僉聲。</xushi>
<duanzhu>子廉切，七部。</duanzhu>
</t>

<wh>霑</wh>
<t>
<xushi>雨𩃵也。</xushi>
<duanzhu>〈小雅〉「既霑既足。</duanzhu>
<xushi>从雨，沾聲。</xushi>
<duanzhu>張廉切，七部。</duanzhu>
</t>

<wh><img src="573B-01">𩃵</img></wh>
<t>
<xushi>濡也。</xushi>
<duanzhu>濡此義〈水部〉失載。於此見之。今人多用霑染，濡染。染行而？廢矣。染者，以繪染爲色。非霑義。</duanzhu>
<xushi>从雨，染聲。</xushi>
<duanzhu>而剡切，八部。</duanzhu>
</t>

<wh>𩅸</wh>
<t>
<xushi>屋水流也。</xushi>
<duanzhu>〈水部〉曰「濩，𩅸下皃也。《釋名》曰「中央曰中𩅸。古者，𥨍穴後室之𩅸。當今之棟下直室之中。古者，𩅸下之處也。</duanzhu>
<xushi>从雨，畱聲。</xushi>
<duanzhu>力救切，三部。</duanzhu>
</t>

<wh>屚</wh>
<t>
<xushi>屋穿水入也。</xushi>
<duanzhu>今字作漏。漏行而屚廢矣。漏者，以銅受水刻節也。</duanzhu>
<xushi>从雨在尸下。尸者，屋也。</xushi>
<duanzhu>尸部屋下云：尸象屋形。會意。盧后切，四部。</duanzhu>
</t>

<wh>䨣</wh>
<t>
<xushi>雨濡革也。</xushi>
<duanzhu>雨濡革則虛起。今俗語若朴。</duanzhu>
<xushi>从雨革。</xushi>
<duanzhu>會意。</duanzhu>
<xushi>讀若膊。</xushi>
<duanzhu>匹各切。五部。霸字以爲聲。</duanzhu>
</t>

<wh>霽</wh>
<t>
<xushi>雨止也。</xushi>
<duanzhu>釋天。雨濟謂之霽。濟，古多訓止者。如厲風濟則衆竅爲虛是也。許云雨止者，以詁訓字易其本字也。凡止曰濟。雨止則有霽字。〈洪範〉曰「雨曰濟。今古文皆如是。是《尙書》用濟爲霽也。</duanzhu>
<xushi>从雨，？聲。</xushi>
<duanzhu>子計切，十五部。</duanzhu>
</t>

<wh>霋</wh>
<t>
<xushi>霽謂之霋。从雨，妻聲。</xushi>
<duanzhu>七稽切，十五部。</duanzhu>
</t>

<wh>霩</wh>
<t>
<xushi>雨止雲罷皃。</xushi>
<duanzhu>《淮南》天文訓。道生於虛霩。虛霩生宇宙。今俗字作廓。廓行而霩廢矣。</duanzhu>
<xushi>从雨，𩫩（⿰𩫖邑）聲。</xushi>
<duanzhu>苦郭切，五部。</duanzhu>
</t>

<wh>露</wh>
<t>
<xushi>潤澤也。</xushi>
<duanzhu>澤與露㬪韵。五經通義曰「和氣津凝爲露。蔡邕〈月令〉曰「露者，陰之液也。按露之言臚也。故凡陳列表見於外曰露。亦叚路爲之。如《孟子》神農章羸露字作路是也。</duanzhu>
<xushi>从雨，路聲。</xushi>
<duanzhu>洛故切，五部。</duanzhu>
</t>

<wh>霜</wh>
<t>
<xushi>喪也。</xushi>
<duanzhu>以㬪韵爲訓。</duanzhu>
<xushi>成物者。</xushi>
<duanzhu>〈豳風〉「九月肅霜。《傳》曰「肅，縮也。霜降而收縮萬物。秦風。白露爲霜。《傳》曰「白露凝戾爲霜。然後歲事成。按雷，雨，露皆所以生物。雪亦所以生物而非殺物者。故其用在霜殺物之後。《詩》言雨雪雰雰。益之以霢霂。生我百穀。其證也。惟霜爲？斂萬物之用。許列字首靁。爲動萬物者莫疾乎此也。次之以雪。乃次之以霝？。謂冬雪而<pb n="579-2"/>後春雨也。次之以露。露春夏秋皆有之。秋深乃凝霜也。次之以霜。而歲功成矣。歲功以雪始，以霜終。</duanzhu>
<xushi>从雨，相聲。</xushi>
<duanzhu>所莊切，十部。</duanzhu>
</t>

<wh>霚</wh>
<t>
<xushi>地气發，天不應曰霚。</xushi>
<duanzhu>曰霚二字今補。霚今之霧字。〈釋天〉曰「地氣發，天不應曰霧。霧者俗字。霧一本作霿。非也。《釋名》曰「霧，冒也。氣蒙冒覆地之物也。開元占經引元命包陰陽亂爲霧。</duanzhu>
<xushi>从雨。
<duanzhu>亦雨之類也。故从雨。地气發而天應之則雨矣。</duanzhu>
<xushi>敄聲。</xushi>
<duanzhu>亡遇切。古音在三部。敄从矛聲。故霚讀如矛。</duanzhu>
</t>

<wh><img src="574A-01">雺</img></wh>
<t>
<xushi>籒文霚省。</xushi>
<duanzhu>〈洪範〉曰蒙，《古文尙書》作曰雺。徐邈音亡鉤反。宋世家作曰霧。霧卽霚。霚者，雺之小篆。</duanzhu>
</t>

<wh>霾</wh>
<t>
<xushi>風而雨土爲霾。</xushi>
<duanzhu>依釋天補三字。〈邶風〉：終風且霾。〈釋天〉曰「風而雨土爲霾。《傳》曰「霾，雨土也。《釋名》曰「霾，晦也。</duanzhu>
<xushi>从雨，貍聲。</xushi>
<duanzhu>莫皆切，古音在一部。</duanzhu>
<xushi>《詩》曰「終風且霾。</xushi>
</t>

<wh>霿</wh>
<t>
<xushi>天氣下，地不應曰霿。</xushi>
<duanzhu>〈釋天〉曰「天氣下，地不應曰霿。今本作曰雺。或作曰霧。皆非也。霿，《釋名》作蒙。開元占經作濛。《釋名》曰「蒙，日光不明蒙蒙然也。開元占經引郗萌曰「在天爲濛。在人爲霧。日月不見爲濛。前後人不相見爲霧。按霚<pb n="579-3"/>與霿之別，以郗所言爲確。許以霿系天气。以霚系地气。亦分別井然。大氐霚下霿上。霚溼霿乾。霚讀如務。霿讀如蒙。霚之或體作霧。霿之或體作蒙。不可亂也。而《爾雅》自陸氏不能諟正。譌舛不可讀。如《玉篇》云霚，天氣下地不應也。霿，地氣發天不應也。葢本《爾雅》而與《說文》互易。則又在陸氏前矣。其他經史雺霿霧三字往往淆譌。要當以許書爲正。○開元占經引〈月令〉仲冬行夏令。氛濛冥冥。今〈月令〉作氛霧。霧乃霿之誤也。○衞包《尙書》曰「蒙，恒風若。漢〈五行志〉作霿。《尙書大傳》作瞀。劉向曰「瞀，眊。眊，亂也。按此霿字引申叚借之義也。本音茂。轉音蒙。易傳。蒙者，蒙也。亦霿之叚借。</duanzhu>
<xushi>霿，晦也。</xushi>
<duanzhu>晦本訓月盡。引申爲日月不見之偁。〈釋天〉曰「霿謂之晦。許言此者，欲人知霿與霚異也。</duanzhu>
<xushi>从雨，瞀聲。</xushi>
<duanzhu>莫弄切。亦平聲。瞀亦敄聲而入九部者，合音也。</duanzhu>
</t>

<wh>霓</wh>
<t>
<xushi>屈虹靑赤或白色。</xushi>
<duanzhu>或字陸德明作也一曰三字。非也。《韵會》白下無色字。是也。屈當作詘。許書云詰詘者，謂詘曲。屈非其義。許意詘曲之虹多靑赤。或有白色者。皆謂之霓。〈釋天〉曰「螮蝀，虹也。霓爲挈貳。郭云：雙出色鮮盛者爲雄，曰虹。闇者爲雌，曰霓。據此，似靑赤爲<pb n="580"/>虹。白色爲霓。然析言有分。渾言不別。故趙注《孟子》曰「霓，虹也。虹見則雨。《楚辭》有白霓。</duanzhu>
<xushi>𩃬气也。从雨。</xushi>
<duanzhu>霓爲陰氣。將雨之兆。故从雨。一从虫作蜺。猶虹从虫也。</duanzhu>
<xushi>兒聲。</xushi>
<duanzhu>五雞切。十六部。如淳五結切。郭樸五擊切。沈約郊居賦。雌蜺連蜷，深恐人讀爲平聲。</duanzhu>
</t>

<wh><img src="574B-01">𩅀</img></wh>
<t>
<xushi>寒也。从雨。𡙕聲。</xushi>
<duanzhu>都念切，七部。</duanzhu>
<xushi>或曰早霜也。讀若《春秋傳》墊阨。</xushi>
<duanzhu>成六年，襄九年，廿五年皆云墊隘。阨者，阸之隷變。阸隘古通用。此謂？音同墊耳。非謂《春秋傳》有？隘也。而九經㨾云？，音店。寒也。傳曰？隘。引《說文》而失其眞。遂致爲經作音而非其實。以經典絕無？字也。</duanzhu>
</t>

<wh>雩</wh>
<t>
<xushi>夏祭樂於赤帝以祈甘雨也。</xushi>
<duanzhu>《公羊》〔傳〕曰「大雩者何。旱祭也。〈月令〉「仲夏之月。大雩帝。用盛樂。乃命百縣（⿰県系）。雩祀百辟卿士有益於民者。以祈穀實。注曰雩，吁嗟求雨之祭也。雩帝，謂爲壇南郊之旁。雩五精之帝。配以先帝也。自鞀鞞至柷敔皆作曰盛樂。凡他雩用歌舞而已。春秋《傳》曰「龍見而雩。雩之正當以四月。按鄭言五精之帝。高誘注時則訓曰「帝，上帝也。許獨云赤帝者，以其爲夏祭而言也。以祈甘雨，故字从<pb n="580-1"/>雨。以于？而求，故从亏。服䖍曰「雩，遠也。亦於从于得義也。</duanzhu>
<xushi>从雨，亏聲。</xushi>
<duanzhu>羽俱切，五部。</duanzhu>
</t>

<wh><img src="574B-02">𦏻</img></wh>
<t>
<xushi>雩或从羽。</xushi>
<duanzhu>或字如此作。</duanzhu>
<xushi>雩舞羽也。</xushi>
<duanzhu>說从羽之意。《周禮》樂師。有羽舞。有皇舞。鄭司農云：羽舞者，析羽。皇舞者，以羽覆冒頭上衣飾翡翠之羽。鼓師云：敎皇舞。帥而舞旱暵之事。按皇舞亦羽舞也。故字或作䍿。而雩或作？。</duanzhu>
</t>

<wh>需</wh>
<t>
<xushi>䇓也。</xushi>
<duanzhu>䇓者，待也。以㬪韵爲訓。易彖《傳》曰「需，須也。須卽䇓之叚借也。左《傳》曰「需，事之賊也。又曰「需，事之下也。皆待之義也。凡相待而成曰需。</duanzhu>
<xushi>遇雨不進止䇓也。从雨而。</xushi>
<duanzhu>遇雨不進，說从雨之意。而者，䇓之意。此字爲會意。各本作而聲者，非也。《公羊》〔傳〕曰「而者何。難也。《穀梁》〔傳〕曰「而，緩辭也。而爲遲緩之辭，故从而。而訓須。須通䇓。从而猶从䇓也。春秋經。已丑。葬我小君頃熊雨。不克葬。庚寅。日中而克葬。是从雨而之證也。相俞切，古音在四部。</duanzhu>
<xushi>《易》曰「雲上于天需。</xushi>
<duanzhu>易需卦象傳文。此偁易以證从雨之意。雲上于天者，雨之兆也。宋衷曰「雲上于天，需時而降雨。</duanzhu>
</t>

<wh>䨒</wh>
<t>
<xushi>水音也。</xushi>
<duanzhu>江氏聲曰「五聲羽屬水。許字作䨒，與各書不同。今按此當謂流<pb n="580-2"/>水之音耳。</duanzhu>
<xushi>从雨，羽聲。</xushi>
<duanzhu>王矩切，五部。</duanzhu>
</t>
<variants>文四十六<duanzhu>六宋本作七。</duanzhu>，重十一。</variants>

<wh>雲</wh>
<t>
<xushi>山川气也。</xushi>
<duanzhu>天降時雨。山川出雲。</duanzhu>
<xushi>从雨，云象回轉之形。</xushi>
<duanzhu>回上各本有雲字。今刪（⿰刂）。古文衹作云：小篆加雨於上。遂爲半體會意，半體象形之字矣。云象回轉形，此釋下古文雲爲象形也。王分切，十三部。</duanzhu>
<xushi>凡雲之屬皆从雲。</xushi>
</t>

<wh>云</wh>
<t>
<xushi>古文省雨。</xushi>
<duanzhu>古文上無雨。非省也。二葢上字。象自下回轉而上也。正月。昏姻孔云：《傳》曰「云，旋也。此其引伸之義也。古多叚云爲曰「如《詩》云卽《詩》曰是也。亦叚員爲云：如景員維河箋云員古文作云，昏姻孔云本又作員，𦕼樂我員本亦作云，《尙書》云來衞包以前作員來，小篆妘字籒文作？是。云員古通用。皆叚借風雲字耳。自小篆別爲雲而二形迥判矣。</duanzhu>
</t>

<wh><img src="575A-01">�</img></wh>
<t>
<xushi>亦古文雲。</xushi>
<duanzhu>此冣初古文。象回轉之形者。其字引而上行。書之所謂觸石而出，膚寸而合也。變之則爲云：</duanzhu>
</t>

<wh>𩃬</wh>
<t>
<xushi>雲覆日也。</xushi>
<duanzhu>今人<pb n="580-3"/>陰陽字小篆作𩃬昜。𩃬者，雲覆日。昜者，旗開見日。引申爲㒳儀字之用。今人作陰陽，乃其中之一耑而已。𩃬字今僅見《大戴禮》記文王官人篇，〈素問〉五帝政大論。</duanzhu>
<xushi>从雲，今聲。</xushi>
<duanzhu>於今切，七部。</duanzhu>
</t>

<wh><img src="575A-02">侌</img></wh>
<t>
<xushi>古文𩃬省。</xushi>
<duanzhu>古文雲本無雨耳。非省也。陰字从此。</duanzhu>
</t>

<wh><img src="575A-03">𠆭</img></wh>
<t>
<xushi>亦古文𩃬。</xushi>
<duanzhu>此冣初古文也。侌則以小篆法整？之。云亦同。</duanzhu>
</t>
<variants>文二，重四。</variants>

<wh>魚</wh>
<t>
<xushi>水蟲也。象形。魚尾與燕尾相佀。</xushi>
<duanzhu>其尾皆枝。故象枝形。非从火也。語居切，五部。</duanzhu>
<xushi>凡魚之屬皆从魚。</xushi>
</t>

<wh>䲊</wh>
<t>
<xushi>魚子已生者也。</xushi>
<duanzhu>謂魚卵生於水艸閒，初孚有魚形者。云已生，對未生言之。魚子未生者曰鯤。鯤卽卵字。卵《說文》作卝。古音讀如關。亦可讀如昆。內則。濡魚卵醬。卵，鄭讀鯤。或作？。鯤醬者，魚卵醬也。內則讀卵如字。未嘗不協。凡未出者爲卵。已出者爲子。鯤卽魚卵。故《說文》以卝包之。而魚部無鯤字。䲊則已出於卵者也。</duanzhu>
<xushi>从雨，隋聲。</xushi>
<duanzhu>各本作憜省聲。按肉部有隋字。今正。徒果切。十七部。《集韵》，《類篇》又翾規切。音之轉也。</duanzhu>
</t>

<wh><img src="575B-01">（图575B-01）</img></wh>
<t>
<xushi>籒文䲊。</xushi>
<duanzhu>从？，據徐氏鉉筆迹相承小異條云：史籒筆迹如此也。？者，从籒文隓字而省一左也。</duanzhu>
</t>

<wh>鮞</wh>
<t>
<xushi>魚子也。</xushi>
<duanzhu>魚子，謂成細魚者。上文曰魚子已生者，謂初出卵。此云魚子，則成細魚矣。凡細者偁子。魯語曰「魚禁鯤鮞。韋注曰「鯤，魚子也。鮞，未成魚也。韋意鯤是卵未孚者。鮞是已孚而尙未成魚者。許則就已孚又別爲䲊鮞二形。○按《爾雅》曰鯤，魚子也。鱦，小魚也。爲韋所本。許無鯤字者，以卝包之。據內則之卵醬也。許有鮞無鱦者，鱦从繩省聲。之與蒸合音冣近。鱦者，鮞之俗字也。《爾雅》，鄭皆云：鯤，魚子。《爾雅》意魚子卽魚卵。今人俗語猶如是。若〈西京賦〉摷鯤鮞。薛注：鯤，魚子也。鮞，細魚族類也。此與鄭內則注鯤魚子也皆謂出卵者爲魚子。失《爾雅》本義。若《莊子》𧦝絕大之魚爲鯤。此則齊物之寓言。所謂汪洋自恣以適已者。</duanzhu>
<xushi>一曰魚之美者，東海之鮞。</xushi>
<duanzhu>鮞之別一義。見《呂覽》本味篇伊尹語。高注曰「鮞，魚名也。〈木部〉櫨下，〈禾部〉秏下皆言伊尹曰「此不言者，𡞞文。</duanzhu>
<xushi>从魚，而聲。</xushi>
<duanzhu>如之切。一部。《五經文字》人六切。</duanzhu>
</t>

<wh>魼</wh>
<t>
<xushi>魼魚也。</xushi>
<duanzhu>舊刪（⿰刂）魼字，今補。此如河篆<pb n="581-1"/>下云河水也之例。《漢書》〈上林賦〉「禺禺魼鰨。郭樸注云：比目魚也。按郭說未知其審。〈犬部〉狧字下有比目魚鰈。同《爾雅》「而魚部無鰈字。《玉篇》，《廣韵》合魼鰈爲一字。非也。</duanzhu>
<xushi>从魚，去聲。</xushi>
<duanzhu>去魚切，五部。</duanzhu>
</t>

<wh>𩹾</wh>
<t>
<xushi>𩹾魚。佀鼈無甲。有尾無足。口在腹下。从魚，納聲。</xushi>
<duanzhu>按此篆《玉篇》作𩹾。《廣韵》作魶。《史記》〈上林賦〉有魶字。云魶一作鰨。奴荅切，八部。</duanzhu>
</t>

<wh>鰨</wh>
<t>
<xushi>虛鰨也。</xushi>
<duanzhu>《漢書》〈上林賦〉魼鰨，《史記》作鱋魶。魶一作鰨。注家皆以魼鰨爲二魚。許亦別魼與虛鰨爲二。虛非魼鱋之異文也。郭注云：鰨，鯢魚也。似鮎。有四足。聲如嬰兒。按許下文云鯢，剌魚也。不類列一處。則鰨之非鯢明矣。</duanzhu>
<xushi>从魚，𦐇聲。</xushi>
<duanzhu>土盍切，八部。</duanzhu>
</t>

<wh>鱒</wh>
<t>
<xushi>赤目魚也。</xushi>
<duanzhu>見〈豳風〉「〈釋魚〉曰「鮅鱒。《毛傳》曰「鱒，大魚也。陸璣，郭樸皆云：鱒似鯶。赤眼。</duanzhu>
<xushi>从魚，尊聲。</xushi>
<duanzhu>慈損切，十三部。</duanzhu>
</t>

<wh><img src="575B-02">𩻜</img></wh>
<t>
<xushi>𩻜魚也。</xushi>
<duanzhu>亦三字句。《周禮》「其動物宜鱗物。劉本作𩻜。音鱗。按劉本叚𩻜爲鱗耳。非川澤衹生此魚也。《集韵》曰「鱗通作𩻜。本劉。</duanzhu>
<xushi>从魚，猌聲。</xushi>
<duanzhu>力珍切，十二部。</duanzhu>
</t>

<wh>鰫</wh>
<t>
<xushi>鰫魚也。</xushi>
<duanzhu>鄭注內則云：今東海鰫魚有骨。名乙。在目<pb n="581-2"/>旁。狀如篆乙。食之鯁人不可出。</duanzhu>
<xushi>从魚，容聲。</xushi>
<duanzhu>余封切，九部。</duanzhu>
</t>

<wh>䱬</wh>
<t>
<xushi>䱬魚也。从魚，胥聲。</xushi>
<duanzhu>相居切，五部。</duanzhu>
</t>

<wh>鮪</wh>
<t>
<xushi>鮥也。</xushi>
<duanzhu>《毛詩》〈衞風〉《傳》曰「鮪，鮥也。許本之。陸璣疏曰「鮪魚形似鱣而靑黑。頭小而尖。似鐵兜鍪。口亦在頷下。其甲可以摩薑。大者不過七八尺。益州人謂之䱍䲛。大者爲王鮪。小者爲鮛鮪。一名鮥。肉色白。味不如鱣也。郭氏《山海經》、《傳》曰「鮪卽鱏也。似鱣而長鼻。體無鱗甲。按卽今之鱘魚也。</duanzhu>
<xushi>《周禮》「春獻王鮪。</xushi>
<duanzhu>天官䱷人文。注曰「王鮪，鮪之大者。引〈月令〉季春薦鮪于寢廟。〈西京賦〉曰「王鮪岫居。薛綜，陸璣，李奇，酈道元皆言鮪自南方江中來。至河南鞏穴又入河。度龍門。葢古事如此。不然。鮪出江中。何以西周能薦鮪也。</duanzhu>
<xushi>从魚，有聲。</xushi>
<duanzhu>榮美切。古音在一部。讀如以。</duanzhu>
</t>

<wh>䱭</wh>
<t>
<xushi>䱭鯍。
<duanzhu>逗。䱭字淺人刪（⿰刂）之，今補。</duanzhu>
<xushi>鮪也。</xushi>
<duanzhu>鮪字各本無。今依全書通例補。〈上林賦〉「䱍䲛螹離。郭注曰「䱍䲛，鮪也。李善注〈吳都賦〉同。按劉逵注〈蜀都賦〉曰「鱣，䱍䲛也。古人言鱣鮪多有不別者。如《山海經》傳亦云鮪卽鱣也。當是以爲一類而渾言之。</duanzhu>
<xushi>周雒謂之鮪。蜀謂之䱭鯍。</xushi>
<duanzhu>十字<pb n="581-3"/>各本譌作《周禮》謂之䱭五字。今補正。李奇注〈上林〉曰「周洛曰鮪。蜀曰䱍䲛。陸《詩》疏曰「益州人謂之䱍䲛。按蜀有之者，出於江也。周雒有之者，出鞏穴入河也。䱍䲛雙聲字。</duanzhu>
<xushi>从魚，？聲。</xushi>
<duanzhu>各書多作䱍。省立心也。古恆切，六部。</duanzhu>
</t>

<wh>鯍</wh>
<t>
<xushi>䱭鯍也。从魚，㠩聲。</xushi>
<duanzhu>武登切。古音當在十部。讀如茫。音轉入蒸登部，而字形亦改爲䲛矣。</duanzhu>
</t>

<wh>鮥</wh>
<t>
<xushi>叔鮪也。</xushi>
<duanzhu>此見〈釋魚〉。許本之。叔鮪者，鮪之小者也。對王鮪爲辭。〈江賦〉亦以叔鮪王鱣儷句。叔《字林》作鮛。俗字也。郭注《爾雅》曰「鮪，鱣屬也。今宜都郡自京門以上江中通出鱏鱣之魚。有一魚狀似鱣。建平人呼鮥子。卽《爾雅》之鮥也。按今川江中尙有鮥子魚。昔在南溪縣（⿰県系），巫山縣（⿰県系）食之。叔鮪名鮥。則王鮪不名鮥。而以鮥注鮪者何也。渾言析言不同。故互注而又別其大小也。</duanzhu>
<xushi>从魚，各聲。</xushi>
<duanzhu>盧各切，今語正如此。五部。</duanzhu>
</t>

<wh>鯀</wh>
<t>
<xushi>鯀魚也。从魚，系聲。</xushi>
<duanzhu>此未詳爲何魚。系聲讀古本切，亦未詳所以。恐古音不同今讀也。禹父之字古多作𩩌，作𩨬。《禮記》及《釋文》作鰥。《廣韵》曰「：禹父𩩌。《尙書》本作？。按？乃鯀譌。</duanzhu>
</t>

<wh>鰥</wh>
<t>
<xushi>鰥魚也。</xushi>
<duanzhu>見〈齊風〉：《毛傳》曰「大魚也。謂鰥與魴皆<pb n="582"/>大魚之名也。《鄭箋》乃讀鰥爲《爾雅》鯤魚子之鯤。殆非是。鰥多叚借爲鰥寡字。鰥寡字葢古衹作矝。矝卽憐之叚借。</duanzhu>
<xushi>从魚，眔聲。</xushi>
<duanzhu>古頑切。古音在十三部。〈齊風〉與雲韵，可證也。眔古讀同隶。十三十五部合音也。</duanzhu>
</t>

<wh>鯉</wh>
<t>
<xushi>鱣也。</xushi>
<duanzhu>此見〈釋魚〉。《毛傳》於鱣云鯉。於鯉不云鱣者。鯉者俗通行之語不待注也。舍人云：鯉一名鱣。毛云：鱣，鯉也。《爾雅》古說如此。自陸璣說鱣身形似龍。銳頭口在頷下。背上腹下皆有甲。縱廣四五尺。今於孟津東石磧上钓取之。大者千餘斤。而郭注乃分鯉鱣爲二。云鱣，大魚。似鱏而短鼻。口在頷下。體有邪行甲。無鱗。肉黃。大者長二三丈。此卽今江中及關東之黃魚也。如其言，則鱣絕非鯉矣。〈周頌〉「有鱣有鮪。鰷鱨鰋鯉。鱣鯉並言。似非一物。而箋云鱣，大鯉也。然則凡鯉曰鯉。大鯉曰鱣。猶小鮪曰鮥。大鮪曰鮪。謂鱣與鯉，鮥與鮪不必同形。而要各爲類也。許意當亦如是。○按他家說鱣鮪同類。而有短鼻長鼻，肉黃肉白之分。《爾雅》，毛，鄭，許則短鼻長鼻肉黃肉白者統以鮪鮥包之。而惟三十六鱗之魚謂之鯉。亦謂之鱣。古人多云鱣鮪出鞏穴。渡龍門爲龍。今俗語云鯉魚跳龍門。葢牽合爲一非一日矣。</duanzhu>
<xushi>从魚，里聲。</xushi>
<duanzhu>良止切，一部。</duanzhu>
</t>

<wh>鱣</wh>
<t>
<xushi>鯉也。</xushi>
<duanzhu>〈衞風〉《毛傳》曰「鱣，鯉也。許本之。以鮪鮥例之。此當同鄭曰大鯉也。葢鯉與鱣同類而別異。猶鮥與鮪同類而別異。</duanzhu>
<xushi>从魚，亶聲。</xushi>
<duanzhu>張連切，十四部。</duanzhu>
</t>

<wh><img src="576B-01">𩽱</img></wh>
<t>
<xushi>籒文鱣。</xushi>
<duanzhu>从夗，蟺爲聲。</duanzhu>
</t>

<wh>鱄</wh>
<t>
<xushi>鱄魚也。</xushi>
<duanzhu>〈士喪禮〉「魚鱄鮒九。鱄，鮒皆常用之魚也。故春秋有名鱄字子魚者。《呂覽》曰「魚之美者，洞庭之鱄。今本作𩹲。非也。《廣韵》：鱄出洞庭湖。《山海經》曰「鱄魚，其狀如鮒而彘尾。〈江賦〉亦有𧐕。𧐕與鱄葢非一物。</duanzhu>
<xushi>从魚，專聲。</xushi>
<duanzhu>旨兖切。十四部。郭樸音𧐕如團扇之團。</duanzhu>
</t>

<wh>鮦</wh>
<t>
<xushi>鮦魚。</xushi>
<duanzhu>舊作魚名。今正。許書之例。不言某名也。〈釋魚〉曰「鰹，大者鮦。小者鮵。許無鰹鮵字。</duanzhu>
<xushi>一曰𩽵也。</xushi>
<duanzhu>此一曰猶今言一名也。許書一字異義言一曰「一物異名亦言一曰「不嫌同辭也。此六字本相接。誤解者失其義。中隔以从魚同聲四字。今正。《本艸經》「蠡魚，一名鮦魚。陸德明所據作䗍。〈釋魚〉。鱧。郭注：鮦也。此由不考鱧非？之故。若《釋文》云鱧又作䗍。則淺人所改耳。《毛詩》、《傳》曰「鱧，鮦也。正義云：諸本或作鱧，鯇。作鯇則與舍人《爾雅》不異。按作鯇不誤。淺人認鱧爲？。因改鯇爲鮦也。蠡卽？。？與鱧異物異<pb n="582-2"/>字。陶通明說本艸曰「蠡今皆作鱧字。此郭誤注《爾雅》之由也。許以鱯魾鱧𩸄爲一魚。？鮦爲一魚。？卽今俗所謂烏魚。或曰烏鯉。頭有七星之魚也。《爾雅》鯉鱣爲一。鰋鮎爲一。鱧鯇爲一。古說本不誤。而郭氏妄疑之。鱧鯇又非下文之鰹鮦鮵也。而郭氏妄合之。○此當直云？也。上四字淺人所加。當刪（⿰刂）。鮦卽今頭有七星之魚。俗云烏鯉。其字正當作？。攷〈釋魚〉郭本作鱧，鮦也。舍人本作鱧，鯇也。《毛詩》魚麗或作鱧，鮦也。與郭合。或作鱧，鯇也。與舍入合。詳《詩》正義。初疑郭自釋鱧爲鮦。非《爾雅》正文作鱧鮦。但陸璣《詩》疏正引《爾雅》曰鱧鮦也。許愼謂之？魚。然則《爾雅》正文實有如此本。爲許所本。今《詩》疏謂之？魚，譌作謂之鱧魚。</duanzhu>
<xushi>从魚，同聲。讀若絝襱。</xushi>
<duanzhu>絝襱見〈衣部〉。丈冢切。故鮦亦直隴切。九部。鮦陽縣（⿰県系），則音轉讀若紂。</duanzhu>
</t>

<wh><img src="577A-01">𩽵</img></wh>
<t>
<xushi>鮦也。</xushi>
<duanzhu>正與鮦篆轉注：本艸作蠡魚。省作䗍。陶貞白云：今皆作鱧字。按此名之所以不正也。</duanzhu>
<xushi>从魚，蠡聲。</xushi>
<duanzhu>蠡作蠡少一畫者，誤。今盧啓切。古音在十六部。與豊聲在十五部不同。</duanzhu>
</t>

<wh>䱾</wh>
<t>
<xushi>䱾魚也。</xushi>
<duanzhu>三字今正。</duanzhu>
<xushi>一名鯉。一名鰜。</xushi>
<duanzhu>一名舊當作一曰「此一名鯉耳。非卽三十六鱗之鯉也。</duanzhu>
<xushi>从魚，婁聲。</xushi>
<duanzhu>洛矦切，四部。</duanzhu>
</t>

<wh>鰜</wh>
<t>
<xushi>鰜魚也。</xushi>
<duanzhu>三字今正。按當作䱾魚也。《玉篇》曰「䱾，大靑魚。《類篇》曰「鰜魚大而靑。是爲一物也。《廣韵》云：比目魚。因鳥有鶼皮傅耳。</duanzhu>
<xushi>从魚，兼聲。</xushi>
<duanzhu>古甜切，七部。</duanzhu>
</t>

<wh>鯈</wh>
<t>
<xushi>鯈魚也。</xushi>
<duanzhu>〈周頌〉〔箋〕云：鰷，白鰷也。《爾雅》「鮂，黑鰦。郭云：卽白鯈魚。江東呼爲鮂。《莊子》「鯈魚出游從容。按白鯈卽今白鯈條。《山海經》〈北山〉篇。彭水鯈魚。其狀如雞而赤毛。三尾，六足，四首。其音如鵲。此異物非常有者也。晉水鮆魚。其狀如鯈。鯈者，白鯈魚也。《玉篇》合二物爲一。疏矣。</duanzhu>
<xushi>从魚，攸聲。</xushi>
<duanzhu>其字亦作䱔。亦作鮋。俗作鰷。其音舊直由切。大徐同。在三部。今音迢。</duanzhu>
</t>

<wh>䱏</wh>
<t>
<xushi>䱏魚也。从魚，豆聲。</xushi>
<duanzhu>天口切。四部。亦作？。</duanzhu>
</t>

<wh>鯾</wh>
<t>
<xushi>鯾魚也。</xushi>
<duanzhu>《爾雅》郭注曰「江東呼魴魚爲鯿。海內北經。大鯾居海中。郭曰「鯾卽魴也。</duanzhu>
<xushi>从魚，便聲。</xushi>
<duanzhu>房連切，古音在十一部。</duanzhu>
</t>

<wh>鯿</wh>
<t>
<xushi>鯾或从扁。</xushi>
<duanzhu>？扁聲同。</duanzhu>
</t>

<wh>魴</wh>
<t>
<xushi>赤尾魚也。</xushi>
<duanzhu>〈周南〉曰「魴魚赬尾。〈釋魚〉曰「魴，魾。《傳》曰「魚勞則尾赤。按此傳當有魴魚也三字。以魴勞赤尾興如𤈦。非謂魴必赬尾也。《左傳》「如魚竀尾。衡流而方<pb n="583"/>羊。亦謂其困頓。許以赤尾魚釋魴。殆失之。魴卽鯿魚也。許列字亦二篆相比近。而不言爲一。</duanzhu>
<xushi>从魚，方聲。</xushi>
<duanzhu>符方切，十部。</duanzhu>
</t>

<wh>鰟</wh>
<t>
<xushi>籒文魴。从旁。</xushi>
<duanzhu>此依小徐及《玉篇》。</duanzhu>
</t>

<wh>鱮</wh>
<t>
<xushi>鱮魚也。</xushi>
<duanzhu>〈齊風〉：其魚魴鱮。《傳》曰「魴鱮，大魚。箋云：鱮似魴而弱鱗。陸疏曰「鱮似魴厚而頭大。其頭尤大而肥者，徐州人謂之鰱。《廣雅》曰「：鱮，鰱也。</duanzhu>
<xushi>从魚，與聲。</xushi>
<duanzhu>徐呂切，五部。</duanzhu>
</t>

<wh>鰱</wh>
<t>
<xushi>鰱魚也。</xushi>
<duanzhu>按許列字亦二篆相比近。而不言爲一。</duanzhu>
<xushi>从魚，連聲。</xushi>
<duanzhu>力延切，十四部。</duanzhu>
</t>

<wh>鮍</wh>
<t>
<xushi>鮍魚也。从魚，皮聲。</xushi>
<duanzhu>敷羈切，古音在十七部。</duanzhu>
</t>

<wh>䱂</wh>
<t>
<xushi>䱂魚也。</xushi>
<duanzhu>《廣雅》「䱂，也。謂䱂亦名。鰌之類也。</duanzhu>
<xushi>从魚，幼聲，讀若幽。</xushi>
<duanzhu>於糾切。三部。按《廣雅》，《玉篇》於堯切。</duanzhu>
</t>

<wh>鮒</wh>
<t>
<xushi>鮒魚也。</xushi>
<duanzhu>鮒見易，禮。鄭注《易》曰「鮒魚微小。虞翻曰「鮒，小鮮也。王逸注大招及《廣雅》皆云：𩺀，鮒也。</duanzhu>
<xushi>从魚，付聲。</xushi>
<duanzhu>符遇切，古音在四部。</duanzhu>
</t>

<wh><img src="577B-01">𩷏</img></wh>
<t>
<xushi>𩷏魚也。</xushi>
<duanzhu>《尙書》大《傳》曰「大都？魚。鄭注：大都，明都。？魚，今江南以爲鮑。</duanzhu>
<xushi>从魚，巠聲。</xushi>
<duanzhu>仇成切，十一部。</duanzhu>
</t>

<wh>𩺀</wh>
<t>
<xushi>𩺀魚也。</xushi>
<duanzhu>今人所常食也。</duanzhu>
<xushi>从魚，𦟝聲。</xushi>
<duanzhu>資昔切。十六部。按或作鰿。責聲亦十六部也。或作鯽。非是。</duanzhu>
</t>

<wh>鱺</wh>
<t>
<xushi>鱺魚也。</xushi>
<duanzhu>此卽今人謂鰻爲鰻鱺之字也。與鱧？鯉皆不同。《類篇》云：小鮦也。此用郭注《爾雅》語。</duanzhu>
<xushi>从魚，麗聲。</xushi>
<duanzhu>郎兮切，十六部。</duanzhu>
</t>

<wh>鰻</wh>
<t>
<xushi>鰻魚也。</xushi>
<duanzhu>亦二篆相比近，而不言爲一。葢許於此等在疑信之閒。</duanzhu>
<xushi>从魚，曼聲。</xushi>
<duanzhu>母官切，十四部。</duanzhu>
</t>

<wh>鱯</wh>
<t>
<xushi>鱯魚也。</xushi>
<duanzhu>郭注〈釋魚〉曰「鱯佀鮎而大。白色。按今江中多有之。俗譌爲回魚。聲之誤耳。《水經注》「沔陽縣（⿰県系）度口水有二源。一曰淸檢。一曰濁檢。淸水出鱯。濁水出鮒。常以二月八月取。《華陽國志》鱯譌爲。</duanzhu>
<xushi>从魚，蒦聲。</xushi>
<duanzhu>胡化切，古音在五部。</duanzhu>
</t>

<wh>魾</wh>
<t>
<xushi>大鱯也。其小者名鮡。</xushi>
<duanzhu>見〈釋魚〉。丕訓大。此會意兼形聲也。《爾雅》魴魾，亦謂魴之大者爲魾。</duanzhu>
<xushi>从魚，丕聲。</xushi>
<duanzhu>敷悲切，古音在一部。</duanzhu>
</t>

<wh>鱧</wh>
<t>
<xushi>鱯也。</xushi>
<duanzhu>〈釋魚〉，《毛傳》鱧鯇爲一。許鱧鱯爲一。各有所受之也。</duanzhu>
<xushi>从魚，豐聲。</xushi>
<duanzhu>盧啓切，十五部。</duanzhu>
</t>

<wh>𩸄</wh>
<t>
<xushi>鱧也。</xushi>
<duanzhu>《廣韵》曰「：𩸄似鮎。與《說文》合。</duanzhu>
<xushi>从魚，果聲。</xushi>
<duanzhu>胡瓦切，十七部。</duanzhu>
</t>

<wh>鱨</wh>
<t>
<xushi>揚也。</xushi>
<duanzhu>揚各本从木者，誤。魚麗《傳》曰「鱨，揚也。陸疏曰「今黃頰魚也。似燕頭魚身。形厚而<pb n="583-2"/>長大。頰骨正黃。魚之大而有力解飛者。徐州人謂之揚。按《山海經》之鱤，郭云黃頰魚也。</duanzhu>
<xushi>从魚，嘗聲。</xushi>
<duanzhu>市羊切，十部。</duanzhu>
</t>

<wh>鱏</wh>
<t>
<xushi>鱏魚也。</xushi>
<duanzhu>郭景純說。鮪卽鱏也。許意不尒。故二篆割分異處。劉注〈蜀都賦〉曰「鱏魚出江中。頭與身正半。口在腹下。亦與陸璣所說鮪狀正同。鱏今字作鱘。見陳藏器本艸。</duanzhu>
<xushi>从魚，？聲。</xushi>
<duanzhu>余箴切。七部。師古曰「今俗語讀尋。</duanzhu>
<xushi>《傳》曰「伯牙鼓琴。鱏魚出聽。</xushi>
<duanzhu>傳曰者，諸書多有之。不定爲何書也。諸書或作鱏魚。或作淫魚。或作潛魚。皆由聲近。傳意謂大魚耳。淫者，大也。</duanzhu>
</t>

<wh>鯢</wh>
<t>
<xushi>剌魚也。</xushi>
<duanzhu>剌盧達切。或作刺者，誤。刺魚者，乖剌之魚。謂其如小兒能緣木。史，漢謂之人魚。〈釋魚〉曰「鯢大者謂之鰕。郭云：今鯢魚似鮎。四腳。前似彌猴。後似狗。聲如小兒啼。大者長八九尺。別名鰕。按此魚見書傳者不下數十處。而人不之信。少見則多怪也。余在雅州親見之。《廣雅》「魶，鯢也。亦謂此。《集韵》有䱫字。剌之俗。</duanzhu>
<xushi>从魚，兒聲。</xushi>
<duanzhu>形與聲皆如小兒。故从兒。舉形聲關會意也。五雞切，十六部。</duanzhu>
</t>

<wh>鰼</wh>
<t>
<xushi>鰌也。</xushi>
<duanzhu>見〈釋魚〉。郭云：今泥鰌。按《山海經》之鰼魚，別是一物。</duanzhu>
<xushi>从魚，習聲。</xushi>
<duanzhu>似入切，七部。</duanzhu>
</t>

<wh>鰌</wh>
<t>
<xushi>鰼也。从魚，酋聲。</xushi>
<duanzhu>七由切，三部。</duanzhu>
</t>

<wh>鯇</wh>
<t>
<xushi>鯇魚也。</xushi>
<duanzhu>〈釋魚〉。鱧，鯇也。《毛傳》同。許於鱧下云鱯也。不云鯇也。故鯇篆割分異處。葢其所傳不同。鯇鯶古今字。今人曰鯶子。讀如混。多食之。</duanzhu>
<xushi>从魚，完聲。</xushi>
<duanzhu>户版切。舊音也。十四部。又胡本切。今音也。音轉而形改爲鯶矣。</duanzhu>
</t>

<wh>魠</wh>
<t>
<xushi>哆口魚也。</xushi>
<duanzhu>哆者，張口也。〈上林賦〉「鰅鰫鰬魠。郭注：魠，鱤也。一名黃頰。郭語恐非許意。儻是黃頰，則當與鱨爲伍。《廣雅》曰「：魧，𩹶，魠也。以魠爲名。取開袥之意。</duanzhu>
<xushi>从魚，乇聲。</xushi>
<duanzhu>他各切，五部。</duanzhu>
</t>

<wh>鮆</wh>
<t>
<xushi>刀魚也。㱃而不食。</xushi>
<duanzhu>各本作飮而不食刀魚也。今依《韵會》本。《漢書》貨殖傳顏注正如此。下多者字。刀魚，今人語尙如此。以其形像刀也。俗字作魛。《尙書大傳》有魚刀。葢卽此。飮而不食，故其形纖削而味淸雋。春出江中。人多食之。《山海經》云：苕水注於具區。其中多鮆魚。郭云：鮆魚狹薄而長頭。大者尺餘。太湖中今饒之。郭不係江係太湖者，以經云具區也。今太湖中尙時有之。又按〈釋魚〉鮤鱴刀。郭云：今之鮆魚。亦呼爲魛魚。郭說葢非。鄭注《周禮》薶物爲鱴刀，含漿之屬。鱴刀，含漿必皆蚌蛤之類。故<pb n="584"/>謂之薶物。不得因一刀字附會也。○《周禮》正義云：孫注《爾雅》刀魚與鱴別。然則孫鮤鱴爲逗。刀爲句。郭葢同。</duanzhu>
<xushi>九江有之。</xushi>
<duanzhu>九江謂岷江東至於醴以下也。</duanzhu>
<xushi>从魚，此聲。</xushi>
<duanzhu>徂禮切。十五十六部。《漢書音義》曰「楚人言薺魚。</duanzhu>
</t>

<wh>鮀</wh>
<t>
<xushi>鮎也。</xushi>
<duanzhu>〈釋魚〉，《毛傳》皆曰「鯊，鮀也。許以魦系樂浪潘國。釋鮀爲鮎。於古說不同。葢有所受之也。《春秋傳》名鮀者字子魚。玉裁又按鯊見於《詩》「《爾雅》，《毛傳》皆曰「鯊，鮀也。許當無異說。不當訓鮀爲鮎，而以鯊爲出樂浪潘國。葢鮎，？也。？，鮎也。許同《爾雅》，《毛傳》「而鮀下訓沙也。亦與古同。《毛詩》鯊本作沙。故《說文》無鯊字。鮀下云沙也。淺人以爲怪。遂竄改錯亂如此。諸書紀載雖有魦字，从沙省聲。此樂浪潘國之魚。非《詩》之沙也。故不相牽混。許書之精嚴如此。○邠風莎雞，古衹作沙。○〈釋魚〉開卷鯉鱣爲一。鰋鮎爲一。鯊鮀爲一。許說皆同。惟鱧鯇爲一。許說不同。○舍人云：鯊，石鮀也。郭云：今吹沙小魚也。體圓而有點文。</duanzhu>
<xushi>从魚，它聲。</xushi>
<duanzhu>徒何切，十七部。</duanzhu>
</t>

<wh>鮎</wh>
<t>
<xushi>𩷑也。</xushi>
<duanzhu>〈釋魚〉及魚麗《傳》曰「鰋，鮎也。孫炎云：鰋一名鮎。郭別鰋鮎爲二。非也。</duanzhu>
<xushi>从魚，占聲。</xushi>
<duanzhu>奴兼切，七部。</duanzhu>
</t>

<wh><img src="578B-01">𩷑</img></wh>
<t>
<xushi>鮀也。</xushi>
<duanzhu>謂之？者，以其偃頟也。偃者，仰也。玉裁按鮀也乃鮎也之誤。𡚶人所改也。</duanzhu>
<xushi>从魚，妟聲。</xushi>
<duanzhu>於幰切，十四部。</duanzhu>
</t>

<wh>鰋</wh>
<t>
<xushi>𩷑或从匽。</xushi>
<duanzhu>今經典皆如此作。</duanzhu>
</t>

<wh>鮷</wh>
<t>
<xushi>大鮎也。从魚，弟聲。</xushi>
<duanzhu>此字《詩》，《爾雅》，《釋文》，《廣韵》作鮧，从夷；《文選》．〈蜀都賦〉》及《玉篇》作鮷──未知孰是。以夷，弟篆體易譌也。《山海經》、《傳》曰「今亦呼鮎爲䱱。《字林》曰「靑州人呼鮎鯷。郭注《爾雅》曰「鮎別名鯷。江東通呼鮎爲鮧。葢鮷鯷䱱三形一字。同大兮反。而鮧則別一字，別一音。不當合而一之。杜兮切，十五部。</duanzhu>
</t>

<wh>䲚</wh>
<t>
<xushi>䲚魚也。从魚，賴聲。</xushi>
<duanzhu>洛帶切，十五部。</duanzhu>
</t>

<wh><img src="578B-02">𩻛</img></wh>
<t>
<xushi>𩻛魚也。</xushi>
<duanzhu>此是魚名。《類篇》謂卽小魚爲䰼之䰼。非也。</duanzhu>
<xushi>从魚，朁聲。</xushi>
<duanzhu>鉏箴切，七部。</duanzhu>
</t>

<wh>䱵</wh>
<t>
<xushi>䱵魚也。从魚，翁聲。</xushi>
<duanzhu>烏紅切，九部。</duanzhu>
</t>

<wh>䱤</wh>
<t>
<xushi>䱤魚也。从魚，臽聲。</xushi>
<duanzhu>户賺切，八部。</duanzhu>
</t>

<wh>鱖</wh>
<t>
<xushi>鱖魚也。</xushi>
<duanzhu>篇，韵皆曰「大口細鱗有斑文。卽今人所食之鱖魚也。而〈釋魚〉鱊鮬，鱖鯞。郭云：小魚也。似鲋子而黑。俗呼爲魚婢。江東呼爲妾魚。羅端良以今之彭皮當之。玉裁謂鯞音同婦。鱊鱖音近。鮬鯞音近。鱖婦卽今俗謂之鬼婆子是也。非別有細魚。鯞音<pb n="584-2"/>章酉反。非。</duanzhu>
<xushi>从魚，厥聲。</xushi>
<duanzhu>居衞切，十五部。</duanzhu>
</t>

<wh>鯫</wh>
<t>
<xushi>白魚也。</xushi>
<duanzhu>白而小之魚也。《史記》鯫千石。徐廣曰「鯫，鯫魚也。張守節曰「襍小魚也。按鯫是小魚之名。故小人謂之鯫生。師古於《漢書》作鮿字。音輒。葢未然。</duanzhu>
<xushi>从魚，取聲。</xushi>
<duanzhu>士垢切。四部。《漢書》「鯫生敎我。服䖍曰「鯫音淺鯫。小人皃也。淺鯫，漢人有此語。通作鄒。《釋名》「奏者，鄒也。鄒，狹小之言也。又盾，約脅而鄒者曰陷虜。淺鯫卽淺鄒。俗人不曉。乃讀爲音淺句絕矣。</duanzhu>
</t>

<wh>鱓</wh>
<t>
<xushi>鱓魚也。</xushi>
<duanzhu>今人所食之黃鱔也。黃質黑文。似蛇。異苑云：死人髮化。其字亦作䱇。俗作鱔。或叚鮮字爲之。如蠏篆下云非蛇鮮之穴無所庇是也。或叚鱣爲之。如楊震傳鳥銜三鱣是也。各本此下有皮可爲鼓四字。由古以鼉皮冒鼓。鼉鱓皆从單聲。古書如《呂覽》等皆叚鱓爲鼉。淺人？讀古書。率尒妄增。不知字各有本義。許書但言本義。則此四字可增於黽部，而不可贅於此也。今刪（⿰刂）正。</duanzhu>
<xushi>从魚，單聲。</xushi>
<duanzhu>常演切，十四部。</duanzhu>
</t>

<wh>鮸</wh>
<t>
<xushi>鮸魚也。</xushi>
<duanzhu>隋煬責貢四方。海錯幾盡。首曰鮸魚。按今江浙人所食海中黃花魚。乾之爲白鯗。卽此魚也。一名石首魚。首中有二石。許云出薉邪頭國者。葢許據所見<pb n="584-3"/>載籍言之。〈江賦〉。鯼鮆順時而往還。注云：《字林》曰「鯼魚，出南海。頭中有石。一名石首。然則此魚又名鯼。南海亦有之。</duanzhu>
<xushi>出薉邪頭國。</xushi>
<duanzhu>薉邪頭國，穢貊也。</duanzhu>
<xushi>从魚，免聲。</xushi>
<duanzhu>亡辨切，古音在十三部。</duanzhu>
</t>

<wh>魵</wh>
<t>
<xushi>魵魚也。</xushi>
<duanzhu>〈釋魚〉曰「魵，鰕。謂魵魚一名鰕魚也。</duanzhu>
<xushi>出薉邪頭國。</xushi>
<duanzhu>陳氏魏志，范氏《後漢書》東夷傳皆曰「濊國海出班魚皮。今一統志朝鮮下亦云尒。班魚卽魵魚也。郭注《爾雅》云：出穢邪頭國。見呂氏《字林》「郭注但偁《字林》「不偁《說文》「豈所謂逐末忘本者非邪。</duanzhu>
<xushi>从魚，分聲。</xushi>
<duanzhu>符分切，音轉如頒。十三部。</duanzhu>
</t>

<wh>䲐</wh>
<t>
<xushi>䲐魚也。出樂浪潘國。</xushi>
<duanzhu>樂音洛。浪音郎。樂浪潘國眞番也。番音潘。</duanzhu>
<xushi>从魚，虜聲。</xushi>
<duanzhu>郎古切，五部。</duanzhu>
</t>

<wh>鰸</wh>
<t>
<xushi>鰸魚也。狀佀鰕。</xushi>
<duanzhu>各本作蝦。誤。</duanzhu>
<xushi>無足。</xushi>
<duanzhu>鰕有足。鰸則似鰕而無足。《集韵》，《類篇》奪無字。非也。</duanzhu>
<xushi>長寸。大如叉股。</xushi>
<duanzhu>叉今釵字。</duanzhu>
<xushi>出遼東。从魚，區聲。</xushi>
<duanzhu>豈俱切，古音在四部。</duanzhu>
</t>

<wh>鯜</wh>
<t>
<xushi>鯜魚也。出樂浪潘國。从魚，妾聲。</xushi>
<duanzhu>七接切，八部。</duanzhu>
</t>

<wh>䰽</wh>
<t>
<xushi>？魚也。出樂浪潘國。从魚。<pb n="585"/>𣎵聲。</xushi>
<duanzhu>博葢切，十五部。</duanzhu>
</t>

<wh>䱡</wh>
<t>
<xushi>䱡魚也。出樂浪潘國。从魚，匊聲。</xushi>
<duanzhu>居六切，三部。</duanzhu>
<xushi>一曰䱡魚出九江。</xushi>
<duanzhu>九江鉉本作江東。《爾雅音義》引無東。皆非也。</duanzhu>
<xushi>有兩乳。一曰溥浮。</xushi>
<duanzhu>上一曰，別其義。䱡卽今之江豬。亦曰江豚。樂浪潘國與九江同產此物。云一曰者，載異說。殊其地也。下一曰，猶今言一名也。溥浮俗字作𩹲䱐。普姑覆浮二反。𩹲一作䲕。吳東門謂䲕䱐門，卽今蘇州葑門也。〈釋魚〉。鱀是鱁。亦江豚之類也。謂之海豚。</duanzhu>
</t>

<wh>魦</wh>
<t>
<xushi>魦魚也。出樂浪潘國。从魚。沙省聲。</xushi>
<duanzhu>《詩》〈小雅〉有鯊。則爲中夏之魚。非遠方外國之魚明甚。葢《詩》自作沙字。吹沙小魚也。樂浪潘國之魚必出於海。自作魦字。其狀不可得而言也。或云卽鮫魚。然魦鮫二篆不相連屬也。所加切，十七部。</duanzhu>
</t>

<wh>鱳</wh>
<t>
<xushi>鱳魚也。出樂浪潘國。从魚，樂聲。</xushi>
<duanzhu>盧各切，古音在二部。</duanzhu>
</t>

<wh>鮮</wh>
<t>
<xushi>鮮魚也。出貉國。</xushi>
<duanzhu>按此乃魚名。經傳乃叚爲新鱻字。又叚爲尟少字。而本義廢矣。</duanzhu>
<xushi>从魚，羴省聲。</xushi>
<duanzhu>相然切，十四部。</duanzhu>
</t>

<wh>鰅</wh>
<t>
<xushi>鰅魚也。皮有文。</xushi>
<duanzhu>〈上林賦〉郭注曰「鰅魚有文彩。按長卿謂八川之中有之。侈靡過其實也。據下文樂浪乃有之。然平子賦南都亦曰鱏鱣鰅鱅。是南陽有之。</duanzhu>
<xushi>出樂浪東暆。</xushi>
<duanzhu>見〈日部〉。</duanzhu>
<xushi>神爵四年初捕收輸〈考工〉。</xushi>
<duanzhu>捕當作搏。搏，𡩡取也。今人用捕字。漢人多用搏字。神爵，孝宣帝年號。〈百官公卿表〉「少府屬官有〈考工〉「捕此魚輸〈考工〉者，用其皮飾器也。</duanzhu>
<xushi>周成王時楊州獻鰅。</xushi>
<duanzhu>見〈周書〉王會篇。葢漢時楊州地已無此物矣。今王會篇作禺禺。攷〈上林賦〉鰅與禺禺爲二物。作禺禺非是。</duanzhu>
<xushi>从魚，禺聲。</xushi>
<duanzhu>魚容切。按禺聲古音在四部。《漢書注》音顒。徐廣，李善音娱。</duanzhu>
</t>

<wh>鱅</wh>
<t>
<xushi>鱅魚也。</xushi>
<duanzhu>《史記》〈上林賦〉「鰅鱅鰬魠。《漢書》，《文選》鱅皆作鰫。非是。據許書鰫鱅劃然二物。且郭注〈上林〉云鱅常容反。與慵字音正同。叚令从容聲，則不得反以常容矣。郭云：鱅似鰱而黑。陸璣云：鱮，徐州人謂之鰱。或謂之鱅。</duanzhu>
<xushi>从魚，庸聲。</xushi>
<duanzhu>蜀容切，九部。</duanzhu>
</t>

<wh>鰂</wh>
<t>
<xushi>烏鰂魚也。</xushi>
<duanzhu>四字句。烏俗本作鰞。今正。陶貞白云：是𪇰烏所化。其口腹猶相似。腹中有墨。能吸波潠墨。令水溷黑自衞。劉淵林云：腹中有藥。謂其背骨。今名海鰾鮹是<pb n="585-2"/>也。</duanzhu>
<xushi>从魚，則聲。</xushi>
<duanzhu>昨則切。一部。〈吳都賦〉作賊。他書作鱡。</duanzhu>
</t>

<wh>鯽</wh>
<t>
<xushi>鰂或从卽。</xushi>
<duanzhu>此乃俗鰂字。以卽聲古音在十二部也。今人用爲𩺀魚字。</duanzhu>
</t>

<wh>鮐</wh>
<t>
<xushi>海魚也。</xushi>
<duanzhu>各本也作名。今依《史記》正義，《漢書注》，《文選》七命注正。鮐亦名侯鮐。卽今之河豚也。〈吳都賦〉：王鮪侯鮐。以王侯相儷。改作鯸者，非。貨殖傳。鮐鮆千斤。鮐狀如科斗。背上靑黑。有黃文。《詩》「黃髮台背。毛曰「台背，大老也。箋云：台之言鮐也。大老則背有鮐文。是謂台爲鮐之叚借字。今《爾雅》作鮐背。</duanzhu>
<xushi>从魚，台聲。</xushi>
<duanzhu>徒哀切，一部。</duanzhu>
</t>

<wh>鮊</wh>
<t>
<xushi>海魚也。从魚，白聲。</xushi>
<duanzhu>旁陌切。古音在五部。《玉篇》讀平亞切。《廣韵》？韵作？。</duanzhu>
<xushi>讀若書白不黑。</xushi>
<duanzhu>未知所出。《大玄》昆次三曰「昆白不黑。不相親也。疑用此語。</duanzhu>
</t>

<wh>鰒</wh>
<t>
<xushi>海魚也。</xushi>
<duanzhu>郭注三倉曰「鰒似蛤。一偏著石。廣志曰「鰒無鱗有𣪊。一面附石。細孔襍襍。或七或九。本艸曰「石決明，一名鰒魚。李時珍云：與石決明同類殊種。</duanzhu>
<xushi>从魚，？聲。</xushi>
<duanzhu>蒲角切，三部。</duanzhu>
</t>

<wh>鮫</wh>
<t>
<xushi>海魚也。皮可飾刀。</xushi>
<duanzhu>今所謂沙魚。所謂沙魚皮也。許有魦字，云从沙省。葢卽此魚。陳藏器曰「沙魚狀皃非一。皆皮上<pb n="585-3"/>有沙。堪揩木。如木賊。蘇頌曰「其皮可飾刀靶。按其皮可磨錯。故通謂之䱜魚。音措各切。有鐇䱜，有横骨在鼻前如斤斧形者也。有出入䱜，子朝出求食暮還入母腹中者也。《淮南子》「鮫革犀兕爲甲冑。中山經有鮫魚。郭云：卽此魚。〈中庸〉。黿鼉鮫龍。本又作蛟。</duanzhu>
<xushi>从魚，交聲。</xushi>
<duanzhu>古肴切，二部。</duanzhu>
</t>

<wh>䲔</wh>
<t>
<xushi>海大魚也。</xushi>
<duanzhu>此海中魚冣大者。字亦作鯨。羽獵賦作京。京，大也。</duanzhu>
<xushi>从魚，畺聲。</xushi>
<duanzhu>渠京切，古音在十部。</duanzhu>
<xushi>春秋《傳》曰「取其䲔鯢。</xushi>
<duanzhu>宣公十二年《左氏傳》文。劉淵林注〈吳都賦〉，裴淵廣州記皆云：雄曰鯨。雌曰鯢。是此鯢非剌魚也。</duanzhu>
</t>

<wh>鯨</wh>
<t>
<xushi>䲔或从京。</xushi>
<duanzhu>古京音如姜。</duanzhu>
</t>

<wh>鯁</wh>
<t>
<xushi>魚骨也。</xushi>
<duanzhu>故其字从魚。與骨部骾字別。而骨骾字亦多借鯁爲之。《爾雅》曰「魚枕謂之丁。魚腸謂之乙。魚尾謂之丙。今益之曰魚骨謂之鯁，魚甲謂之鱗。魚臭謂之鮏。</duanzhu>
<xushi>从魚，㪅聲。</xushi>
<duanzhu>古杏切，古音在十部。</duanzhu>
</t>

<wh>鱗</wh>
<t>
<xushi>魚甲也。</xushi>
<duanzhu>甲者，鎧也。魚鱗似鎧。亦有無鱗有甲之魚。鱣是也。</duanzhu>
<xushi>从魚，㷠聲。</xushi>
<duanzhu>力珍切，十二部。</duanzhu>
</t>

<wh>鮏</wh>
<t>
<xushi>魚臭也。</xushi>
<duanzhu>魚气也。與肉部胜義別。字俗作鯹。</duanzhu>
<xushi>从魚，生聲。</xushi>
<duanzhu>桑經切，十一部。</duanzhu>
</t>

<wh>鱢</wh>
<t>
<xushi>鮏臭也。从魚，喿聲。</xushi>
<duanzhu>穌遭切，二部。</duanzhu>
<xushi>《周禮》曰「膳膏臊。</xushi>
<duanzhu>按此六字當作讀若《周禮》曰膳膏臊八字。葢臊从肉。見肉部。云豕膏臭也。與先鄭說同。然則許所據《周禮》不作膳膏鱢。鱢與鮏同義。</duanzhu>
</t>

<wh>鮨</wh>
<t>
<xushi>魚䏽？也。</xushi>
<duanzhu>醬字衍。䏽者，豕肉醬也。引申爲魚肉醬。則偁魚䏽可矣。〈公食大夫禮〉牛鮨注曰「內則鮨爲膾。然則膾用鮨。謂此經之醢牛鮨，卽內則之醢牛膾也。聶而切之爲膾。更細切之，則成醬爲鮨矣。鮨者，膾之冣細者也。牛得名鮨，猶魚得名䏽也。鄭曰「今文鮨作鰭。按鰭是叚借字。《說文》有耆無鰭。</duanzhu>
<xushi>出蜀中。</xushi>
<duanzhu>謂魚醬獨蜀中有之。</duanzhu>
<xushi>从魚，旨聲。</xushi>
<duanzhu>旨夷切，十五部。</duanzhu>
<xushi>一曰鮪魚名。</xushi>
<duanzhu>鮪魚名當作鮨魚也三字一句。謂有魚名鮨也。</duanzhu>
</t>

<wh>鮺</wh>
<t>
<xushi>臧魚也。</xushi>
<duanzhu>《釋名》曰「鮓，菹也。以鹽米釀魚爲菹。孰而食之也。按古作鮺之法。令魚不㱙壞。故陶士行遠遺其母。卽內則之魚膾，聶而切之者也。</duanzhu>
<xushi>南方謂之䰼。北方謂之鮺。</xushi>
<duanzhu>此一說也。《周禮》〔注〕曰「荆州之鮺魚。然則南方亦言鮺。</duanzhu>
<xushi>一曰大魚爲鮺。小魚爲䰼。</xushi>
<duanzhu>此又一說也。此十字舊在下篆<pb n="586-1"/>鮺也之下。今依《廣韵》移倂。</duanzhu>
<xushi>从魚，𢀩省聲。</xushi>
<duanzhu>側下切。十七部。俗作鮓。</duanzhu>
</t>

<wh>䰼</wh>
<t>
<xushi>鮺也。</xushi>
<duanzhu>渾言不別。析言則別之。</duanzhu>
<xushi>从魚，今聲。</xushi>
<duanzhu>徂慘切。古音在七部。《廣韵》昨淫切。《玉篇》才枕，才箴二切。</duanzhu>
</t>

<wh>鮑</wh>
<t>
<xushi>饐魚也。</xushi>
<duanzhu>饐，飯傷溼也。故鹽魚溼者爲饐魚。《周禮》籩人有鮑。注云：鮑者，於𤐧室中𤐧乾之。出於江淮。師古注《漢書》曰「鮑，今之䱒魚也。鄭以爲於煏室乾之。非也。秦始皇載鮑亂臭，則是䱒魚耳。而煏室乾者，本不臭也。䱒於業反。按《玉篇》作裛魚。皆當作浥耳。浥，溼也。《釋名》曰「鲍，腐也。埋藏淹使腐臭也。</duanzhu>
<xushi>从魚，包聲。</xushi>
<duanzhu>薄巧切，古音在三部。</duanzhu>
</t>

★
<wh>魿</wh>
<t>
<xushi>蟲連行紆行者。</xushi>
<duanzhu>〈考工記．梓人〉〔注〕曰「連行，魚屬；紆行，蛇屬」。按，紆者，詘也、縈也，蛇行必縈曲。</duanzhu>
<xushi>从魚，令聲。</xushi>
<duanzhu>郎丁切，古音在十二部。</duanzhu>
</t>

<wh>鰕</wh>
<t>
<xushi>鰕魚也。</xushi>
<duanzhu>三字句。各本作魵也。今正。鰕者，今之蝦字。古謂之鰕魚。如鼉曰鼉魚。〈馬部〉騢下云：色似鰕魚。驒下云：文如鼉魚。郭注《爾雅》云：今靑州呼鰕魚爲鰝。皆其證。鰕篆是此物正字。不訓以鰕魚，則騢之似鰕魚，鰸之狀似鰕爲似何物乎。況鰕篆之下緊接鰝篆。釋云大鰕。鰝爲今之大蝦無可疑者。若如各本，則鰝不爲大魵乎。由〈釋魚〉有魵鰕之文。郭曰出穢邪頭國，與《說文》魵解同。淺人遂改鰕篆之解爲魵也。不知許立文之例以類相從。鰕果是魵，則鰕篆必次魵篆後。不次鰝篆前。至於物有同名異實者。如《爾雅》鰕三見。鰝大鰕，則今之蝦也。魵鰕，則穢邪頭之魚也。鯢大者謂之鰕，則今有四腳之魚也。而皆謂之鰕。豈可合而一之乎。鰕篆者，長須水蟲之正字。古亦借瑕爲之。凡叚聲如瑕鰕騢等皆有赤色。古亦用鰕爲雲赮字。</duanzhu>
<xushi>从魚。
<duanzhu>故《爾雅》鰕在〈釋魚〉。</duanzhu>
<xushi>叚聲。</xushi>
<duanzhu>乎加切，古音在五部。</duanzhu>
</t>

<wh>鰝</wh>
<t>
<xushi>大鰕也。</xushi>
<duanzhu>見〈釋魚〉。郭云：鰕大者出海中。長二三丈。鬚長數丈。今靑州呼鰕魚大者爲鰝鰕。〈吳都賦〉曰「罺鰝鰕。</duanzhu>
<xushi>从魚，高聲。</xushi>
<duanzhu>胡倒切，二部。</duanzhu>
</t>

<wh>鯦</wh>
<t>
<xushi>當互也。</xushi>
<duanzhu>見〈釋魚〉。今《爾雅》互作魱。郭云：海魚也。似鯿而大鱗。肥美多鯁。今江東呼其冣大長三尺者爲當魱。魱音胡。按《集韵》，《類篇》模韵魱字注云：吳人以爲珍。卽今時魚。尋繹郭注，誠謂時魚也。時魚，七之作鰣。或作？。《廣韵》亦曰「鰣魚似魴。肥美。江東四月有之。但依許氏立文之例求其義。自鰕至鮚六字皆字从魚而實非魚者。故殿於魚部之末。如蠅？鼄鼂必居黽尾，驘驢<pb n="586-3"/>騱駼必廁馬後也。然則許說爲何物不可知。而必與郭說異。亦猶鱴刀，鄭云薶物。郭乃云薺魚。互俗作魱。葢非是。當是？之省。？者，罟也。見网部。</duanzhu>
<xushi>从魚，咎聲。</xushi>
<duanzhu>其久切。三部。按《字林》作鯦，鮛鮪也。鮥，當魱也。與《爾雅》，《說文》互易。乃鯦鮥字之互譌耳。而《五經文字》乃云鯦其救反。又音洛。洛乃鮥音。鯦豈有洛音哉。凡《五經文字》可議處類此。○《釋文》云：《字林》作鮥。音洛。今洛譌格。</duanzhu>
</t>

<wh>魧</wh>
<t>
<xushi>大貝也。</xushi>
<duanzhu>貝，海介蟲也。居陸名猋。在水名函。〈釋魚〉曰「大者魧。《尙書》大《傳》曰「散宜生得大貝。如車渠。車渠，車网也。車网者，輮也。〈江賦〉字作蚢。</duanzhu>
<xushi>从魚。
<duanzhu>故《爾雅》介蟲皆入〈釋魚〉。</duanzhu>
<xushi>亢聲。一曰魚膏。</xushi>
<duanzhu>別一義。</duanzhu>
<xushi>讀若剛。</xushi>
<duanzhu>古郎切。十部。《文選》胡剛切。</duanzhu>
</t>

<wh>𩶁</wh>
<t>
<xushi>蚌也。</xushi>
<duanzhu>蚌者，辱屬。亦名𩶁。</duanzhu>
<xushi>从魚，丙聲。</xushi>
<duanzhu>兵永切，音在十部。</duanzhu>
</t>

<wh>鮚</wh>
<t>
<xushi>蚌也。</xushi>
<duanzhu>〈地理志〉「會稽鄞縣（⿰県系）有鮚埼亭。師古曰「鮚，蚌也。長一寸。廣二分。有一小蟹在其腹中。埼，曲岸也。其中多鮚。故以名亭。按此名瑣鮚。瑣者，小也。鮚之小者。〈江賦〉。瑣蛣腹蟹。注引南越志曰「瑣蛣長寸餘。大者長二三寸。腹中有蟹子。如榆莢。合體共生。皆爲蛣取食。</duanzhu>
<xushi>从魚，吉聲。</xushi>
<duanzhu>巨乙切。十二部。《文選》字作蛣。</duanzhu>
<xushi>漢律。會稽郡獻鮚？二斗。</xushi>
<duanzhu>二斗二字依《廣韵》補。《廣韵》斗誤升。小徐本作三斗。</duanzhu>
</t>

<wh>鮅</wh>
<t>
<xushi>魚名。从魚，必聲。</xushi>
<duanzhu>毗必切。按自鮅至？十篆葢皆非許書所本有。以魚部䲊鮞爲魚子。自魼至䲔皆魚名。自鯁至鮑皆泛言魚之體，魚之用。自魿至鮚皆字从魚而實非魚者。至此而魚部畢（）矣。不當又舉魚名及魚之狀皃。故知必淺人所增也。〈釋魚〉云：鮅鱒。系一魚二名。儻許錄鮅字，便當與鱒相聯。由許時《爾雅》本無鮅字，但作必。必則例不錄。</duanzhu>
</t>

<wh><img src="581B-01">𩽩</img></wh>
<t>
<xushi>魚名。从魚，瞿聲。</xushi>
<duanzhu>九遇切。</duanzhu>
</t>

<wh><img src="581B-02">鯸（⿰魚矦）</img></wh>
<t>
<xushi>魚名。从魚，矦聲。</xushi>
<duanzhu>乎鉤切。按〈吳都賦〉？鮐，當是本作矦鮐。故與王鮪相儷。《廣雅》？䱌，卽矦鮐之俗字也。叚令許錄？字，則當厠於鮐篆之上。</duanzhu>
</t>

<wh>鯛</wh>
<t>
<xushi>骨耑脃也。从魚，周聲。</xushi>
<duanzhu>都僚切。如其義，則當與鯁篆相屬。篇，韵皆曰魚名，何也。</duanzhu>
</t>

<wh><img src="581B-03">𩷹</img></wh>
<t>
<xushi>烝然𩷹𩷹。从魚，卓聲。</xushi>
<duanzhu>都敎切。按《詩》南有嘉魚，烝然罩罩《傳》曰「罩，籗也。音義罩張敎反。此偁《詩》作？？，不言其義。篇，韵皆不載其字。大徐云都敎切者，非《唐韵》有此字此音。乃傳合《毛詩》音義爲<pb n="587-1"/>此音耳。《集韵》，《類篇》效韵亦無此字。惟覺韵有此字。訓曰魚名。葢其可疑如此。</duanzhu>
</t>

<wh>鮁</wh>
<t>
<xushi>鱣鮪鮁鮁。从魚，犮聲。</xushi>
<duanzhu>北末切。按《毛詩》鱣鮪發發《傳》曰「發發，盛皃。音義云：補末反。《韓詩》作鱍。是作鮁者非毛，非韓。不可信。又不言其義篇，韵皆無鮁字。其可疑如此。</duanzhu>
</t>

<wh>𩵩</wh>
<t>
<xushi>鯕魚。出東萊。从魚，夫聲。</xushi>
<duanzhu>甫無切。依《玉篇》當作𩵩鯕魚。</duanzhu>
</t>

<wh>鯕</wh>
<t>
<xushi>魚名。从魚，其聲。</xushi>
<duanzhu>渠之切。按其訓當云𩵩鯕也。《廣韵》七之又單出鯕字。云鯿魚。</duanzhu>
</t>

<wh>鮡</wh>
<t>
<xushi>魚名。从魚，兆聲。</xushi>
<duanzhu>治小切。按字見《爾雅》「鱯之小者也。叚令許錄此字。當與鱯篆相屬。</duanzhu>
</t>

<wh><img src="581B-04">𩵏</img></wh>
<t>
<xushi>魚名。从魚，匕聲。</xushi>
<duanzhu>呼跨切。</duanzhu>
</t>

<wh>鱻</wh>
<t>
<xushi>新魚精也。</xushi>
<duanzhu>云精者，卽今之鯖字。《廣韵》云：煑魚煎食曰五矦鯖。煎食作煎肉者，誤。謂以新魚爲肴也。《周禮》䱷人。辨魚物爲鱻薧。鄭司農曰「鮮，生也。薧，乾也。《詩》思文正義引鄭注《尙書》曰「衆鱻食，謂魚鼈也。引申爲凡物新者之偁。獸人六畜六獸六禽亦偁鱻薧。史言數見不鮮。許書玼下云新玉色鮮也，黨下云不鮮也。其字葢皆本作鱻。凡鮮明，鮮新字皆當作鱻。自漢人始以鮮代鱻。如《周禮》經作鱻，注作鮮是其證。至《說文》全書不用叚借字。而玼下黨下亦皆爲淺人所改。今則鮮行而鱻廢矣。</duanzhu>
<xushi>从三魚。</xushi>
<duanzhu>相然切，十四部。</duanzhu>
<xushi>不變魚也。</xushi>
<duanzhu>也字今補。此釋从三魚之意。謂不變其生新也。他部如驫麤猋等皆謂其生者。鱻則謂其死者。死而生新自若，故曰不變。</duanzhu>
</t>
<variants>文一百三，重七。</variants>

<wh>𩺰</wh>
<t>
<xushi>二魚也。</xushi>
<duanzhu>此卽形爲義。故不言从二魚。二魚重而不竝。易所謂貫魚也。魚行必相隨也。〈晉語〉「暇䂊之吾吾。不如鳥烏。韋注：吾讀如魚。韓文公《詩》用魚魚雅雅。豈卽本《國語》乎。从二魚與从三魚不同。三魚謂不變其新。二魚謂連行可觀。語居切，五部。</duanzhu>
<xushi>凡𩺰之屬皆从𩺰。</xushi>
<duanzhu>所以不倂入魚部必立此部者，以有？字从𩺰也。</duanzhu>
</t>

<wh><img src="582A-01">𩼪</img></wh>
<t>
<xushi>搏魚也。</xushi>
<duanzhu>搏舊作捕。今正。搏，𡩡持也。漢人用搏字多如此。捕魚字古多作魚。如《周禮》䱷人，本作魚。此與取鼈者曰鼈人，取獸者曰獸人同也。《左傳》「公將如棠觀魚者。魚者，謂捕魚者也。《呂氏春秋》，《淮南》鴻烈高注每云：漁讀如《論語》之語，讀如相語之語。尋其文義皆由本文作魚。故爲讀若以別諸水蟲。《周禮音義》。𤣏本作魚。又音御。御音卽高氏之語音也。然則古文本作魚，作𩺰。？其籒文乎。至小篆則𡞞爲漁矣。《周禮》當从古作魚人。作䰻者，次之。作䱷者，非也。</duanzhu>
<xushi>从𩺰水。</xushi>
<duanzhu>必从𩺰者，捕魚則非一魚也。𩺰水者，魚之驚透於水也。語居切，五部。</duanzhu>
</t>

<wh><img src="582A-02">漁</img></wh>
<t>
<xushi>篆文𩼪。从魚。</xushi>
<duanzhu>後篆文者，亦先二後上之例也。</duanzhu>
</t>
<variants>文二，重一。</variants>

<wh>燕</wh>
<t>
<xushi>燕燕，玄鳥也。</xushi>
<duanzhu>各本無燕燕二字，今補。𠃉下曰「燕燕也。齊魯謂之𠃉。隹部巂下曰「巂周者，燕也。〈邶風〉〔傳〕〉曰「燕燕，𠃉也。〈〈商頌〉傳〉曰「玄鳥，𠃉也。〈釋鳥〉曰「巂周，燕燕，𠃉也。古多叚燕爲宴安，宴享。</duanzhu>
<xushi>？口。</xushi>
<duanzhu>故以廿像之。</duanzhu>
<xushi>布翄。</xushi>
<duanzhu>故以北像之。</duanzhu>
<xushi>枝尾。</xushi>
<duanzhu>與魚尾同。故以火像之。</duanzhu>
<xushi>象形。</xushi>
<duanzhu>於甸切，十四部。</duanzhu>
<xushi>凡燕之屬皆从燕。</xushi>
</t>
<variants>文一。</variants>

<wh>龍</wh>
<t>
<xushi>？蟲之長。能幽能朙。能細能巨。能短能長。</xushi>
<duanzhu>四句一韵。</duanzhu>
<xushi>春分而登天。秋分而潛淵。</xushi>
<duanzhu>二句一韵。《毛詩》蓼蕭《傳》曰「龍，寵也。謂龍卽寵之叚借也。勺《傳》曰「龍，和也。長發同。謂龍爲邕和之叚借字也。</duanzhu>
<xushi>从肉。
<duanzhu>與能从肉同。</duanzhu>
<xushi>？肉飛之形。</xushi>
<duanzhu>？肉二字依《韵會》補。無此則文理不完。《六書故》所見唐本作从肉从飛及童省。按从飛，謂？。飛省也。从及，謂？。反古文及也。此篆从飛，故下文受之以飛部。</duanzhu>
<xushi>童省聲。</xushi>
<duanzhu>謂？也。力鍾切，九部。</duanzhu>
<xushi>凡龍之屬皆从龍。</xushi>
</t>

<wh>龗</wh>
<t>
<xushi>龍也。</xushi>
<duanzhu>雙聲轉注：</duanzhu>
<xushi>从龍，霝聲。</xushi>
<duanzhu>郎丁切，十一部。</duanzhu>
</t>

<wh><img src="582B-01">𪚕</img></wh>
<t>
<xushi>龍皃。</xushi>
<duanzhu>此篆之本義也。叚借爲？亂字。今人用戡堪字，古人多叚龕。《文選》注引《尙書》孔《傳》曰「龕，勝也。</duanzhu>
<xushi>从龍，今聲。</xushi>
<duanzhu>各本作合聲。篆體亦誤。今依《九經字㨾》正。古音在七部。侵韵。今音入八部。覃韵。口含切。</duanzhu>
</t>

<wh>䶬</wh>
<t>
<xushi>龍者脊上䶬䶬也。</xushi>
<duanzhu>〈士喪禮〉「載魚左首進鬐。注曰「鬐，脊也。古文鬐爲耆。按此鄭从今文，而㬪古文於注也。許髟部無鬐。此出耆者，許於此字從禮古文。不從禮今文也。耆者，老也。老則脊隆。故凡脊曰耆。或作鬐。因馬鬣爲此字也。龍魚之脊上出者，如馬鬣然。〈上林賦〉曰「揵鰭掉尾。郭云：鰭，背上鬣也。鰭亦耆之今字。渾言之耆卽脊。析言耆在脊上。䶬䶬，龍耆皃。</duanzhu>
<xushi>从龍，幵聲。</xushi>
<duanzhu>古賢切，十二部。</duanzhu>
</t>

<wh>龖</wh>
<t>
<xushi>《飛龍》也。</xushi>
<duanzhu>《廣韵》曰「：龍飛之狀。</duanzhu>
<xushi>从二龍。</xushi>
<duanzhu>凡襲讋字从此省聲。</duanzhu>
<xushi>讀若沓。</xushi>
<duanzhu>徒合切，八部。</duanzhu>
</t>
<variants>文五。</variants>

<wh>飛</wh>
<t>
<xushi>鳥翥也。</xushi>
<duanzhu>羽部曰「翥者，飛舉也。古或叚蜚爲飛。</duanzhu>
<xushi>象形。</xushi>
<duanzhu>像舒頸展翄之狀。甫微切，十五部。</duanzhu>
<xushi>凡飛之屬皆从飛。</xushi>
</t>

<wh><img src="582B-02">𩙺</img></wh>
<t>
<xushi>翄也。</xushi>
<duanzhu>羽部曰「翄者，翼也。二篆爲轉注：翼必兩相輔。故引申爲輔翼。卷阿《傳》曰「道可馮依以爲輔翼也。〈行葦〉《鄭箋》云：在前曰引。在旁曰翼。又凡敬者，必如兩翼之整齊。故《毛傳》曰「翼，敬也。《鄭箋》云：小心翼翼，恭愼皃。</duanzhu>
<xushi>从飛，異聲。</xushi>
<duanzhu>與職切，一部。</duanzhu>
<xushi>籒文翼。</xushi>
<duanzhu>小徐有此三字。</duanzhu>
</t>

<wh><img src="582B-03">翼</img></wh>
<t>
<xushi>篆文<pb n="588-2"/>𩙺。从羽。</xushi>
<duanzhu>先籒後篆者，亦先二後上之例也。？爲飛之屬。</duanzhu>
</t>
<variants>文二，重一。</variants>

<wh>非</wh>
<t>
<xushi>韋也。</xushi>
<duanzhu>韋各本作違。今正。違者，離也。韋者，相背也。自違行韋廢。盡改韋爲違。此其一也。非以相背爲義。不以離爲義。</duanzhu>
<xushi>从飛下翄。</xushi>
<duanzhu>謂从飛省而下其翄。</duanzhu>
<xushi>取其相背也。</xushi>
<duanzhu>翄垂則有相背之象。故曰非，韋也。甫微切，十五部。</duanzhu>
<xushi>凡非之屬皆从非。</xushi>
</t>

<wh>䨽</wh>
<t>
<xushi>別也。</xushi>
<duanzhu>別者，分解也。</duanzhu>
<xushi>从非已。</xushi>
<duanzhu>舊已下有聲字。今刪（⿰刂）。已猶身。非已猶言不爲我用。會意。非亦聲。非尾切，十五部。</duanzhu>
</t>

<wh>靡</wh>
<t>
<xushi>柀靡也。</xushi>
<duanzhu>柀各本作披。今正。柀靡，㬪韵字。旇下曰「旌旗柀靡也。〈項羽傳〉。漢軍皆柀靡。顔師古，張守節皆普彼反。葢其字本作柀。从木。析也。寫者譌从手。柀靡，分散下垂之皃。易中孚九二曰「吾與爾靡之。孟，王皆曰「散也。凡物分散則微細。引申之謂精細可喜曰靡麗。爾下曰麗爾猶靡麗也是也。又與亡字，無字皆雙聲。故謂無曰靡。</duanzhu>
<xushi>从非，麻聲。</xushi>
<duanzhu>文彼切，古音在十七部。</duanzhu>
</t>

<wh>靠</wh>
<t>
<xushi>相韋也。</xushi>
<duanzhu>韋各本作違。今正。相韋者，相背也。故从非。今俗謂相依曰靠。古人謂相背曰靠。其義一也。猶分之合之皆曰離。</duanzhu>
<xushi>从非，告聲。</xushi>
<duanzhu>苦到切，古音在三部。</duanzhu>
</t>

<wh>𨻼</wh>
<t>
<xushi>𨻼牢謂之獄。</xushi>
<duanzhu>五字句。各本作牢也二字。今依《韵會》本訂。牛部曰「牢者，閑養牛馬圏也。引申之，凡閑罪人者曰𨻼牢。卽夏均臺，殷羑里，周圜土，秦囹圄，漢若盧也。法言曰「狴犴使人多禮。字作狴。猶鄕亭之繫曰犴，朝廷曰獄。字皆从犬。</duanzhu>
<xushi>所㠯拘非也。从非。</xushi>
<duanzhu>說从非之意。</duanzhu>
<xushi>陛省聲。</xushi>
<duanzhu>邊兮切，十五部。</duanzhu>
</t>
<variants>文五。</variants>

<wh>卂</wh>
<t>
<xushi>疾飛也。</xushi>
<duanzhu>引申爲凡疾之偁。故撞下曰卂擣也。〈辵部〉迅，从卂。</duanzhu>
<xushi>从飛而羽不見。</xushi>
<duanzhu>飛而羽不見者，疾之甚也。此亦象形。息晉切，十二部。</duanzhu>
<xushi>凡卂之屬皆从卂。</xushi>
</t>

<wh>㷀</wh>
<t>
<xushi>回疾也。</xushi>
<duanzhu>回轉之疾飛也。引申爲煢獨。取裵回無所依之意。或作？，作睘，作嬛。《毛傳》曰「睘睘，無所依也。</duanzhu>
<xushi>从卂，營省聲。</xushi>
<duanzhu>渠營切，十一部。</duanzhu>
</t>
<variants>文二。</variants>
<count>二十一部，文六百八十五，重六十三<duanzhu>宋本三作二</duanzhu>，凡九千七百六十九字<duanzhu>已上十一篇分部及篆文、重文及說解字之都數也</duanzhu>。</count>
<title n="juan-tail">說文解字第十一篇下</title>
<jiaodui>受業黟縣（⿰県系）胡積城校字</jiaodui>
