
<檔 ="swjz14-01.xml">
<title n="juan-head" id="14-01">說文解字第十四篇上</title>
<author>金壇段玉裁注</author>

<wh>金</wh>
<t>
<xushi>五色金也。</xushi>
<duanzhu>凡有五色。皆謂之金也。下文白金、靑金、赤金、黑金、合黃金爲五色。</duanzhu>
<xushi>黃爲之長。</xushi>
<duanzhu>故獨得金名。</duanzhu>
<xushi>久薶不生衣。百鍊不輕。</xushi>
<duanzhu>此二句言黃金之德。</duanzhu>
<xushi>從革不韋。</xushi>
<duanzhu>舊作違。今正。韋，背也。從革、見〈鴻範〉：謂順人之意以變更成器。雖屢改易而無傷也。五金皆然。</duanzhu>
<xushi>西方之行。</xushi>
<duanzhu>以五行言之爲西方之行。</duanzhu>
<xushi>生於土。从土。𠂇又注、象金在土中形。</xushi>
<duanzhu>謂土旁二筆也。</duanzhu>
<xushi>今聲。</xushi>
<duanzhu>下形上聲。居音切，七部。</duanzhu>
<xushi>凡金之屬皆从金。</xushi>
</t>

<wh><img src="702A-01">𠊍</img></wh>
<t>
<xushi>古文金。</xushi>
<duanzhu>象形而不諧聲。</duanzhu>
</t>

<wh>銀</wh>
<t>
<xushi>白金也。</xushi>
<duanzhu>黃金既專金名。其外四者皆各有名《爾雅》曰：黃金謂之璗。其美者謂之鏐。然則黃金自有名。而許以璗系諸〈玉部〉。云金之美者，與玉同色。與釋器不合，何也。璗爲金、而字从玉。許書主釋字形。故其說如此也。《爾雅》又曰「白金謂之銀。其美者謂之鐐。此則許所本也。</duanzhu>
<xushi>从金，？聲。</xushi>
<duanzhu>語巾切，十二部。</duanzhu>
</t>

<wh>鐐</wh>
<t>
<xushi>白金也。</xushi>
<duanzhu>《爾雅》别之曰其美者。許不别也。《毛詩傳》曰：大夫鐐琫而鐐珌。</duanzhu>
<xushi>从金，尞聲。</xushi>
<duanzhu>洛蕭切二部。</duanzhu>
</t>

<wh>鋈</wh>
<t>
<xushi>白金也。从金。？省聲。</xushi>
<duanzhu>大徐？省聲。小徐沃聲。考《說文》芺聲之字未有省艸者。鋈字今三見於《毛詩》「〈小戎〉《毛傳》曰：沃、白金也。而車部軜下《詩》曰？以觼軜。引《詩》正作？不作鋈。知古本《毛詩》衹作？。？卽鐐之叚借字。古芺聲尞聲同部也。〈金部〉本有鐐無鋈。淺人乃依今《毛詩》補之。烏酷切，二部。</duanzhu>
</t>

<wh>鉛</wh>
<t>
<xushi>靑金也。从金，㕣聲。</xushi>
<duanzhu>與專切，十四部。</duanzhu>
</t>

<wh>錫</wh>
<t>
<xushi>銀鉛之閒也。</xushi>
<duanzhu>《周禮》？人注曰：鈏也。職方氏曰「鑞也。鑞字《說文》無。經典多叚錫爲賜字。凡言錫予者，卽賜之叚借也。</duanzhu>
<xushi>从金，易聲。</xushi>
<duanzhu>先擊切，十六部。</duanzhu>
</t>

<wh>鈏</wh>
<t>
<xushi>錫也。</xushi>
<duanzhu>見〈釋器〉</duanzhu>
<xushi>从金，引聲。</xushi>
<duanzhu>羊晉切，十二部。</duanzhu>
</t>

<wh>銅</wh>
<t>
<xushi>赤金也。</xushi>
<duanzhu>銅色本赤。今之白銅、化爲之耳。〈食貨志〉曰「金有三等。黃金爲上。白金爲中。赤金爲下。孟康曰「赤金、丹陽銅也。按丹陽銅卽吳王濞傳章郡銅山、貨殖傳章山之銅也。</duanzhu>
<xushi>从金，同聲。</xushi>
<duanzhu>徒紅切，九部。</duanzhu>
</t>

<wh>鏈</wh>
<t>
<xushi>銅屬。</xushi>
<duanzhu>應劭曰「鏈似銅。與許說合。</duanzhu>
<xushi>从金，連聲。</xushi>
<duanzhu>力延切，十四部。</duanzhu>
</t>

<wh>鐵</wh>
<t>
<xushi>黑金也。从金，？聲。</xushi>
<duanzhu>天結切，十二部。</duanzhu>
</t>

<wh><img src="702B-01">𨫓</img></wh>
<t>
<xushi>鐵或省。</xushi>
</t>

<wh>銕</wh>
<t>
<xushi>古文鐵。从夷。</xushi>
<duanzhu>按夷葢弟之譌也。</duanzhu>
</t>

<wh>鍇</wh>
<t>
<xushi>九江謂鐵曰鍇。从金，皆聲。</xushi>
<duanzhu>苦駭切，十五部。</duanzhu>
</t>

<wh>鋚</wh>
<t>
<xushi>鐵也。一曰？首銅也。</xushi>
<duanzhu>别一義。〈小雅〉「䩦革沖沖《毛傳》曰：䩦，轡也。革、轡首也。按䩦轡也當作䩦轡首飾也。轉寫奪去二字耳。下文云：沖沖、垂飾皃。正承轡首飾而言。許釋鋚爲轡首銅。鋚卽䩦字。《詩》本作攸。轉寫誤作䩦。攸革皆古文叚借字也。古金石文字作？勒。或作鋚勒。轡首銅者，以銅飾轡首也。革部勒下云：馬頭絡銜也。卽《毛傳》所謂轡首也。〈周頌〉載見箋云：鶬謂金飾。正與轡首銅之訓合。〈大雅．韓奕〉鞟以爲鞃。淺以爲幦。鋚以飾勒。金以飾軛。四事文意一例。鋚勒謂以銅飾轡之近馬頭處。垂之沖沖然也。</duanzhu>
<xushi>从金，攸聲。</xushi>
<duanzhu>以周切，三部。</duanzhu>
</t>

<wh>鏤</wh>
<t>
<xushi>剛鐵也。可㠯刻鏤。</xushi>
<duanzhu>鏤本剛鐵之名。剛鐵可受鐫刻。故鐫刻亦曰鏤。〈釋器〉曰：金謂之鏤。鏤，䤹也。《詩》「鉤膺鏤鍚。箋皆訓刻金。許以可以刻鏤釋鏤。此卽已已也、？？也之例也。今則引申之義行而本義廢矣。〈禹貢〉梁州貢鏤。某氏〔傳〕亦云剛鐵。</duanzhu>
<xushi>从金，婁聲。</xushi>
<duanzhu>盧候切，四部。</duanzhu>
<xushi>〈夏書〉曰：梁州貢鏤。一曰鏤，？也。</xushi>
<duanzhu>《方言》「鍑、江淮陳楚之閒謂之錡、或謂之鏤。</duanzhu>
</t>

<wh>鐼</wh>
<t>
<xushi>鐵屬。从金，賁聲，讀若熏。</xushi>
<duanzhu>小徐本讀若訓。火運切，十三部。</duanzhu>
</t>

<wh>銑</wh>
<t>
<xushi>金之澤者。</xushi>
<duanzhu>澤者，光潤也。〈釋器〉曰：絶澤謂之銑、〈晉語〉「玦之以金銑者。寒之甚矣。韋注：銑猶洒也。洒洒、寒皃。言於太子無温潤也。許言其光潤。韋言寒皃。皆謂金之精者耳。似異而非異也。</duanzhu>
<xushi>从金，先聲。</xushi>
<duanzhu>穌典切，古音在十三部。</duanzhu>
<xushi>一曰小鑿。</xushi>
<duanzhu>鑿所以穿木也。</duanzhu>
<xushi>一曰鐘下㒳角謂之銑。</xushi>
<duanzhu>〈考工記〉鳧氏曰「兩欒謂之銑。鄭注：銑、鐘口兩角。按古鐘羨而不圜。故有兩角。</duanzhu>
</t>

<wh>鋻</wh>
<t>
<xushi>？也。</xushi>
<duanzhu>？各本譌剛。今正。刀部曰「？、刀劍刃也。刃下曰「刀鋻也。故？與鋻爲轉注：王褒聖主得賢臣頌曰「淸水淬其鋒。李善引三倉解詁云：淬作刀鋻也。《文𨕖》俗本譌爲鑒。</duanzhu>
<xushi>从金，臤聲。</xushi>
<duanzhu>此形聲中有會意也。堅者，土之臤。緊者，絲之臤。鋻者，金之臤。彼二字入臤部。會意中有形聲也。古甸切，十二部。</duanzhu>
</t>

<wh>鑗</wh>
<t>
<xushi>金屬也。一曰剝也。</xushi>
<duanzhu>剝者裂也。剝訓裂。知鑗與剺義同音别。《方言》「蠡，分也。注謂分割也。此卽鑗之叚借。《方言》又曰「劙，解也。亦卽此字。</duanzhu>
<xushi>从金，黎聲。</xushi>
<duanzhu>里西切，十五部。</duanzhu>
</t>

<wh>錄</wh>
<t>
<xushi>金色也。</xushi>
<duanzhu>錄與綠同音。金色在靑黃之閒也。叚借爲省錄字。慮之叚借也。故錄囚卽慮囚。云庸錄者，猶無慮也。言其緐猥。</duanzhu>
<xushi>从金，彔聲。</xushi>
<duanzhu>力玉切，三部。</duanzhu>
</t>

<wh>鑄</wh>
<t>
<xushi>銷金也。从金，壽聲。</xushi>
<duanzhu>之戍切。古音在三部。亦讀如祝。</duanzhu>
</t>

<wh>銷</wh>
<t>
<xushi>鑠金也。从金，肖聲。</xushi>
<duanzhu>相邀切，二部。</duanzhu>
</t>

<wh>鑠</wh>
<t>
<xushi>銷金也。从金，樂聲。</xushi>
<duanzhu>書藥切，二部。</duanzhu>
</t>

<wh>鍊</wh>
<t>
<xushi>治金也。</xushi>
<duanzhu>治大徐本譌作冶。今正。湅、治絲也。練、治繒也。鍊、治金也。皆謂㶕湅欲其精。非苐冶之而已。冶者，銷也。引申之、凡治之使精曰鍊。</duanzhu>
<xushi>从金，柬聲。</xushi>
<duanzhu>此亦形聲包會意。郎甸切，十四部。</duanzhu>
</t>

<wh>釘</wh>
<t>
<xushi>鍊鉼黃金也。</xushi>
<duanzhu>《周禮》職金。旅於上帝。則共其金版。饗諸侯亦如之。注曰：鉼金謂之版。此版所施未聞。按今《爾雅》鉼金謂之鈑。鈑系版之譌。則鉼當是餠之譌也。凡物匾之<pb n="710-1"/>曰餅。鍊餅、鍊而成之。</duanzhu>
<xushi>从金，丁聲。</xushi>
<duanzhu>當經切。十一部。今人用此字、則古？字之義也。</duanzhu>
</t>

<wh>錮</wh>
<t>
<xushi>鑄？也。</xushi>
<duanzhu>？作塞。誤。今正。凡銷鐵以窒穿穴謂之錮。《左傳》曰：子反請以重幣錮之。《漢書》曰「下錮三泉。</duanzhu>
<xushi>从金，固聲。</xushi>
<duanzhu>此亦形聲包會意。古慕切，在五部。</duanzhu>
</t>

<wh>鑲</wh>
<t>
<xushi>作？中腸也。</xushi>
<duanzhu>？者，鑄器之法也。其中腸謂之鑲。猶𤓰中腸謂之瓤也。鑲亦用爲句鑲。兵器也。别一義。見《釋名》。</duanzhu>
<xushi>从金，襄聲。</xushi>
<duanzhu>汝羊切，十部。</duanzhu>
</t>

<wh>鎔</wh>
<t>
<xushi>冶器灋也。</xushi>
<duanzhu>冶者，銷也。鑄也。董仲舒傳曰「猶泥之在鈞。唯甄者之所爲。猶金之在鎔。唯冶者之所鑄。師古曰「鎔謂鑄器之模範也。今人多失其義。</duanzhu>
<xushi>从金，容聲。</xushi>
<duanzhu>余封切，九部。</duanzhu>
</t>

<wh>鋏</wh>
<t>
<xushi>可㠯持冶器鑄鎔者也。</xushi>
<duanzhu>冶器者鑄於鎔中。則以此物夾而出之。此物金爲之。故从金。</duanzhu>
<xushi>从金，夾聲。</xushi>
<duanzhu>古叶切，八部。</duanzhu>
<xushi>讀若漁人夾雨之夾。</xushi>
<duanzhu>夾二徐作莢。非。今正。《周禮》幷夾取矢。</duanzhu>
<xushi>一曰若挾持。</xushi>
<duanzhu>一謂讀若挾持之挾。</duanzhu>
</t>

<wh>鍛</wh>
<t>
<xushi>小冶也。</xushi>
<duanzhu>小冶謂小作鑪韛以冶金。如嵇康之鍛竈是也。冶之則必椎之。故曰鍛鐵。殳部曰「段、椎物也。鍛从段<pb n="710-2"/>金、會意兼形聲。〈考工記〉「段氏爲鎛器。段卽鍛也。《詩》之碫石、則鍛質也。</duanzhu>
<xushi>从金，段聲。</xushi>
<duanzhu>丁貫切，十四部。</duanzhu>
</t>

<wh>鋌</wh>
<t>
<xushi>銅鐵樸也。</xushi>
<duanzhu>樸、木素也。因以爲凡素之偁。小徐作朴。非也。石部曰「磺、銅鐵樸。鋌與磺義同音别。亦謂之鋇。《淮南書》曰：苗山之鋌。</duanzhu>
<xushi>从金，廷聲。</xushi>
<duanzhu>徒鼎切，十一部。</duanzhu>
</t>

<wh>䥵</wh>
<t>
<xushi>鐵文也。</xushi>
<duanzhu>謂鐵之文理也。</duanzhu>
<xushi>从金，曉聲。</xushi>
<duanzhu>呼鳥切，二部。</duanzhu>
</t>

<wh>鏡</wh>
<t>
<xushi>景也。</xushi>
<duanzhu>景者，光也。金有光可照物謂之鏡。此以曡韵爲訓也。鏡亦曰鑒。雙聲字也。</duanzhu>
<xushi>从金，竟聲。</xushi>
<duanzhu>居慶切，古音在十部。</duanzhu>
</t>

<wh>鉹</wh>
<t>
<xushi>曲鉹也。从金，多聲。</xushi>
<duanzhu>尺氏切，古音在十七部。</duanzhu>
<xushi>一曰鬵鼎。</xushi>
<duanzhu>鬲部曰「鬵，鉹也。與此爲轉注：</duanzhu>
<xushi>讀若𢴨。一曰《詩》云侈兮哆兮。</xushi>
<duanzhu>宋本皆如此。今本作哆兮侈兮。一曰下當奪若字。謂讀若哆也。小徐作一曰若《詩》曰侈兮之侈同。</duanzhu>
</t>

<wh>銒</wh>
<t>
<xushi>佀鍾而長頸。</xushi>
<duanzhu>鍾俗本作鐘。今從宋本。鍾者，酒器。見下。此以相聯爲文矣。用此知古酒鍾有腹有頸。葢大其下小其上也。</duanzhu>
<xushi>从金，幵聲。</xushi>
<duanzhu>戸經切，古音當在十二部。</duanzhu>
</t>

<wh>鍾</wh>
<t>
<xushi>酒器也。</xushi>
<duanzhu>古者，此器葢用以宁酒。故大其下、小<pb n="710-3"/>其頸。自鍾傾之而入於尊。自尊勺之而入於觶。故量之大者亦曰鍾。引申之義爲鍾聚。</duanzhu>
<xushi>从金，重聲。</xushi>
<duanzhu>職容切，九部。</duanzhu>
</t>

<wh>鑑</wh>
<t>
<xushi>大盆也。</xushi>
<duanzhu>盆者，盎也。凌人。春始治鑑。注云：鑑如甀、大口。以盛冰。置食物於中。以禦温氣。春而始治之。按鄭云如甀。醢人作醢云塗置甀中。則鑑如今之甕。許云大盆。則與鄭說不符。疑許說爲是。且字从金。必以金爲之也。</duanzhu>
<xushi>从金，監聲。</xushi>
<duanzhu>革懺切，八部。</duanzhu>
<xushi>一曰鑑諸。</xushi>
<duanzhu>逗。</duanzhu>
<xushi>可㠯取朙水於月。</xushi>
<duanzhu>鑑諸當作鑑方諸也。轉寫奪字耳。《周禮》司烜氏。以夫遂取明火於日。以鍳取明水於月。注：夫遂、陽遂也。鍳、鏡屬。取水者，世謂之方諸。《淮南書》「方諸見月則津而爲水。高注：方諸謂陰燧大蛤也。孰摩令𤍠。月盛時以向月下則水生。以銅盤受之。下水數滴。高說與許、鄭異。〈考工記〉以鑒燧之齊併言。則鑑之爲鏡可知也。鄭云鏡屬。又注〈考工記〉云：鑒亦鏡也。《詩》云：我心匪鑒。《毛傳》曰：鑒所以察形。葢鏡主於照形。鑑主於取明水。本系二物。而鏡亦可名鑒。是以經典多用鑑字、少用鏡者。鑑亦叚監爲之。是以《毛詩》宜鑒於殷、大學作儀監。《鄭箋》《詩》云：以殷王賢愚爲鏡。注大學云：監視殷時之<pb n="711"/>事。各依文爲說而已。《尙書》監字多有同鑒者。</duanzhu>
</t>

<wh>鐈</wh>
<t>
<xushi>佀鼎而長足。从金，喬聲。</xushi>
<duanzhu>巨嬌切，二部。</duanzhu>
</t>

<wh>䥙</wh>
<t>
<xushi>陽䥙也。从金，隊聲。</xushi>
<duanzhu>按此字非其次。疑後人因上說方諸而增之。《周禮》秋官本作遂。</duanzhu>
</t>

<wh>鋞</wh>
<t>
<xushi>𥁕器也。</xushi>
<duanzhu>𥁕各本作温。今正。許書温系水名。𥁕訓仁也。𥁕訓仁、故引申爲𥁕煗字。煗下曰「𥁕也。㬮下曰「安㬮、𥁕也。凡經史可借用温。而許書不宜自相矛盾。凡讀許書者知此。則九千三百餘文之說解絕無不可通之處矣。葢非用其字之本義。卽用其字之引申之義。𣃔無有風馬牛不相及者也。温訓水名。此云温器也。是爲風馬牛不相及矣。𥁕器者，謂可用煗物之器也。</duanzhu>
<xushi>圜而直上。</xushi>
<duanzhu>而字依《廣韵》補。</duanzhu>
<xushi>从金，巠聲。</xushi>
<duanzhu>戸經切、十一部。</duanzhu>
</t>

<wh>鑴</wh>
<t>
<xushi>瓽也。</xushi>
<duanzhu>瓦部曰「瓽、大盆也。然則鑴與鑑同物。《周禮》眡祲。十煇、三曰鑴。鄭注：鑴讀爲童子佩觿之觿。謂日㫄氣刺日也。按今本《周禮》〔注〕觿譌金㫄。非是。觿者，佩角。銳耑可以解結。故鄭讀鑴爲觿。今本作讀如。亦非也。</duanzhu>
<xushi>从金，巂聲。</xushi>
<duanzhu>戶圭切，十六部。</duanzhu>
</t>

<wh>鑊</wh>
<t>
<xushi>鑴也。</xushi>
<duanzhu>少牢饋食禮有羊鑊、有豕鑊。鑊所以煑也。</duanzhu>
<xushi>从金，蒦聲。</xushi>
<duanzhu>胡郭切，五部。</duanzhu>
</t>

<wh>鍑</wh>
<t>
<xushi>如𨥏而大口者。</xushi>
<duanzhu>如而二字依元應補。？者，鬴之或字。鬲部曰「鬴、鍑屬。是二篆爲轉注也。《方言》曰：？、自關而西或謂之鍑。</duanzhu>
<xushi>从金，𡕨聲。</xushi>
<duanzhu>方副切，三部。</duanzhu>
</t>

<wh>鍪</wh>
<t>
<xushi>鍑屬。从金，敄聲。</xushi>
<duanzhu>莫浮切，三部。</duanzhu>
</t>

<wh>錪</wh>
<t>
<xushi>朝鮮謂？曰錪。</xushi>
<duanzhu>《方言》「鍑、北燕朝鮮洌水之閒或謂之錪。或謂之鉼。</duanzhu>
<xushi>从金，典聲。</xushi>
<duanzhu>他典切，十二部。</duanzhu>
</t>

<wh>銼</wh>
<t>
<xushi>銼𨰠。</xushi>
<duanzhu>二字依全書通例補。曡韵字。</duanzhu>
<xushi>鍑也。从金。𡋲聲。</xushi>
<duanzhu>昨禾切，十七部。</duanzhu>
</t>

<wh>𨰠</wh>
<t>
<xushi>銼𨰠也。从金，羸聲。</xushi>
<duanzhu>魯戈切，十七部。</duanzhu>
</t>

<wh><img src="704A-01">𨦕</img></wh>
<t>
<xushi>器也。</xushi>
<duanzhu>此禮器也。〈魯頌〉「毛炰胾羹。〔傳〕曰：羹、大羹。？羹也。按大羹、煮肉汁不和。貴其質也。？羹、肉汁之有菜和者也。大羹盛之於登。？羹盛之於？。？羹菜和謂之芼。其詳在《禮經》「？經典亦作銒。此猶㓝罰字本从井。作𠛬非正字也。內饔職？作㓝、亦叚借字。</duanzhu>
<xushi>从金，㓝聲。</xushi>
<duanzhu>戸經切，十一部。</duanzhu>
</t>

<wh>鎬</wh>
<t>
<xushi>𥁕器也。从金，高聲。</xushi>
<duanzhu>乎老切，二部。</duanzhu>
<xushi>武王所都。在長安西〈上林〉苑中。字亦如此。</xushi>
<duanzhu>此於例不當載而特詳之者，說叚借<pb n="711-2"/>之例也。〈土部〉堋下引《春秋傳》矣、而又曰〈虞書〉堋淫於家亦如是。謂書朋淫之字亦如此作也。武王都鎬本無正字。偶用鎬字爲之耳。一本有其字之叚借。一本無其字之叚借也。鎬京或書鄗乃淺人所爲。不知漢常山有鄗縣（⿰県系）。</duanzhu>
</t>

<wh>䥝</wh>
<t>
<xushi>𥁕器也。</xushi>
<duanzhu>𥁕各本作温。今正。下同。《廣韵》曰：。䥝、銅瓫也。今江東尙有䥝孰之語。與〈火部〉以微火温肉之？義同。或作𤏶。或作鏖。《集韵》曰「盡死殺人曰鏖糟。漢霍去病合短兵、鏖皋蘭下是也。</duanzhu>
<xushi>一曰金器。</xushi>
<duanzhu>則非炊物器。</duanzhu>
<xushi>从金，麀聲。</xushi>
<duanzhu>於刀切，古音在三部。</duanzhu>
<xushi>讀若奥。</xushi>
<duanzhu>小徐有此三字。</duanzhu>
</t>

<wh>銚</wh>
<t>
<xushi>𥁕器也。</xushi>
<duanzhu>今煮物瓦器謂之銚子。讀徒弔切是也。</duanzhu>
<xushi>从金，兆聲。</xushi>
<duanzhu>以招切，二部。</duanzhu>
<xushi>一曰田器。</xushi>
<duanzhu>〈周頌〉「庤乃錢鎛。〔傳〕曰：錢，銚也。許下文錢下亦曰銚也、古田器。銚、釋器《方言》皆作𣂁。〈釋器〉曰：𣂁謂之疀。郭云：卽古鍫臿字。《方言》曰：臿、燕之東北朝鮮洌水之閒謂之𣂁。趙魏之閒謂之喿。銚𣂁喿三字同。卽今鍫字也。七遙反。亦湯料反。今人俗語正切七遙。</duanzhu>
</t>

<wh><img src="704B-01">𨪐</img></wh>
<t>
<xushi>酒器也。</xushi>
<duanzhu>未聞。或曰卽〈行葦〉之大斗。非是。《毛傳》大斗長三尺。謂勺柄長三尺也。</duanzhu>
<xushi>从金？。象器形。</xushi>
<duanzhu>大口切，四部。</duanzhu>
</t>

<wh><img src="704B-02">𠁁</img></wh>
<t>
<xushi>？或省金。</xushi>
<duanzhu>斲字用爲聲。</duanzhu>
</t>

<wh>鐎</wh>
<t>
<xushi>鐎斗也。</xushi>
<duanzhu>卽刀斗也。孟康曰「以銅作鐎器。受一斗。晝炊飯食。夜擊持行。名曰刀斗。荀悅曰「刀斗小鈴。如宫中傳夜鈴也。蘇林曰「形如鋗。以銅作之。無緣。受一斗。故云刀斗。鐎卽鈴也。《廣韵》：温器。三足而有柄。</duanzhu>
<xushi>从金，焦聲。</xushi>
<duanzhu>卽消切，二部。</duanzhu>
</t>

<wh>鋗</wh>
<t>
<xushi>小盆也。</xushi>
<duanzhu>《廣韵》曰：。銅銚。</duanzhu>
<xushi>从金，肙聲。</xushi>
<duanzhu>火玄切，十四部。</duanzhu>
</t>

<wh>鏏</wh>
<t>
<xushi>鼎也。</xushi>
<duanzhu>《淮南》說林訓。水火相憎。鏏在其閒。五味以和。注曰：鏏、小鼎。又曰「鼎無耳爲鏏。</duanzhu>
<xushi>从金，彗聲，讀若彗。</xushi>
<duanzhu>于歲切，十五部。</duanzhu>
</t>

<wh>鍵</wh>
<t>
<xushi>鉉也。</xushi>
<duanzhu>謂鼎扃也。以木橫關鼎耳而舉之。非是則既炊之鼎不可舉也。故謂之關鍵。引申之爲門戶之鍵閉。門部曰「關、以木橫持門戶也。門之關猶鼎之鉉也。</duanzhu>
<xushi>从金。
<duanzhu>此以木爲而字从金者，系於鼎而言之也。抑易言金鉉、則鍵有金飾之者矣。</duanzhu>
<xushi>建聲。</xushi>
<duanzhu>渠偃切，十四部。</duanzhu>
<xushi>一曰車舝。</xushi>
<duanzhu>各本作轄。今正。轄雖亦訓鍵、而非正字也。舛部曰「舝、車軸耑鍵也。謂鐵貫於軸耑、如鼎鉉之貫於鼎耳。</duanzhu>
</t>

<wh>鉉</wh>
<t>
<xushi>所㠯舉鼎也。</xushi>
<duanzhu>所以二字今補。汲古閣於<pb n="712"/>舉鼎下增具字。今刪（⿰刂）正。手部曰「扛、橫關對舉也。謂橫關於㒳耳。露其耑以㒳手對舉之。非是則難扛也。</duanzhu>
<xushi>从金，玄聲。</xushi>
<duanzhu>胡犬切。十二部。按易音義有古冥古螢二反。則讀同扃。</duanzhu>
<xushi>易謂之鉉。禮謂之？。</xushi>
<duanzhu>？音扃。與鼏音蜜、畫然二物二事。易謂之鉉者，《周易》鼎六五鼎黃耳金鉉、上九鼎玉鉉是也。古說皆云鉉貫於耳。顔師古獨云鉉者鼎耳、非鼎扃也。其說甚誤。易言黃耳金鉉、則耳與鉉非一物明矣。云禮謂之？者，士冠禮設扃鼏。鄭注：今文扃爲鉉。古文鼏爲密。一部皆然。〈攷工記〉匠人亦作扃。許所見《禮經》扃作？。卽〈鼎部〉所云橫關鼎耳而舉之者也。？與扃皆以郊<seal_script>冂</seal_script>之<seal_script>冂</seal_script>爲聲。扃訓外閉之關。音義皆同。若鼏則訓鼎葢。古音如密。今音如𧠨。說詳〈鼎部〉。許引易、禮以博異名。猶〈土部〉堋下云禮謂之封、周官謂之窆也。凡單言禮者，皆謂《禮經》「今之《儀禮》也。據鄭則禮今文爲鉉矣。許何以鉉專系易也。許於《禮經》之字、古文是者則從古文。今文是者則從今文。此從古文作？。故曰禮謂之？也。如〈士喪禮〉今文銘皆爲名。從今文。故不錄銘字。〈聘禮〉、〈士喪禮〉今文赴作訃。從古文。故言部不錄訃字。士虞、少牢、〈特牲〉古文酳皆作？。許从古文。故〈酉部〉不錄酳字。〈既夕禮〉今文窆爲封。從今文。則以窆專系周官也。</duanzhu>
</t>

<wh>鋊</wh>
<t>
<xushi>可㠯句鼎耳及鑪炭。</xushi>
<duanzhu>句讀如鉤。鉤鼎耳舉之、鉤鑪炭出之之器也。</duanzhu>
<xushi>从金，谷聲，讀若浴。</xushi>
<duanzhu>余足切，三部。</duanzhu>
<xushi>一曰銅㞕。</xushi>
<duanzhu>〈食貨志〉「民盜摩錢以取鋊。</duanzhu>
</t>

<wh>鎣</wh>
<t>
<xushi>器也</xushi>
<duanzhu>謂摩鋥之器也。以金爲之。《爾雅》〔注〕曰：鸊鷉膏中鎣刀。</duanzhu>
<xushi>从金，熒省聲，讀若銑。</xushi>
<duanzhu>烏定切，十一部。</duanzhu>
</t>

<wh>鑯</wh>
<t>
<xushi>鐵器也。</xushi>
<duanzhu>葢銳利之器。郭注《爾雅》用爲今之尖字。融𠀉、鑯頂者。</duanzhu>
<xushi>从金，韱聲。</xushi>
<duanzhu>子廉切，七部。</duanzhu>
<xushi>一曰鐫也。</xushi>
<duanzhu>鐫大徐誤作鑴。鐫者，穿木𤥨石也。</duanzhu>
</t>

<wh>錠</wh>
<t>
<xushi>鐙也。</xushi>
<duanzhu>《廣韵》曰：。豆有足曰錠。無足曰鐙。元應引《聲類》無豆字。誤矣。</duanzhu>
<xushi>从金，定聲。</xushi>
<duanzhu>丁定切，十一部。</duanzhu>
</t>

<wh>鐙</wh>
<t>
<xushi>錠也。</xushi>
<duanzhu>〈祭統〉曰：夫人薦豆執校。執醴授之執鐙。注曰：校、豆中央直者也。鐙、豆下跗也。執醴者以豆授夫人。執其下跗。夫人受之。執其中央直者。按跗、《說文》作柎。闌足也。鐙有柎。則無足曰鐙之說未可信。豆之遺制爲今俗用燈盞。徐氏兄弟遂以膏鐙解《說文》「誤矣。生民傳曰「木曰豆。瓦曰登。豆薦菹醢。登薦大羹。箋云：祀天用瓦<pb n="712-2"/>豆。陶器質也。然則瓦登用於祭天。廟中之鐙。笵金爲之。故其字从金。</duanzhu>
<xushi>从金，登聲</xushi>
<duanzhu>都滕切。六部</duanzhu>
</t>

<wh>鏶</wh>
<t>
<xushi>鍱也。从金，集聲。</xushi>
<duanzhu>秦入切。七部</duanzhu>
</t>

<wh>鍓</wh>
<t>
<xushi>鏶或从咠。</xushi>
<duanzhu>咠聲。</duanzhu>
</t>

<wh>鍱</wh>
<t>
<xushi>鏶也。</xushi>
<duanzhu>此謂金銅鐵椎薄成葉者。</duanzhu>
<xushi>齊謂之鍱。从金，枼聲。</xushi>
<duanzhu>與渉切，七部。</duanzhu>
</t>

<wh>鏟</wh>
<t>
<xushi>鏶也。从金，產聲。</xushi>
<duanzhu>初限切，十四部。</duanzhu>
<xushi>一曰平鐵。</xushi>
<duanzhu>謂以剛鐵削平柔鐵也。《廣韵》曰：。鏟、平木器也。凡鏟削多用此字。俗多用剗字。</duanzhu>
</t>

<wh>鑪</wh>
<t>
<xushi>方鑪也。</xushi>
<duanzhu>方對下圜言之。凡㸐炭之器曰鑪。定公三年《左傳》「邾莊公自投於牀。廢於鑪炭。爛。遂卒。</duanzhu>
<xushi>从金，盧聲。</xushi>
<duanzhu>洛乎切，五部。</duanzhu>
</t>

<wh>鏇</wh>
<t>
<xushi>圜鑪也。</xushi>
<duanzhu>元應曰「周成難字作檈。謂以繩轉軸裁木爲器曰檈。按圜鑪之義之引申也。古文苑美人賦。金帀熏香。說者以爲圜鑪。</duanzhu>
<xushi>从金，旋聲。</xushi>
<duanzhu>辭戀切，十四部。</duanzhu>
</t>

<wh><img src="705B-01">𨪉</img></wh>
<t>
<xushi>器也。从金，虒聲。</xushi>
<duanzhu>杜兮切，十六部。</duanzhu>
</t>

<wh>鐪</wh>
<t>
<xushi>𤋎膠器也。</xushi>
<duanzhu>煎，熬也。膠、作之以皮。故熬之而後成。</duanzhu>
<xushi>从金，虜聲。</xushi>
<duanzhu>郎古切，五部。</duanzhu>
</t>

<wh>釦</wh>
<t>
<xushi>金飾器口。</xushi>
<duanzhu>謂以金涂器口。許所謂錯金。今俗所謂鍍金也。漢舊儀。大官尙食。用黃金釦器。中官私官尙食。用白銀釦器。後漢和熹鄧皇后紀。蜀漢釦器。班固〈西都賦〉「玄墀釦切。謂金涂門限也。切者，門限。〈吳語〉「三軍皆譁釦以振旅。韋曰「譁釦、喧呼。此釦乃叚借字。</duanzhu>
<xushi>从金口。</xushi>
<duanzhu>會意。</duanzhu>
<xushi>口亦聲。</xushi>
<duanzhu>苦厚切，四部。</duanzhu>
</t>

<wh>錯</wh>
<t>
<xushi>金涂也。</xushi>
<duanzhu>涂俗作塗。又或作？。謂以金措其上也。或借爲措字。措者，置也。或借爲摩厝字。厝者，厲石也。或借爲䢒逪字。東西曰䢒。邪行曰逪也。</duanzhu>
<xushi>从金，㫺聲。</xushi>
<duanzhu>倉各切，五部。</duanzhu>
</t>

<wh>䥏</wh>
<t>
<xushi>鉏䥏也。</xushi>
<duanzhu>鉏音牀吕切。䥏音魚巨切。曡韵字。齒部齟齬、齒不相值也。鉏䥏、葢亦器之能相抵拒錯摩者。故《廣韵》以不相當釋鉏鋙。《周禮》〈玉人〉注云駔牙。《左傳》人有名鉏吾者。皆此二者之同音叚借。</duanzhu>
<xushi>从金，御聲。</xushi>
<duanzhu>魚舉切，五部。</duanzhu>
</t>

<wh>鋙</wh>
<t>
<xushi>䥏或从吾。</xushi>
<duanzhu>吾古讀如魚。</duanzhu>
</t>

<wh>錡</wh>
<t>
<xushi>鉏䥏也。</xushi>
<duanzhu>〈豳風〉「既破我斧。又缺我錡。傳曰「鑿屬曰錡。此葢所謂鉏䥏者與。字或作奇。</duanzhu>
<xushi>从金，奇聲。</xushi>
<duanzhu>魚綺切。古音在十七部。按〈豳風〉音義巨宜反。</duanzhu>
<xushi>江淮之閒謂釡錡。</xushi>
<duanzhu>大徐錡上有曰字。〈召南〉「維錡及釡。傳曰「錡、釡屬。有足曰錡。《方言》曰：鍑、江淮陳楚之閒謂之錡。郭云：或曰三腳釡也。音技。按《詩》、《左傳》皆錡釡並言。然則本以有足別於？。而江淮語同之耳。</duanzhu>
</t>

<wh>鍤</wh>
<t>
<xushi>？衣鍼也。</xushi>
<duanzhu>？各本作郭。今正。郭者，齊之郭氏虛也。？者，城？。民所度居也。古無廓字。衹用郭字。其實當用？。如𡔷下云郭皮甲而出。此云郭衣。皆謂恢廓。張衣於版、以鍼密籖其週使伸直。今之治裘者正如此。是曰？衣。其鍼曰鍤。鍤之言深入也。以爲鍫臿字者，失之遠矣。</duanzhu>
<xushi>从金，臿聲。</xushi>
<duanzhu>楚洽切，八部。</duanzhu>
</t>

<wh>鉥</wh>
<t>
<xushi>綦鍼也。</xushi>
<duanzhu>綦疑當作長。《管子》「一女必有一刀一錐。一箴一鉥。房注：鉥時橘切。長鍼也。《玉篇》亦曰長鍼。</duanzhu>
<xushi>从金，术聲。</xushi>
<duanzhu>食聿切，十五部。</duanzhu>
</t>

<wh>鍼</wh>
<t>
<xushi>所㠯縫也。</xushi>
<duanzhu>縫者，以鍼紩衣也。〈竹部〉箴下曰「綴衣箴也。以竹爲之、僅可聯綴衣。以金爲之、乃可縫衣。</duanzhu>
<xushi>从金，咸聲。</xushi>
<duanzhu>職深切。七部。今俗作針。</duanzhu>
</t>

<wh>鈹</wh>
<t>
<xushi>大鍼也。</xushi>
<duanzhu>元應曰「醫家用以破癰。</duanzhu>
<xushi>从金，皮聲。</xushi>
<duanzhu>敷羈切，古音在十七部。</duanzhu>
<xushi>一曰劒而刀裝者。</xushi>
<duanzhu>劒㒳刃。刀一刃。而裝不同。實劒而用刀削裹之是曰鈹。《左傳》曰：夾之以鈹。</duanzhu>
</t>

<wh>鎩</wh>
<t>
<xushi>鈹有？也。</xushi>
<duanzhu>鐔、劒鼻也。云鈹有鐔者，則知鈹有不爲鼻者矣。如刀<pb n="713-1"/>裝之鈹不爲鼻者也。賈誼曰「鉏櫌棘矝、非銛於句戟長鎩。張衡曰「植鎩縣（⿰県系）瞂。用戒不虞。曰長曰植、則鎩有柄。有柄故不爲鼻。薛綜解一曰鋌。似㒳刃刀。鋌謂其上出之鋒也。《淮南書》「飛鳥鎩羽。許注曰：鎩，殘也。左思賦亦曰鳥鎩翮。此等鎩字乃引申之義。鎩可殘羽、故凡見殘者曰鎩。《公羊》作摋。宋萬臂摋仇牧。碎其首。何云：側手擊曰摋。</duanzhu>
<xushi>从金，殺聲。</xushi>
<duanzhu>所拜反。十五部。《廣韵》又所八切。</duanzhu>
</t>

<wh>鈕</wh>
<t>
<xushi>印鼻也。从金，丑聲。</xushi>
<duanzhu>女久切，三部。</duanzhu>
</t>

<wh>㺲</wh>
<t>
<xushi>古文鈕从王。</xushi>
<duanzhu>壐之籒文从玉。古文印鈕字从玉。葢初作印時、惟以玉爲之也。</duanzhu>
</t>

<wh>銎</wh>
<t>
<xushi>斤斧穿也。</xushi>
<duanzhu>穿者，通也。《詩》、《釋文》作斧空也三字。謂斤斧之孔、所以受柄者。〈豳風〉《毛傳》曰：方銎曰斨。隋銎曰斧。隋謂狹長。</duanzhu>
<xushi>从金，𢀜聲。</xushi>
<duanzhu>曲恭切，九部。</duanzhu>
</t>

<wh>鈭</wh>
<t>
<xushi>鈭錍。斧也。</xushi>
<duanzhu>斧之一種也。㬪韵字。</duanzhu>
<xushi>从金，此聲。</xushi>
<duanzhu>卽移切，十六部。</duanzhu>
</t>

<wh>錍</wh>
<t>
<xushi>鈭錍也。从金，卑聲。</xushi>
<duanzhu>府移切，十六部。</duanzhu>
</t>

<wh>鏨</wh>
<t>
<xushi>小鑿也。从金斬。斬亦聲。</xushi>
<duanzhu>藏濫切，八部。</duanzhu>
</t>

<wh>鐫</wh>
<t>
<xushi>破木鐫也。</xushi>
<duanzhu>謂破木之器曰鐫也。因而破木謂之鐫矣。</duanzhu>
<xushi>从金，雋聲。</xushi>
<duanzhu>子全切，十三部。</duanzhu>
<xushi>一曰琢石也。</xushi>
<duanzhu>此破木引申之義耳。凡似此者皆淺人所增也。</duanzhu>
<xushi>讀若瀸。</xushi>
<duanzhu>瀸在閉口音、非其類。</duanzhu>
</t>

<wh>鑿</wh>
<t>
<xushi>所㠯穿木也。</xushi>
<duanzhu>所以二字今補。穿木之器曰鑿。因之既穿之孔亦曰鑿矣。〈考工記〉曰：量其鑿深以爲輻廣。九辨。圜鑿而方枘。音家讀曹報反。</duanzhu>
<xushi>从金，糳省聲。</xushi>
<duanzhu>在各切，古音在二部。</duanzhu>
</t>

<wh>銛</wh>
<t>
<xushi>臿屬。</xushi>
<duanzhu>臿大徐作鍤。則是郭衣鍼矣。臿者，舂去麥皮也。叚借爲鍫臿。卽上文田器之銚也。其屬亦曰銛。俗作杴。《廣韵》曰：。古作？。或作㸝。皆卽銛字。引申爲銛利字。賈誼曰「莫邪爲鈍。鉛刀爲銛。《漢書音義》曰：銛，利也。又按《方言》曰：銛，取也。此引申叚借之義也。《孟子》：以言銛之。以不言銛之。今本誤作餂。</duanzhu>
<xushi>从金，舌聲。</xushi>
<duanzhu>舌者，口舌字。非聲。當作？。舌皃也。他念切，在三篇谷部。〈木部〉炊竈木之？、此臿屬之？皆用爲聲。篆體亦當改正。此息廉切。七部八部。</duanzhu>
<xushi>讀若棪。桑欽讀若鎌。</xushi>
</t>

<wh>鈂</wh>
<t>
<xushi>臿屬也。从金，冘聲，讀若沈。</xushi>
<duanzhu>直深切，七部。</duanzhu>
</t>

<wh>䤥</wh>
<t>
<xushi>臿金也。从金，危聲。</xushi>
<duanzhu>過委切，十六部。</duanzhu>
<xushi>一曰䤥、瑩鐵也。</xushi>
<duanzhu>瑩當作鎣。猶明也。</duanzhu>
<xushi>讀若毀行。</xushi>
<duanzhu>毁大徐作跛。</duanzhu>
</t>

<wh>鐅</wh>
<t>
<xushi>河内謂臿頭金也。</xushi>
<duanzhu>郭注《方言》曰：江東謂鍫刃爲鐅。</duanzhu>
<xushi>从金，敝聲。</xushi>
<duanzhu>芳滅切。十五部。按當依郭氏普蔑反。</duanzhu>
</t>

<wh>錢</wh>
<t>
<xushi>銚也。古者，田器。</xushi>
<duanzhu>《詩毛傳》云尒。見上文銚字下。云古田器者，古謂之錢。今則但謂之銚、謂之臿。不謂之錢。而錢以爲貨泉之名。</duanzhu>
<xushi>从金，戔聲。《詩》曰：庤乃錢鎛。</xushi>
<duanzhu>〈周頌〉臣工文。卽淺切，十四部。</duanzhu>
<xushi>一曰貨也。</xushi>
<duanzhu>大徐無此四字。按貝部下曰「古者，貨貝而寶龜。周而有泉。至秦廢貝行錢。〈檀弓〉注曰：古者，謂錢曰泉布。《周禮》泉府注、鄭司農云：故書泉或作錢。外府注云：其藏曰泉。其行曰布。取名於水泉。其流行無不遍。〈周語〉。景王二十一年。將鑄大錢。韋曰「古曰泉。後轉曰錢。玉裁謂秦漢乃叚借錢爲泉。《周禮》、《國語》早有錢字。是其來已久。錢行而泉廢矣。昨先切。或曰此不當有一曰貨也四字。貝下當云至秦廢貝行泉。王莽時錢文尙曰大泉五十、曰貨泉。</duanzhu>
</t>

<wh>钁</wh>
<t>
<xushi>大鉏也。</xushi>
<duanzhu>鉏之大者曰钁。</duanzhu>
<xushi>从金，矍聲。</xushi>
<duanzhu>居縛切，五部。</duanzhu>
</t>

<wh>鉏</wh>
<t>
<xushi>立薅斫也。</xushi>
<duanzhu>斫也各本作所用也。今依《廣韵》正。薅者，披去田艸也。斫者，斤也。斤以斫木。此則斫田艸者也。云立薅者，古薅艸坐爲之。其器、曰槈。其柄短。若立爲之、則其器曰鉏。其柄長。槈之用淺。鉏之用可深。故曰斫。《釋名》曰：齊人謂其柄曰橿。橿然正直也。頭曰鶴。似鶴頭也。橿見〈木部〉。</duanzhu>
<xushi>从金，且聲。</xushi>
<duanzhu>士魚切。五部。俗作鋤。按此篆原在下文鉵䥯之閒。非其次也。故今移此。</duanzhu>
</t>

<wh>鈐</wh>
<t>
<xushi>鈐𨬍。</xushi>
<duanzhu>逗。</duanzhu>
<xushi>大？也。</xushi>
<duanzhu>？者，耕也。鈐𨬍雙聲。</duanzhu>
<xushi>一曰類枱。</xushi>
<duanzhu>各本作㭒。誤。今正。枱、耒耑也。耒者，手耕曲木也。耒枱與？之别一以人。一以牛也。《說文》作枱。他書作耜。若㭒者，臿也。則當云類臿而已。</duanzhu>
<xushi>从金，今聲。</xushi>
<duanzhu>巨淹切，七部。</duanzhu>
</t>

<wh>𨬍</wh>
<t>
<xushi>鈐𨬍也。从金，隋聲。</xushi>
<duanzhu>徒果切，十七部。</duanzhu>
</t>

<wh>鏺</wh>
<t>
<xushi>㒳刃有木柄。可㠯乂艸。</xushi>
<duanzhu>㒳刃如劒然。㒳邊有刃。乂、芟艸也。字或作刈。</duanzhu>
<xushi>从金，發聲，讀若撥。</xushi>
<duanzhu>普活切。十五部。按？字與此音同義近。</duanzhu>
</t>

<wh>鉵</wh>
<t>
<xushi>枱屬也。</xushi>
<duanzhu>枱大徐作㭒。今正。葢大徐耒下云耒㭒。而〈木部〉枱音弋之切。此部之誤亦同。</duanzhu>
<xushi>从金，蟲省聲，讀若同。</xushi>
<duanzhu>徒冬切，九部。</duanzhu>
</t>

<wh>䥯</wh>
<t>
<xushi>枱屬也。</xushi>
<duanzhu>枱大徐作㭒。非。</duanzhu>
<xushi>从金，罷聲，讀若嬀。</xushi>
<duanzhu>彼爲切。古音在十七部。《廣韵》作？。</duanzhu>
</t>

<wh>鎌</wh>
<t>
<xushi>鍥也。从金，兼聲。</xushi>
<duanzhu>力鹽切。七部。俗作鐮。</duanzhu>
</t>

<wh>鍥</wh>
<t>
<xushi>鎌也。</xushi>
<duanzhu>《方言》曰：刈鉤、江淮陳楚之閒謂之鉊。或謂之鐹。自關而西或謂之鉤。或謂之鎌。或謂之鍥。鍥、郭音結。刀部曰「𠛎，鎌也。卽《方言》之刈鉤也。</duanzhu>
<xushi>从金，契聲。</xushi>
<duanzhu>苦結切，十五部。</duanzhu>
</t>

<wh>鉊</wh>
<t>
<xushi>大鎌也。</xushi>
<duanzhu>見《方言》。</duanzhu>
<xushi>从金，召聲。</xushi>
<duanzhu>止搖切。二部。《方言》「錐謂之鍣。其字从苕。取其象苕秀也。亦音苕。《廣雅》作此鉊。誤矣。</duanzhu>
<xushi>鎌或謂之鉊。張徹說。</xushi>
</t>

<wh>銍</wh>
<t>
<xushi>穫禾短鎌也。</xushi>
<duanzhu>〈周頌〉「奄觀銍艾。〔傳〕曰：銍，穫也。按艾同乂。穫也。銍所以穫也。淺人刪（⿰刂）所以二字。〈禹貢〉「二百里納銍。某氏曰「銍艾謂禾穗。亦謂所穫之穗爲銍。</duanzhu>
<xushi>从金，至聲。</xushi>
<duanzhu>陟栗切，十二部。</duanzhu>
</t>

<wh>鎭</wh>
<t>
<xushi>博壓也。</xushi>
<duanzhu>博當作簙。局戲也。壓當作厭。笮也。謂局戲以此鎭壓。如今賭錢者之有樁也。未知許意然否。引申之爲重也。安也。壓也。</duanzhu>
<xushi>从金，眞聲。</xushi>
<duanzhu>陟刃切，十二部。</duanzhu>
</t>

<wh>鉆</wh>
<t>
<xushi>鐵銸也。</xushi>
<duanzhu>《周禮．典同》注：飛鉆涅闇。疏引鬼谷子飛鉗。</duanzhu>
<xushi>从金，占聲。</xushi>
<duanzhu>敕淹切。古音在七部。讀如砧。劉氏渠金反。</duanzhu>
<xushi>一曰膏車<pb n="714-2"/>鐵鉆。</xushi>
<duanzhu>謂脂其車轂者。以器納𨍋濡膏而染轂中也。其器曰鉆。鐵爲之。</duanzhu>
</t>

<wh>銸</wh>
<t>
<xushi>鉆也。</xushi>
<duanzhu>此與〈竹部〉籋義同音近。</duanzhu>
<xushi>从金，耴聲。</xushi>
<duanzhu>陟葉切，八部。</duanzhu>
</t>

<wh>鉗</wh>
<t>
<xushi>㠯鐵有所劫束也。</xushi>
<duanzhu>劫者，以力脅止也。束者，縛也。</duanzhu>
<xushi>从金，甘聲。</xushi>
<duanzhu>巨淹切，七部。</duanzhu>
</t>

<wh>釱</wh>
<t>
<xushi>鐵鉗也。</xushi>
<duanzhu>鐵《御覽》作脛。〈平準書〉釱左趾。釱、踏腳鉗也。狀如跟衣。箸足下。重六斤以代刖。</duanzhu>
<xushi>从金，大聲。</xushi>
<duanzhu>特計切，十五部。</duanzhu>
</t>

<wh>鋸</wh>
<t>
<xushi>槍唐也。</xushi>
<duanzhu>槍唐葢漢人語。《廣韵》引古史考曰「孟《莊子》作鋸。</duanzhu>
<xushi>从金，居聲。</xushi>
<duanzhu>居御切，五部。</duanzhu>
</t>

<wh>鐕</wh>
<t>
<xushi>可㠯綴箸物者。</xushi>
<duanzhu>〈喪大記〉。君裏棺用朱綠。用襍金？。大夫裏棺用玄綠。用牛骨？。注：？所以琢箸裏。按今謂釘者皆是。非獨棺釘也。</duanzhu>
<xushi>从金，朁聲。</xushi>
<duanzhu>則參切，七部。</duanzhu>
</t>

<wh>錐</wh>
<t>
<xushi>銳也。</xushi>
<duanzhu>此門聞也、戸護也之例。</duanzhu>
<xushi>从金，隹聲。</xushi>
<duanzhu>職追切，十五部。</duanzhu>
</t>

<wh>鑱</wh>
<t>
<xushi>銳也。从金，毚聲。</xushi>
<duanzhu>士銜切，八部。</duanzhu>
</t>

<wh>銳</wh>
<t>
<xushi>芒也。</xushi>
<duanzhu>芒者，艸耑也。艸耑必鑯。故引申爲芒角字。今俗用鋒鋩字、古衹用夆芒。</duanzhu>
<xushi>从金，兌聲。</xushi>
<duanzhu>以芮切，十五部。</duanzhu>
</t>

<wh><img src="707B-01">㓹</img></wh>
<t>
<xushi>籒文銳。从厂剡。</xushi>
<duanzhu>从剡、厂聲。？、罽字从此。</duanzhu>
</t>

<wh>鏝</wh>
<t>
<xushi>鐵杇也。</xushi>
<duanzhu>杇所以涂也。秦謂之杇。關東謂之槾。从木。是則木爲者曰杇。金爲者曰鏝。許以从木从金别之也。《戰國策》「豫讓刃其杅。杅而有刃。知古者，通偁。</duanzhu>
<xushi>从金，曼聲。</xushi>
<duanzhu>母官切，十四部。</duanzhu>
</t>

<wh>槾</wh>
<t>
<xushi>鏝或从木。</xushi>
<duanzhu>已見〈木部〉。</duanzhu>
</t>

<wh>鑽</wh>
<t>
<xushi>所㠯穿也。</xushi>
<duanzhu>本是器名。因之謂穿亦曰鑽。</duanzhu>
<xushi>从金，贊聲。</xushi>
<duanzhu>借官切，十四部。</duanzhu>
</t>

<wh>鑢</wh>
<t>
<xushi>厝銅鐵也。</xushi>
<duanzhu>厝作錯。誤厝者，厲石也。故以爲凡砥厲之字。厲銅鐵謂之鑢。故其字从金。《周禮》〔注〕作䥨。</duanzhu>
<xushi>从金，慮聲。</xushi>
<duanzhu>良據切，五部。</duanzhu>
</t>

<wh>銓</wh>
<t>
<xushi>稱也。</xushi>
<duanzhu>稱各本作衡。今正。〈禾部〉稱，銓也。與此爲轉注：乃全書之通例。稱卽今秤字。衡者，牛觸橫大木其角。權衡字經典用之。許不尒。葢古權衡二字皆叚借字。權爲垂之叚借。古十四部與十七部合音。是以若干爲若柯。桓表爲和表。斟灌爲斟戈。《毛詩》觀爲多之借。單聲之鼉鄲入戈韵。垂古音陀。叚權爲之。俗乃作錘。若衡則叚借之橫字。權衡者，一直一橫之謂。</duanzhu>
<xushi>从金。
<duanzhu>稱錘以金爲之。故从金。</duanzhu>
<xushi>全聲。</xushi>
<duanzhu>此緣切，十四部。</duanzhu>
</t>

<wh>銖</wh>
<t>
<xushi>權十絫黍之重也。</xushi>
<duanzhu>各本作權十分黍之重也。今正。權、五權也。五權、銖兩斤鈞䄷也。厽部曰「絫、十黍之重也。此云銖、權十絫黍之重也。〈㒳部〉曰「兩、二十四銖爲一兩。斤本無其字。以斫木之斤爲之。十六兩也。鈞、三十斤也。〈禾部〉曰「䄷、百二十斤也。按許說與漢律曆志合。志曰「一龠容千二百黍。重十二銖。㒳之、二十四銖爲兩。十六兩爲斤。三十斤爲鈞。四鈞爲石。此許所本。言十絫黍者，謂百黍也。必言黍者，蒙十黍之重爲絫而言。又使兩、斤、鈞、䄷、黍數可計也。若〈禾部〉稱下云：十二粟爲一分。十二分爲一銖。則用《淮南》天文訓。與律曆志别爲一說、粟者，禾實也。以今禾黍驗之。粟輕於黍遠甚。程氏瑶田說。</duanzhu>
<xushi>从金，朱聲。</xushi>
<duanzhu>市朱切，四部。</duanzhu>
</t>

<wh>鋝</wh>
<t>
<xushi>十一銖二十五分銖之十三也。</xushi>
<duanzhu>各本十一銖作十銖。二十五分銖奪銖字。今依《尙書音義》、漢蕭望之傳注、《廣韵》十七薛正。十一銖、計黍千一百。云二十五分銖之十三者，此用命分之法。百黍以四除之。凡二十五而除盡。命爲二十五分。二十五分之十三。得五十二黍。命爲二十五分銖之十三。合十一銖。共爲黍千一百五十二。</duanzhu>
<xushi>从金，寽聲。</xushi>
<duanzhu>力輟切，十五部。</duanzhu>
<xushi>《周禮》曰：重三鋝。</xushi>
<duanzhu>〈考工記〉弓人文。</duanzhu>
<xushi>北方㠯二十兩爲三鋝。</xushi>
<duanzhu>三各本無。戴仲達作一。今依東原師補正。師說曰「無三字者，誤也。攷《尚書》僞孔傳及馬融、王肅皆云：鍰重六兩。鄭康成云：鍰重六兩大半兩。鋝卽鍰。賈逵云：俗儒以鋝重六兩。此俗儒相傳譌失。不能覈實。脫去大半兩言之。《說文》多宗賈侍中。故曰北方二十兩爲三鋝。正謂六兩大半兩爲一鋝也。按三鋝爲黍四萬八千。</duanzhu>
</t>

<wh>鍰</wh>
<t>
<xushi>鋝也。</xushi>
<duanzhu>《尚書》、《釋文》引六鋝也。六誤衍。鄭注〈攷工記〉曰：許叔重《說文解字》云：鋝，鍰也。今東萊謂大半兩爲鈞。十鈞爲環。環重六兩大半兩。鍰鋝似同矣。《周禮》職金正義曰「夏侯、歐陽說。墨罰疑赦。其罰百率。古以六兩爲率。古《尚書》說百鍰。鍰者，率也。一率、十一銖二十五分銖之十三也。百鍰爲三斤。鄭玄以爲古之率多作鍰。玉裁按《古文尚書》吕㓝作鍰。《今文尙書》作率。亦作𨕖。或作饌。《史記》〈周本紀〉作率。《尙書大傳》一𩜹六兩、作𩜹。《漢書》蕭望之傳金𨕖之法、作𨕖。皆《今文尚書》也。今文謂率六兩。說古文者謂鍰六兩大半兩。許用古文說者也。百鍰爲三斤。正與十一銖二十五分銖之十三數相合。</duanzhu>
<xushi>从金，爰聲。</xushi>
<duanzhu>戶關切，十四部。</duanzhu>
<xushi>書曰「</xushi>
<duanzhu>古本作書曰，趙本作〈虞書〉曰，今按當作〈周書〉曰：</duanzhu>
<xushi>罰百鍰。</xushi>
<duanzhu>吕㓝文。東原師曰「鍰、鋝篆體易譌。說者合爲一。恐未然也。鍰當爲十一銖二十五分銖之十三。〈攷工記〉作垸、其叚借字。鋝當爲六兩大半兩。《史記》作率、《漢書》作𨕖、其假借字。二十五鍰而成十二兩。三鋝而成二十兩。吕㓝之鍰當爲鋝。弓人膠三鋝當爲鍰。一弓之膠、三十四銖二十五分銖之十四。不得多至二十兩也。</duanzhu>
</t>

<wh>錙</wh>
<t>
<xushi>六銖也。</xushi>
<duanzhu>爲黍六百。鄭注《禮記》儒行曰「八兩爲鍿。高注詮言訓曰「六兩曰鍿。倍鍿曰錘。《風俗通義》曰：銖六則錘。錘，暉也。二錘則鍿。鍿，熾也。二鍿則兩也。《廣韵》曰：。八銖爲鍿。其說皆乖異。不與許合。惟高注說山訓曰「六銖曰鍿。八銖曰錘。與許說合。與詮言注乖異。疑說山之注乃許注之僅存者也。</duanzhu>
<xushi>从金，？聲。</xushi>
<duanzhu>？者，或葘字也。側持切，一部。</duanzhu>
</t>

<wh>錘</wh>
<t>
<xushi>八銖也。</xushi>
<duanzhu>爲黍八百。諸家說異見上。後人謂稱之權爲錘。漢志所謂以輕重爲宜。圜而環之。今之肉倍好者也。古字衹當作？。謂有物？之而使平。</duanzhu>
<xushi>从金，垂聲。</xushi>
<duanzhu>直垂切，古音在十七部。</duanzhu>
</t>

<wh>鈞</wh>
<t>
<xushi>三十斤也。</xushi>
<duanzhu>斤者，十六兩也。三十斤、爲銖萬一千五百二十。爲絫二十七萬六千四百八十。<pb n="715-3"/>漢志曰「鈞者，均也。陽施其氣。陰化其物。皆得其成就平均也。按古多叚鈞爲均。</duanzhu>
<xushi>从金，匀聲。</xushi>
<duanzhu>居匀切，十二部。</duanzhu>
</t>

<wh><img src="708B-01">銞</img></wh>
<t>
<xushi>古文鈞。从旬。</xushi>
<duanzhu>古旬匀多通用。</duanzhu>
</t>

<wh>鈀</wh>
<t>
<xushi>兵車也。从金，巴聲。</xushi>
<duanzhu>伯加切，古音在五部。</duanzhu>
<xushi>司馬灋曰「晨夜內鈀車。</xushi>
<duanzhu>今司馬法無此文。《方言》「箭廣長而薄鐮謂之錍。或謂之鈀。</duanzhu>
<xushi>一曰鐵也。</xushi>
<duanzhu>别一義。此依《韵會》本。</duanzhu>
</t>

<wh>鐲</wh>
<t>
<xushi>鉦也。</xushi>
<duanzhu>《周禮》𡔷人。以金鐲節𡔷。鄭注：鐲，鉦也。形如小鐘。軍行鳴之以爲𡔷節。大鄭云：讀如濁其源之濁。</duanzhu>
<xushi>从金，蜀聲。</xushi>
<duanzhu>直角切，三部。</duanzhu>
<xushi>軍灋。司馬執鐲。</xushi>
<duanzhu>《周禮》作公司馬執鐲。杜子春云：公司馬謂五人爲伍、伍之司馬也。</duanzhu>
</t>

<wh>鈴</wh>
<t>
<xushi>令丁也。</xushi>
<duanzhu>令平聲。令丁㬪韵字。〈晉語〉十一注：丁寧、令丁。謂鉦也。〈吳語〉十九。丁寧、令丁。謂鉦也。今《國語》皆奪令丁字。而存於舊音補音。《廣韵》曰：。鈴似鐘而小。然則鐲鈴一物也。古謂之丁寧。漢謂之令丁。在旂上者亦曰鈴。</duanzhu>
<xushi>从金，令聲。</xushi>
<duanzhu>郎丁切。古音在十二部</duanzhu>
</t>

<wh>鉦</wh>
<t>
<xushi>鐃也。佀鈴柄中。</xushi>
<duanzhu>句。</duanzhu>
<xushi>上下通。</xushi>
<duanzhu>鐲、鈴、鉦、鐃四者相似而有不同。鉦似鈴而異於鈴者。鐲鈴似鐘<pb n="716"/>有柄。爲之舌以有聲。鉦則無舌。柄中者，柄半在上半在下。稍稍寬其孔爲之抵拒。執柄搖之。使與體相擊爲聲。𡔷人。以金鐃止𡔷。注曰：鐃如鈴。無舌有柄。執而鳴之。以止擊𡔷。按鐃卽鉦。鄭說鐃形與許說鉦形合。《詩》新田傳曰「鉦以靜之。與《周禮》止𡔷相合。</duanzhu>
<xushi>从金，正聲。</xushi>
<duanzhu>諸盈切，十一部。</duanzhu>
</t>

<wh>鐃</wh>
<t>
<xushi>小鉦也。</xushi>
<duanzhu>鉦鐃一物。而鐃較小。渾言不别。析言則有辨也。《周禮》言鐃不言鉦。《詩》言鉦不言鐃。不得以大小别之。〈大司馬〉。仲冬大閱。乃𡔷退。鳴鐃且卻。《左傳》「陳子曰「吾聞𡔷不聞金。亦謂聞𡔷進、聞鐃退也。</duanzhu>
<xushi>从金，堯聲。</xushi>
<duanzhu>女交切，二部。</duanzhu>
<xushi>軍灋。卒長執鐃。</xushi>
<duanzhu>見〈大司馬職〉。五人爲伍。五伍爲兩。五兩爲卒。</duanzhu>
</t>

<wh>鐸</wh>
<t>
<xushi>大鈴也。</xushi>
<duanzhu>𡔷人。以金鐸通𡔷。注：鐸、大鈴也。謂鈴之大者。說者謂軍法所用金鈴金舌、謂之金鐸。施令時所用金鈴木舌、則謂之木鐸。按〈大司馬職〉曰振鐸。又曰摝鐸。鄭謂摝、掩上振之。鐸之制同鈴。</duanzhu>
<xushi>从金，睪聲。</xushi>
<duanzhu>徒洛切，五部。</duanzhu>
<xushi>軍灋。五人爲伍。五伍爲兩。兩司馬執鐸。</xushi>
<duanzhu>見〈大司馬職〉。</duanzhu>
</t>

<wh>鑮</wh>
<t>
<xushi>大鐘。？于之屬。所㠯應鐘磬也。</xushi>
<duanzhu>大鐘<pb n="716-1"/>下當有也字。鄭注《周禮》、《禮經》皆云：鎛似鐘而大。《國語》韋注云：鎛、小鐘也。葢誤鄭云似鐘、則非鐘也。故許既云大鐘、而又云淳于之屬。淳于《國語》、《周禮》〔注〕作錞于。《周禮》作錞、乃矛㦸之鐏也。𡔷人。以金錞和鼓。注曰：錞、錞于也。圜如碓頭。大上小下。樂作鳴之。與鼓相和。疏謂出於漢之大予樂官。韋注〈吳語〉曰：唐《尙書》云錞于、鐲。非也。錞于與鐲各異物。今按古鐘制隋圜。錞于如碓頭正圜。許云淳于之屬。葢鑮正圜大於編鐘。爲後代鐘式正圜之始。云所以應鐘磬者，〈大射儀〉。笙磬西面。其南笙鐘。其南鑮。頌磬東面。其南頌鐘。其南鑮。鐘磬編縣（⿰県系）。鑮特縣（⿰県系）。於此知鑮所以應鐘磬。淳于以和鼓。事正相類。</duanzhu>
<xushi>堵㠯二金樂則𡔷鑮應之。</xushi>
<duanzhu>當作堵無鑮全樂則𡔷鑮應之。《周禮》曰：凡縣（⿰県系）鐘磬。半爲堵。全爲肆。注曰：鐘磬編縣（⿰県系）之二八十六枚而在一虡、謂之堵。鐘一堵、磬一堵、謂之肆。天子宫縣（⿰県系）。諸侯軒縣（⿰県系）。卿大夫判縣（⿰県系）。士特縣（⿰県系）。諸侯之卿大夫半天子之卿大夫。西縣（⿰県系）鐘。東縣（⿰県系）磬。士亦半天子之士。縣（⿰県系）磬而已。今按〈大射儀〉。樂人所陳諸侯之軒縣（⿰県系）。全樂有鑮者也。若諸侯之卿大夫則二堵而分東西。諸侯之士且僅有一堵。皆不成肆。皆無鑮。《左傳》晉侯賜魏絳以二肆之半。鐘一堵、磬一堵及一鑮也。此君之特賜故有鑮。</duanzhu>
<xushi>从金，薄聲。</xushi>
<duanzhu>匹各切。五部。《周禮》、《國語》字作鎛。乃是叚鎛鱗字。</duanzhu>
</t>

<wh>鏞</wh>
<t>
<xushi>大鐘謂之鏞。</xushi>
<duanzhu>《爾雅》文。〈大雅〉、〈商頌〉《毛傳》皆同。惟〈商頌〉字作庸。古文叚借。〈考工記〉曰：大鐘十分其𡔷閒以其一爲之厚。</duanzhu>
<xushi>从金，庸聲。</xushi>
<duanzhu>余封切，九部。</duanzhu>
</t>

<wh>鐘</wh>
<t>
<xushi>樂鐘也。</xushi>
<duanzhu>當作金樂也。</duanzhu>
<xushi>秋分之音。萬物穜成。故謂之鐘。</xushi>
<duanzhu>萬故謂之鐘五字今補。猶𡔷者春分之音、萬物郭皮甲而出故謂之𡔷。笙者正月之音、物生故謂之笙。管者十二月之音、物開地牙故謂之管也。鐘與穜曡韵。</duanzhu>
<xushi>从金，童聲。</xushi>
<duanzhu>職茸切。九部。經傳多作鍾。叚借酒器字。</duanzhu>
<xushi>古者，？作鐘。</xushi>
<duanzhu>葢出《世本》作篇。</duanzhu>
</t>

<wh>銿</wh>
<t>
<xushi>鐘或从甬。</xushi>
<duanzhu>鐘柄曰甬。故取以成字。甬亦聲。</duanzhu>
</t>

<wh>鈁</wh>
<t>
<xushi>方鐘也。</xushi>
<duanzhu>《廣韵》曰：。鑊屬。今義也。</duanzhu>
<xushi>从金，方聲。</xushi>
<duanzhu>形聲包會意。府良切，十部。</duanzhu>
</t>

<wh>鎛</wh>
<t>
<xushi>鎛鱗也。</xushi>
<duanzhu>也衍。</duanzhu>
<xushi>鐘上橫木上金𠌶也。</xushi>
<duanzhu>縣（⿰県系）鐘者直曰？、橫曰筍。〈攷工記〉云：鱗屬以爲筍。〈明堂位〉云：夏后氏之龍簨虡。注云飾簨以鱗屬。又於龍上刻畫之爲重牙。然則<pb n="716-3"/>橫木刻爲龍。而以黃金涂之。光爛然。是之謂鎛鱗。鎛之言薄也，迫也。以金傅箸。之也。徐廣之言車亦曰金薄蟉龍。徐楚金以金博山釋之。隨書音樂志云：近代加金博山於簨上。此非許所謂。《淮南》說金尊云：華藻鎛鮮。鎛之意略同耳。鎛訓迫。故田器曰鎛。〈周頌〉之鎛、毛曰鎒也。鄭注〈攷工記〉曰田器。正謂鎒迫地披艸而有此偁。《釋名》以爲鎛亦鉏類。鎛，迫也。今本《釋名》作鑮。非。</duanzhu>
<xushi>从金，尃聲。</xushi>
<duanzhu>補各切，五部。</duanzhu>
<xushi>一曰田器。《詩》曰：庤乃錢鎛。</xushi>
<duanzhu>〈周頌〉文。</duanzhu>
</t>

<wh>鍠</wh>
<t>
<xushi>鐘聲也。从金，皇聲。</xushi>
<duanzhu>乎光切，十部。</duanzhu>
<xushi>《詩》曰：鐘𡔷？？。</xushi>
<duanzhu>〈周頌〉文。今《詩》作？？。《毛傳》曰：和也。按？，大也。故聲之大、字多从？。《詩》曰：其泣？？。？？厥聲。〈玉部〉曰「？、玉聲也。執競以𡔷統於鐘。總言？？。</duanzhu>
</t>

<wh>鎗</wh>
<t>
<xushi>鎗鏓。</xushi>
<duanzhu>二字各本無。今依全書例補之。雙聲字也。</duanzhu>
<xushi>鐘聲也。</xushi>
<duanzhu>引申爲他聲。《詩》采𦬊。八鸞鎗鎗。毛曰「聲也。〈韓奕〉作將將。烈祖作鶬鶬。皆叚借字。或作鏘鏘。乃俗字。《漢書》〈禮樂志〉鏗鎗。〈藝文志〉作鏗鏘。《廣雅》作銵鎗。</duanzhu>
<xushi>从金，倉聲。</xushi>
<duanzhu>楚庚切，按古音七羊反。在十部。</duanzhu>
</t>

<wh>鏓</wh>
<t>
<xushi>鎗鏓也。</xushi>
<duanzhu>學記曰「善待問者如撞鐘。<pb n="717"/>叩之以小者則小鳴。叩之以大者則大鳴。待其松容。然後盡其聲。注曰：松容謂重撞擊也。鎗鏓善狀鐘聲。今尟用此者。</duanzhu>
<xushi>从金，悤聲。</xushi>
<duanzhu>倉紅切，九部。</duanzhu>
<xushi>一曰大鑿中木也。</xushi>
<duanzhu>中木也各本作平木者。《玉篇》、《廣韵》竟作平木器。今正。鑿非平木之器。馬融〈長笛賦〉「鏓硐隤墜。李注云：《說文》曰：鏓、大鑿中木也。然則以木通其中皆曰鏓也。今按中讀去聲。許正謂大鑿入木曰鏓。與種植舂杵聲義皆略同。《詩》曰：鑿冰沖沖。傳曰「沖沖、鑿冰之意。今四川富順縣（⿰県系）卭州鑿鹽井。深數十丈。口徑不及尺。以鐵爲杵。架高縋而鑿之。俗偁中井。中讀平聲。其實當作此鏓字。囱者多孔。蔥者空中。聰者耳順。義皆相類。凡字之義必得諸字之聲者如此。《釋名》曰：䡯言輻䡯入轂中也。䡯入正鏓入之譌。</duanzhu>
</t>

<wh>錚</wh>
<t>
<xushi>金聲也。</xushi>
<duanzhu>《後漢書》曰：鐵中錚錚。鐵堅則聲異也。《玉篇》云：錚同鎗。非是。</duanzhu>
<xushi>从金，爭聲。</xushi>
<duanzhu>側莖切，十一部。</duanzhu>
</t>

<wh>鏜</wh>
<t>
<xushi>鐘𡔷之聲也。</xushi>
<duanzhu>𡔷部曰「？、𡔷聲也。引《詩》擊𡔷其？。爲其字之从𡔷也。此引《詩》擊𡔷其鏜。葢有韓、毛之異與。〈邶風〉〔傳〕曰：鏜、擊𡔷聲也。許以其从金、故先之以鐘曰鐘𡔷之聲。相如賦作闛𩍈。司馬法曰「𡔷聲不過<pb n="717-1"/>閶。皆叚借字。</duanzhu>
<xushi>从金，堂聲。</xushi>
<duanzhu>土郞切，十部。</duanzhu>
<xushi>《詩》曰：擊𡔷其鏜。</xushi>
</t>

<wh>鑋</wh>
<t>
<xushi>金聲也。从金，輕聲。</xushi>
<duanzhu>苦定切。十一部。《篇》、《韵》皆有去盈切。</duanzhu>
<xushi>讀若《春秋傳》𨆪而乘它車。</xushi>
<duanzhu>昭公廿六年《左氏傳》文。今《左傳》作鑋而乗他車、則不可通矣。𨆪、葢卽脛字。亦或作踁。林雍既𣃔足。乃以脛築地而行。故謂之脛。</duanzhu>
</t>

<wh>鐔</wh>
<t>
<xushi>劒鼻也。</xushi>
<duanzhu>〈攷工記〉、《曲禮》、〈少儀〉所謂劒首也。《通藝錄》曰：劒鼻謂之鐔。鐔謂之珥。又謂之環。一謂之劒口。有孔曰口。視其旁如耳然曰珥。面之曰鼻。對末言之曰首。玉裁按《莊子》說劒凡五事。曰鋒鍔脊鐔夾。鋒者其耑。許書之鏠字。《左傳》所謂劒末也。鍔者其刃。許之？字。脊者其身中隆處。記因之有㒳從臘廣之偁也。鐔者其鼻。〈玉部〉所謂設？處也。夾者其柄。鐔在其耑。記所謂莖。許刀部所謂㓡也。印鼻、劒鼻、瓜鼻皆謂鼻者。鼻猶初也。始生子爲鼻子。</duanzhu>
<xushi>从金，？聲。</xushi>
<duanzhu>徐林切。七部。《廣韵》徒含切。</duanzhu>
</t>

<wh>鏌</wh>
<t>
<xushi>鏌釾。</xushi>
<duanzhu>逗。</duanzhu>
<xushi>大？也。</xushi>
<duanzhu>大徐無大？字。小徐及臣瓚賈誼傳注、李善羽獵賦注、李賢杜篤傳注引許皆同。淺人但知莫邪爲劒。故刪（⿰刂）之也。應劭、司馬貞、顏師古皆主劒<pb n="717-2"/>說。非許意。《史記》趙良、司馬相如皆云干將之雄？。張揖曰「吳王劒師干將所造者也。然則干將、莫邪古說皆謂？矣。</duanzhu>
<xushi>从金，𦱤聲。</xushi>
<duanzhu>慕各切，五部。</duanzhu>
</t>

<wh>釾</wh>
<t>
<xushi>鏌釾也。从金，牙聲。</xushi>
<duanzhu>以遮切。古音在五部。曡韵字也。漢郭究𥓓作鋣。杜篤傳注引同。</duanzhu>
</t>

<wh>鏢</wh>
<t>
<xushi>刀削末銅也。</xushi>
<duanzhu>削者，刀鞞也。私妙切。俗作韒。刀室之末。以銅飾之曰鏢。鞞用革。故其末飾銅耳。而高誘注天文訓云：標讀如刀末爲鏢。通俗文曰「刀鋒爲𨭚。皆自刀言、不自刀室言。與許說異矣。</duanzhu>
<xushi>从金，？聲。</xushi>
<duanzhu>撫招切，二部。</duanzhu>
</t>

<wh>鈒</wh>
<t>
<xushi>鋋也。</xushi>
<duanzhu>《廣韵》云：？也。又云：鈒鏤。皆非古義。</duanzhu>
<xushi>从金，及聲。</xushi>
<duanzhu>穌合切，七部。</duanzhu>
</t>

<wh>鋋</wh>
<t>
<xushi>小矛也。</xushi>
<duanzhu>矛者，酋矛。長二丈。建於兵車者也。其小者可用戰曰鋋。坶誓立爾矛是也。〈鄭風〉、〈魯頌〉有二矛。秦風有厹矛。《方言》曰：矛或謂之鋋。師古注《漢書》曰「鋋、鐵把短矛也。</duanzhu>
<xushi>从金，延聲。</xushi>
<duanzhu>市連切，十四部。</duanzhu>
</t>

<wh>鈗</wh>
<t>
<xushi>侍臣所執兵也。从金，允聲。〈周書〉曰：一人冕執鈗。讀若允。</xushi>
<duanzhu>按顧命作執銳。僞孔傳云：銳、矛屬也。陸氏音義云：銳以稅反。不言《說文》作鈗、讀若允。與其《說文》作黺、作？、作？、作凭、作㓃、詳引許書之例不合。此可疑一也。顧氏《玉篇》無鈗字、有銳字。云徒會切，矛也。在鈒鋋之下、鉈鏦錟之上。正與《說文》列字次弟同。惟易鈗爲銳耳。此可疑二也。《漢書》長揚賦。兖鋋瘢耆。張佖引《說文》同今本以釋兖。謂兖當作鈗。是《說文》今本至南唐張佖乃見之。與小徐本同。此可疑三也。《廣韵》十七準無鈗字。惟十四泰銳杜外切，矛也。是可知陸法言切韵、孫愐《唐韵》皆無鈗矣。此可疑四也。《集韵》十四太銳徒外切、矛屬。毛氏禮部韵略、黃氏《韵會》皆同。以至毛居正六經正誤云：銳、矛屬。許氏《說文》音兌。《廣韵》徒外切。今音以稅切，非也。當從《說文》、《廣韵》音。岳珂九經三傳沿革例云：顧命執銳。《說文》以爲兵器。注中釋爲矛屬。是則南宋時所據許書古本尙有釋銳爲兵器讀若兌者。非純用大小徐本也。此可疑五也。竊謂顧命本作銳。《說文》亦本有銳、無鈗。銳篆厠於鋋下鉈上。訓曰矛屬。从金、兌聲。〈周書〉曰：一人冕執銳。一曰芒也。次出㓹篆。訓云籒文銳也。今校《說文》當如是改移。而徑刪（⿰刂）鈗篆。○又徒外切者，執銳舊音。必許云讀若兌、故相沿如此音也。以稅切者，訓芒之音。《尙書音義》以稅反。恐是李昉、陳鄂所擅改。而非陸氏本書也。</duanzhu>
</t>

<wh>鉈</wh>
<t>
<xushi>短矛也。</xushi>
<duanzhu>《方言》曰：矛、吳揚江《淮南》楚五湖之閒謂之鍦。或謂之鋋。或謂之縱。按鍦卽鉈字。《廣雅》作？。《晉書》：丈八鉈矛左右盤。</duanzhu>
<xushi>从金，它聲。</xushi>
<duanzhu>食遮切，古音在十七部。</duanzhu>
</t>

<wh>鏦</wh>
<t>
<xushi>矛也。从金，從聲。</xushi>
<duanzhu>七恭切。九部。今楚江切。</duanzhu>
</t>

<wh>䤸</wh>
<t>
<xushi>鏦或从彖。</xushi>
<duanzhu>非聲也。未詳。元應曰「字詁云：古文䤸䂎二形今作？、同。麤亂切。《字林》云：䂎、小矛也。按䤸與鏦當是各字而同義。从金、彖聲。今《說文》轉寫有誤。</duanzhu>
</t>

<wh>錟</wh>
<t>
<xushi>長矛也。</xushi>
<duanzhu>本義也。《史記》「錟戈在後。又非錟於句？長鎩。叚爲銛利字也。劉伯莊云：四廉反。而毛晃讀同剡。</duanzhu>
<xushi>从金，炎聲。讀若老耼。</xushi>
<duanzhu>徒甘切，八部。</duanzhu>
</t>

<wh>鏠</wh>
<t>
<xushi>兵耑也。</xushi>
<duanzhu>兵械也。耑、物初生之題。引申爲凡物之顚與末。凡金器之尖曰鏠。俗作鋒。古亦作夆。山之顚曰夆。古無峯字。</duanzhu>
<xushi>从金，逢聲。</xushi>
<duanzhu>敷容切，九部。</duanzhu>
</t>

<wh>鐓</wh>
<t>
<xushi>矛？柲下銅鐏也。</xushi>
<duanzhu>柲，欑也。欑、積竹杖也。矛？之矝以積竹杖爲之。其首非銅裹而固之恐易散。故有銅鐏。故字从金。秦風《毛傳》曰：？，鐏也。</duanzhu>
<xushi>从金，？聲。</xushi>
<duanzhu>徒對切。古音在十三部。《方言》「鐏謂之釬。注曰：或名爲<pb n="718-1"/>鐓。音頓。元應書卷廿一引《說文》作鐓。而謂梵經作錞乃樂器錞于字。然則東晉唐初《說文》作？可知。《玉篇》、《廣韵》皆鐓爲正字。錞注同上。《曲禮》：進矛？者前其鐓。《釋文》云又作錞而已。舊本皆作？聲。篆作？。今更正。</duanzhu>
<xushi>《詩》曰：厹矛？？。</xushi>
<duanzhu>秦風文。厹各本作叴。今正。？今《詩》作鋈。車部引《詩》？以觼軜。字亦作？。許書無？字之證也。以白金固鐏。謂涂銀於銅也。</duanzhu>
</t>

<wh>鐏</wh>
<t>
<xushi>柲下銅也。</xushi>
<duanzhu>《曲禮》曰：進戈者前其鐏。後其刃。進矛？者前其鐓。注云：後刃，敬也。三兵鐏鐓雖在下。猶爲首也。銳底曰鐏。取其鐏地。平底曰鐓。取其鐓地。按鐏地、可入地。鐓地、箸地而已。知古鐓讀如敦也。鄭析言之。許渾言不析者，葢銳鈍皆可爲。非必戈銳而矛？鈍也。《曲禮》或互文耳。</duanzhu>
<xushi>从金，尊聲。</xushi>
<duanzhu>徂寸切，十三部。</duanzhu>
</t>

<wh>鏐</wh>
<t>
<xushi>弩睂也。从金，翏聲。</xushi>
<duanzhu>力幽切，三部。</duanzhu>
<xushi>一曰黃金之美者。</xushi>
<duanzhu>見《爾雅》釋器。鄭本《尙書》厥貢鏐鐵注同。漢〈地理志〉亦作鏐。韋昭云：紫磨金。</duanzhu>
</t>

<wh>鍭</wh>
<t>
<xushi>矢金族翦羽謂之鍭。</xushi>
<duanzhu>族各本作鏃。今正。？部曰「族、矢鏠也。束之族族也。是可以證矣。〈大雅〉〔傳〕曰：？矢參亭。參亭者，〈考工記〉所謂一在前、二<pb n="718-2"/>在後也。〈釋器〉曰：金鏃翦羽謂之？。</duanzhu>
<xushi>从金，矦聲。</xushi>
<duanzhu>乎鉤切。四部。按此篆鍇無、鉉有。攷儀《禮記》作？矢。羽部？、羽本也。一曰羽初生皃。翦、羽生也。一曰矢羽。然則？矢以翦羽得名。不以金族爲義。小徐本是。大徐非也。當從小徐刪（⿰刂）正。○按《爾雅》翦羽、不翦羽。依許說一有羽、一無羽也。孫炎訓翦爲𣃔。非。</duanzhu>
</t>

<wh>鏑</wh>
<t>
<xushi>矢鏠也。</xushi>
<duanzhu>謂矢族之入物者。古亦作鍉。是聲啻聲同部也。</duanzhu>
<xushi>从金，啇聲。</xushi>
<duanzhu>都歷切，十六部。</duanzhu>
</t>

<wh>鎧</wh>
<t>
<xushi>甲也。</xushi>
<duanzhu>甲本十干之首。从木戴孚甲之象。因引申爲甲冑字。古曰甲。漢人曰鎧。故漢人以鎧釋甲。</duanzhu>
<xushi>从金，豈聲。</xushi>
<duanzhu>苦亥切，古音在一部。</duanzhu>
</t>

<wh>釬</wh>
<t>
<xushi>臂鎧也。</xushi>
<duanzhu>《管子》戒曰「弛弓脫釬。房注：釬所以扞弦。按房非也。禮射時箸左臂者謂之遂。亦謂之拾。若戰陣所用臂鎧謂之釬。㒳臂皆箸之。又非無事時所箸臂衣謂之韝也。</duanzhu>
<xushi>从金，干聲。</xushi>
<duanzhu>矦旰切，十四部。</duanzhu>
</t>

<wh>錏</wh>
<t>
<xushi>錏鍜。</xushi>
<duanzhu>逗。曡韵字也。</duanzhu>
<xushi>頸鎧也。</xushi>
<duanzhu>漢〈㓝法志〉。三屬之甲。蘇林曰「三屬者，兜鍪也。盆領也。髀褌也。按盆疑當作益。益領卽錏鍜。許？部曰「兜鍪、首鎧也。冃部曰「冑、兜鍪也。此云錏鍜、頸鎧也。則與蘇說三屬同矣。</duanzhu>
<xushi>从金，亞聲。</xushi>
<duanzhu>烏牙切，古音在五部。</duanzhu>
</t>

<wh>鍜</wh>
<t>
<xushi>錏鍜也。从金，叚聲。</xushi>
<duanzhu>乎加切，古音在五部。</duanzhu>
</t>

<wh>鐗</wh>
<t>
<xushi>車軸鐵也。</xushi>
<duanzhu>此與舝異義。舝者，車軸耑鍵也。謂以鐵鐕毌軸頭而制之也。車軸之在釭中者，以鐵鍱裹之謂之鐗。《釋名》曰：？，閒也。閒釭軸之閒。使不相摩也。按釭中亦以鐵鍱裹之。則鐵與鐵相摩。而轂軸之木皆不傷。乃名鐵之在軸者曰鐗。在轂者曰釭。</duanzhu>
<xushi>从金，閒聲。</xushi>
<duanzhu>古莧切，十四部。</duanzhu>
</t>

<wh>釭</wh>
<t>
<xushi>車轂中鐵也。</xushi>
<duanzhu>〈木部〉曰「橾、車轂中空也。今〈攷工記〉作藪。大鄭云：藪讀爲蜂藪之藪。謂轂空壺中也。按壺中謂三十輻葘所趨。非以鐵鍱裏之。懼其易傷也。其裏之之鐵鍱曰釭。因之壺中亦曰釭。《釋名》曰：釭，空也。其中空也。《方言》曰：自關而西謂之釭。引申之、凡空中可受者皆曰釭。《漢書》曰昭陽宮璧帶爲黃金釭、函藍田璧是也。俗謂膏燈爲釭。亦取凹處盛膏之意。如《方言》釭亦曰鍋也。釭有鐵、則軸又易傷。故又有鐗。</duanzhu>
<xushi>从金，工聲。</xushi>
<duanzhu>古雙切。九部。本音工。</duanzhu>
</t>

<wh>銴</wh>
<t>
<xushi>車樘結也。</xushi>
<duanzhu>〈木部〉曰「樘、衺柱也。古音堂。今音丑庚切。〈考工記〉注曰：䟫讀如牚距之牚、車牚之牚。然則車樘、漢人語也。《急就篇》、《釋名》作棠。劉𤋮曰「棠，？也。在車㒳旁。？？使不得進卻也。今按其結曰銴。其制未詳。葢可以系車？者。</duanzhu>
<xushi>从金，㪿聲，讀若誓。</xushi>
<duanzhu>時制切，十五部。</duanzhu>
<xushi>一曰銅生五色也。</xushi>
<duanzhu>如古銅器朱翠之色。</duanzhu>
</t>

<wh>釳</wh>
<t>
<xushi>椉輿馬頭上防？。</xushi>
<duanzhu>乗輿、天子之車。防古多作方。方？者其名。下言其制。</duanzhu>
<xushi>插㠯翟尾鐵翮。</xushi>
<duanzhu>句。</duanzhu>
<xushi>象角。</xushi>
<duanzhu>句。</duanzhu>
<xushi>所㠯防网羅釳去之。</xushi>
<duanzhu>司馬彪《輿服志》曰：乗輿、金根、安車、立車皆方？、插翟尾。劉注引顏延之幼誥曰「？、乗輿馬頭上防？。角所以防綱羅。？以翟尾鐵翮象之也。玉裁按得顏語而後象角之義明。翮者，羽莖也。蔡邕獨𣃔曰「方？，鐵也。廣數寸。在馬騣後。有三孔。插翟尾其中。薛解〈西京賦〉曰「方？謂轅旁以五寸鐵鏤錫。（此字有誤）中央低。㒳頭高。如山形。而貫中以翟尾。結箸之轅㒳邊。恐馬相突也。蔡云在馬髦後。薛云在轅㒳邊。馬髦之後、正負（⿱刀貝）轅處也。與許云在馬頭上者不同。依〈西京賦〉既言金鋄。又言方？。蔡邕曰「金鋄者，馬冠也。高廣各五寸。上如玉華形。在馬髦前。則馬頭上有金鋄。方？不在馬頭也。鋄取？字之義。？者，？葢也。然許云以防网羅罣礙。則應在馬頭上。許意<pb n="719-1"/>馬頭無金？。有方？。</duanzhu>
<xushi>从金，气聲。</xushi>
<duanzhu>許訖切，十五部。</duanzhu>
</t>

<wh>鑾</wh>
<t>
<xushi>人君椉車四馬鑣八鑾。</xushi>
<duanzhu>鑣上當有四字。每鑣二鑾。四馬故四鑣。四鑣故八鑾也。鑣者，馬銜也。銜者，馬勒口中也。許云人君乗車四馬者，人君兼天子諸侯言。此破天子駕六之說也。《五經異義》。易孟、京、春秋《公羊》說。天子駕六。《毛詩》說。天子至大夫同駕四。士駕二。《詩》云：駟騵彭彭。武王所乗。龍旂承祀。六轡耳耳。魯僖所乗。四牡騑騑。周道倭遲。大夫所乗。謹按禮王度記曰「天子駕六。諸侯與卿大夫駕四。大夫駕三。士駕二。庶人駕一。與易、春秋同。鄭駁曰「《周禮》校人掌王馬之政。凡頒良馬而養乗之。乗馬一師四圉。四馬爲乗。此一圉養一馬、而一師監之也。《尙書》顧命。諸侯入應門。皆布乗黃朱。言獻四黃馬朱鬛也。既實周天子駕六。校人則何不以馬與圉以六爲數。顧命諸侯何以不獻六馬。易經時乗六龍者，謂陰陽六爻上下耳。豈故爲禮制。王度記云今天子駕六者，自是漢法與古異。大夫駕三者，於經無以言之。玉裁謂許造《說文》云人君駕四馬。與異義異。與鄭駁同。此説文爲許晚年定論之一證也。云四鑣八鑾者，此破鑾在衡之說也。秦風正義<pb n="719-2"/>曰「鸞和所在。經無正文。經解注引《韓詩》内傳曰「鸞在衡。和在軾。又《大戴禮》保傅篇文與《韓詩》說同。故鄭依用之。蓼蕭傳曰「在軾曰和。在鑣曰鸞。箋不易之。異義載禮戴氏、《詩》毛氏二說。謹案云經無明文。且殷周或異。故鄭亦不駁。〈商頌〉烈祖箋云：鸞在鑣。以無明文。且殷周或異。故鄭爲㒳解。玉裁謂《鄭箋》駟鐵云：置鸞於鑣。異於乗車也。烈祖箋、大馭注則云鸞在衡。許本無定說。而造《說文》云四鑣八鑾。宗毛氏。此又《說文》爲許晚年定論之二證也。八鑾、三見《詩》「字作鸞。</duanzhu>
<xushi>鈴象鸞鳥之聲。</xushi>
<duanzhu>此《釋名》鑾之義。鸞者，赤神之精。赤色五采。雞形。鳴中五音。頌聲作則至。爲鈴系於馬銜之㒳邊。聲中五音似鸞鳥。故曰鑾。〈小雅〉鑾刀〔傳〕曰：鑾刀、刀有鑾者。言割中節也。《禮記》曰：聲和而後𣃔也。今《詩》亦作鸞刀矣。若崔豹《古今注》云：五輅衡上金雀鸞也。鸞口銜鈴。故謂之鑾。司馬氏《輿服志》云：乗輿鸞雀立衡。卽《韓詩》、戴禮在衡曰鑾之說。而爲之鳥形。恐非古矣。</duanzhu>
<xushi>聲龢則敬也。</xushi>
<duanzhu>聲字今補。龢字今正。〈玉藻〉曰：君子在車。則聞鸞和之聲。行則鳴佩玉。是以非僻之心無自入也。</duanzhu>
<xushi>从金，鸞省。</xushi>
<duanzhu>此舉會意包形聲。洛官切，十四部。</duanzhu>
</t>

<wh>鉞</wh>
<t>
<xushi>車鑾聲也。从金，戉聲。《詩》曰：鑾聲鉞鉞。</xushi>
<duanzhu>徐鉉等曰「今俗作鐬。以鉞作斧戉之戉。非是。呼會切。十五部。玉裁按《詩》采菽。鸞聲嘒嘒。傳曰「中節也。泮水。鸞聲噦噦。傳曰「言其聲也。《釋文》不言有作鐬者。鼎臣何以云今作鐬與。攷《玉篇》、《廣韵》皆有鐬字。注呼會切。鈴聲也。而泮水噦噦呼會反。鑾聲卽鈴聲。然則古本《毛詩》非無作鐬鐬者。故《篇》、《韵》猶存其說。鐬爲正字。采菽嘒嘒呼惠反。殆叚借字。許訓噦爲气啎。見於內則。《詩》不得以狀鑾聲。或叚借可也。以戉聲之字狀鸞聲。尤殊不類。鐬从歳聲。歳从戌聲。戌聲歳聲則與鑾聲相似。《詩》言和鑾雝雝。宫聲也。車緩行。舒徐聲也。八鑾鎗鎗。鑾聲銊銊。鳴玉鑾之秋秋。商聲也。車將止。舌與鈴相摩聲也。疑古《毛詩》泮水本作銊銊。後乃變爲鐬字。許所據作銊、戌聲。辛律切。變爲鐬、呼會切。當鼎臣兄弟時。《說文》銊篆譌鉞。而鼎臣兄弟乃仍以呼會切之。葢昧其遷移原委矣。銊字之存於今者爲鋸聲、爲𨧱銊。</duanzhu>
</t>

<wh>鐊</wh>
<t>
<xushi>馬頭飾也。</xushi>
<duanzhu>〈韓奕〉〔傳〕曰「鏤鍚、有金鏤其鍚也。箋云：睂上曰鍚。刻金飾之。今當盧也。按人睂目閒廣揚曰揚。故馬睂上飾曰鍚。盧卽顱字。</duanzhu>
<xushi>从金，陽聲。</xushi>
<duanzhu>與章切。十部。今經典作鍚。</duanzhu>
<xushi>《詩》曰：鉤膺鏤鐊。一曰鍱車輪鐵也。</xushi>
<duanzhu>鍱車輪、謂以鐵鍱附車輪箸地？帀處也。其鍱謂之鍚。</duanzhu>
</t>

<wh>銜</wh>
<t>
<xushi>馬勒口中也。</xushi>
<duanzhu>也當author。革部曰「勒、馬頭落銜也。落謂絡其頭。銜謂關其口。統謂之勒也。其在口中者謂之銜。落以𩊚爲之。𩊚、生革也。銜以鐵爲之。故其字从金。引申爲凡口含之用。</duanzhu>
<xushi>从金行。</xushi>
<duanzhu>會意。戶監切，葢金亦聲。在七部。</duanzhu>
<xushi>銜者，所㠯行馬者也。</xushi>
<duanzhu>所以字今補。凡馬提控其銜以制其行止。此釋从行之意。</duanzhu>
</t>

<wh>鑣</wh>
<t>
<xushi>馬銜也。</xushi>
<duanzhu>馬銜橫毌口中。其㒳耑外出者系以鑾鈴。又〈巾部〉曰「幩、馬纏鑣扇汗也。葢扇汗亦繞於㒳耑。</duanzhu>
<xushi>从金，麃（⿸鹿火）聲。</xushi>
<duanzhu>補嬌切，二部。</duanzhu>
</t>

<wh><img src="713A-01">𧥍</img></wh>
<t>
<xushi>鑣或从𧢲。</xushi>
<duanzhu>葢古或以角之至堅者爲之。</duanzhu>
</t>

<wh>鉣</wh>
<t>
<xushi>組帶鐵也。</xushi>
<duanzhu>按組上疑當有馬字。</duanzhu>
<xushi>从金，劫省聲，讀若劫。</xushi>
<duanzhu>居怯切，八部。</duanzhu>
</t>

<wh>鈇</wh>
<t>
<xushi>斫莝刀也。</xushi>
<duanzhu>各本作莝斫刀。今按尹翁歸傳注作斫莝刀。後漢馮魴傳注但云莝刀。近是。而尙奪字。莝者，斬芻也。斬芻之刀今之㔍刀。《禮記》屢言鈇鉞。秋官掌戮注曰：斬以鈇鉞。若今要斬。<pb n="720-1"/>殺以刀刃。若今棄市。古多訓鈇爲椹質。《文𨕖》𠕋魏公九錫文。引《倉頡篇》鈇、椹質也。鉞，斧也。《公羊傳》曰：不忍加之鈇鑕。鑕卽質。何休云：斬𦝫之㓝。范睢曰「匈當椹質。要待斧鉞。漢王訢傳。勝之將斬訢。訢已伏質而仰言。因壯而貰之。然則斬人皆胸伏椹質。說《倉頡》者謂椹質爲鈇。以古《詩》斬芻之質謂之稾砧。隱語夫字言之。說《倉頡》者，是也。然則許此解當云莝刀質也。俗人不得其解。因删去質字耳。若《五經文字》云：鈇音斧。又與斧同。則甚繆誤。後漢獻帝紀。加鈇鉞虎賁。注引《倉頡篇》鈇，斧也。此奪去椹質也鉞四字。爲俗誤所本。</duanzhu>
<xushi>从金。
<duanzhu>莝刀之質。古葢鐵爲之。</duanzhu>
<xushi>夫聲。</xushi>
<duanzhu>甫無切。五部。讀上聲者，非。</duanzhu>
</t>

<wh>釣</wh>
<t>
<xushi>鉤魚也。</xushi>
<duanzhu>鉤者，曲金也。以曲金取魚謂之釣。</duanzhu>
<xushi>从金，勺聲。</xushi>
<duanzhu>多嘯切，二部。</duanzhu>
</t>

<wh><img src="713A-02">𨫔</img></wh>
<t>
<xushi>羊𥴓也。耑有鐵。</xushi>
<duanzhu>也字依《廣韵》補。？者，所以擊馬也。因之擊羊者謂之羊？。其耑有鐵。故字从金。《淮南》道應訓曰「白公罷朝而立。倒杖策。錣上貫頤。高注云：策、馬捶。端有針以刺馬謂之錣。倒杖策、故錣貫頤也。又氾論訓注曰：錣椯頭箴。按錣卽許之？字。捶同箠。椯者，箠也。馬箠亦耑有鐵。其用同也。《曲禮》所謂策彗䘏勿。</duanzhu>
<xushi>从金，埶聲，讀若至。</xushi>
<duanzhu>脂利切。十五部。《廣韵》入至薛二韵是入緝韵誤也。</duanzhu>
</t>

<wh>鋃</wh>
<t>
<xushi>鋃鐺。</xushi>
<duanzhu>逗。曡韵字。</duanzhu>
<xushi>瑣也。</xushi>
<duanzhu>瑣俗作鎖。非。瑣爲玉聲之小者。引申之、彫玉爲連環不絕謂之瑣。漢以後罪人不用纍紲。以鐵爲連環不絕係之、謂之鋃鐺。遂製鎖字。漢〈西域傳〉「陰末赴琅當德。謂以長鎖鎖趙德也。正文本無鎖字。今本乃作鎖琅當德。殊爲不辭。琅當、叚借字也。若宫室靑瑣、以靑畫戶邊爲瑣文。故《楚辭》注曰：文如連瑣。</duanzhu>
<xushi>从金，良聲。</xushi>
<duanzhu>魯當切，十部。</duanzhu>
</t>

<wh>鐺</wh>
<t>
<xushi>鋃鐺也。从金，當聲。</xushi>
<duanzhu>都郎切。十部。今俗用爲酒鎗字。楚庚切。</duanzhu>
</t>

<wh>鋂</wh>
<t>
<xushi>大環也。一環毌二者。</xushi>
<duanzhu>環各本作瑣。毌原作貫。今正。盧令三章曰「盧重鋂。傳曰「鋂、一環貫二也。上文重環傳云：子母環、謂以一環毌一環。此云一環毌二。以一毌二、則一環差大。故許知爲大環也。《玉篇》、《廣韵》皆云大環。用許之舊。《詩》正義引《說文》鋂，環也。一環貫二。由其以大環貫小環釋子母環。遂刪（⿰刂）此大字而云環。固未誤也。非綿連者不得云瑣。犬飾以纓環不以瑣。且犬既有紲矣。何爲施以大銀鐺乎。○《韵會》一環貫二者五字在每聲之下。葢此五<pb n="720-3"/>字後人所增。</duanzhu>
<xushi>从金，每聲。</xushi>
<duanzhu>莫桮切，古音在一部。</duanzhu>
<xushi>《詩》曰：盧重鋂。</xushi>
<duanzhu>〈齊風〉文</duanzhu>
</t>

<wh>鍡</wh>
<t>
<xushi>鍡鑸。</xushi>
<duanzhu>逗。㬪韵字。</duanzhu>
<xushi>不平也。</xushi>
<duanzhu>《莊子》有畏壘之山。《史記》作畏累虛。《玉篇》云：鍡鑸、亦作碨礧。</duanzhu>
<xushi>从金，畏聲。</xushi>
<duanzhu>烏賄切，十五部。</duanzhu>
</t>

<wh>鑸</wh>
<t>
<xushi>鍡鑸也。从金，壘聲。</xushi>
<duanzhu>洛猥切，十五部。</duanzhu>
</t>

<wh>鎎</wh>
<t>
<xushi>怒戰也。</xushi>
<duanzhu>怒則有氣。戰則用兵。故其字从金氣、氣者，气之叚借字也。</duanzhu>
<xushi>从金，愾省。</xushi>
<duanzhu>此會意。而愾省、亦聲也。今本作氣聲。乃上下不毌。許既切。十五部。哀公問音義曰「愾許、乞反。又許氣反。</duanzhu>
<xushi>《春秋傳》曰：諸侯敵王所愾。</xushi>
<duanzhu>愾各本作鎎。今正。《春秋傳》者，文公四年《左傳》文。杜曰「敵猶當也。愾、恨怒也。心部曰「愾、大息。从心氣。是則王所愾、王所怒也。敵王所怒、故用金革。此引以證會意之恉。與引艸木麗乎地說䕻、引豐其屋說寷、引莫可觀於木說相、引在冋之野說駉同意。許於愾下云：从心氣。氣亦聲。是謂氣卽气字。此作从金氣。《春秋傳》敵王所愾。亦無不合。凡此校正、私謂必符許意。知我罪我。所不計也。</duanzhu>
</t>

<wh>鋪</wh>
<t>
<xushi>箸門抪首也。</xushi>
<duanzhu>抪各本作鋪。依舞賦李注正。手部曰「抪、捫持也。捫持者，古者，箸門爲蠃形。謂之椒圖。是曰鋪首。以金爲之、則曰金鋪。以靑畫瑣文鏤中、則曰靑瑣。見西京、〈蜀都賦〉注：按〈大雅〉鋪敦淮濆箋云：陳屯其兵於淮水之上。此謂叚鋪爲敷也。今人用鋪字本此。江漢。淮夷來鋪。傳曰「鋪，病也。則謂叚鋪爲痡也。</duanzhu>
<xushi>从金，甫聲。</xushi>
<duanzhu>普胡切，五部。</duanzhu>
</t>

<wh>鐉</wh>
<t>
<xushi>所㠯鉤門戶樞也。</xushi>
<duanzhu>門戶樞有不利轉者。以此鉤轉之也。</duanzhu>
<xushi>一曰治門戶器也。</xushi>
<duanzhu>别一義。</duanzhu>
<xushi>从金，巺聲。</xushi>
<duanzhu>此緣切。十四部。按《玉篇》釋爲六兩、所劣切者。此《尙書大傳》饌訓六兩誤字。</duanzhu>
</t>

<wh>鈔</wh>
<t>
<xushi>叉取也。</xushi>
<duanzhu>叉者，手指相逪也。手指突入其閒而取之、是之謂鈔。字从金者，容以金鐵諸器刺取之矣。《曲禮》曰：母剿說。剿卽鈔字之叚借也。今謂竊取人文字曰鈔。俗作抄。</duanzhu>
<xushi>从金，少聲。</xushi>
<duanzhu>楚交切，二部。</duanzhu>
</t>

<wh>錔</wh>
<t>
<xushi>㠯金有所冃也。</xushi>
<duanzhu>冃各本作冒。凡覆乎上者，頭衣之義之引申耳。輨下曰「轂耑錔也。錔取重沓之意。故多借沓爲之。漢外戚傳。切皆銅沓黃金涂。謂以銅冒門限。以黃金涂銅也。高注《吕覽》郈氏金距云：以利鐵作假距。沓其距上。卽服注《左傳》以金錔距也。手部㧺下曰「亦曰韜也。</duanzhu>
<xushi>从金，沓聲。</xushi>
<duanzhu>形聲包會意。他荅切，八部。</duanzhu>
</t>

<wh>銽</wh>
<t>
<xushi>𣃔也。</xushi>
<duanzhu>未聞。</duanzhu>
<xushi>从金，𠯑聲。</xushi>
<duanzhu>古？切，十五部。</duanzhu>
</t>

<wh>鉻</wh>
<t>
<xushi>𩮜也。</xushi>
<duanzhu>𩮜者，鬀髮也。亦謂之鉻。俗作㓢、作㪾。</duanzhu>
<xushi>从金，各聲。</xushi>
<duanzhu>盧各切，五部。</duanzhu>
</t>

<wh><img src="714A-01">𨭖</img></wh>
<t>
<xushi>伐擊也。从金，亶聲。</xushi>
<duanzhu>？善切，十四部。</duanzhu>
</t>

<wh>鏃</wh>
<t>
<xushi>利也。</xushi>
<duanzhu>今用爲矢鏠之族。與許不同。疑後所增字。</duanzhu>
<xushi>从金，族聲。</xushi>
<duanzhu>作木切，三部。</duanzhu>
</t>

<wh>鈌</wh>
<t>
<xushi>刺也。从金，夬聲。</xushi>
<duanzhu>於決切，十五部。</duanzhu>
</t>

<wh>鏉</wh>
<t>
<xushi>利也。</xushi>
<duanzhu>《玉篇》、《廣韵》云：鐵生鏉也。亦曰鉎。此今義。非古義也。古云鐵繡作采。</duanzhu>
<xushi>从金，欶聲。</xushi>
<duanzhu>所右切，三部。</duanzhu>
</t>

<wh><img src="714A-02">⿰金⿱丣刀</img></wh>
<t>
<xushi>殺也。</xushi>
<duanzhu>般庚。重我民。無盡劉。君奭。咸劉厥敵。《左傳》成十三年。䖍劉我邊垂。〈釋詁〉「劉，殺也。書孔〔傳〕、左杜注同。</duanzhu>
<xushi>从金刀。</xushi>
<duanzhu>此會意。从金、殺義未著。必从金刀而後著。</duanzhu>
<xushi>丣聲。</xushi>
<duanzhu>丣者，古文酉也。力求切。三部。此篆二徐皆作鐂。別無劉篆。鐂、古書䍐用。古未有姓鐂者。且與殺義不協。其義訓殺、則其文定當作劉。楚金疑脫劉篆。又疑鐂之丣下本作刀。轉寫譌田。後說是也。〈竹部〉有䉧、劉聲。〈水部〉有瀏、劉聲。又劉劉、杙。又劉向、劉歆。以許訂許。此必作劉。若無劉字。劉聲無本矣。今輒更正篆文。以𢧵斷衆疑。<pb n="721-2"/>至若此字丣聲、非丣聲。絕無可疑者。二徐固皆不誤。葢凡丣聲之字皆取㬪韵而又雙聲。丣丣皆在古音第三部。而各有其雙聲。故二聲不可淆混。東漢一代持卯金刀之說。謂東卯西金。從東方王於西也。此乃讖緯鄙言。正馬頭人、人持十、屈中、止句一例。所謂不合孔氏古文、謬於史籀之野言。許之所以造《說文》者，正爲此等。矯而煣之。檃而桰之。使六書大明。以視何休之恃此說經。其相去何如也。正劉爲劉。許君之志也。或疑其有忌諱而隱之。夫改字以惑天下後世。君子不出於此。</duanzhu>
</t>

<wh>錉</wh>
<t>
<xushi>業也。賈人占錉。从金，昏聲。</xushi>
<duanzhu>武？切。十二部。按此字必後人所增。必當刪（⿰刂）者。史、漢賈人緍錢字从糸。李匪曰「緍，絲也。以貫錢也。引《詩》維絲伊緍。如淳引胡公云：緍錢爲緍者，《詩》云？之蚩蚩。抱布貿絲。故謂之緍也。不知何人因二千一算改爲錉字。正如矢族改爲鏃耳。以業訓之。尤不可通。</duanzhu>
</t>

<wh>鉅</wh>
<t>
<xushi>大剛也。</xushi>
<duanzhu>孫卿議兵篇曰「宛鉅鐵釶。慘如蠭蠆。《史記》禮書本之曰「宛之鉅鐵施。鑽如蠭蠆。徐廣云：大剛曰鉅。按引申爲鉅大字。</duanzhu>
<xushi>从金，巨聲。</xushi>
<duanzhu>其吕切，五部。</duanzhu>
</t>

<wh>鎕</wh>
<t>
<xushi>鎕銻。</xushi>
<duanzhu>逗。雙聲字。</duanzhu>
<xushi>火齊也。</xushi>
<duanzhu>〈玉部〉曰「玟瑰、火齊也。然則鎕銻卽玟瑰也。《廣韵》：火齊似雲母。重沓而開。色黃赤似金。出日南。齊讀去聲。</duanzhu>
<xushi>从金，唐聲。</xushi>
<duanzhu>徒郎切，十部。</duanzhu>
</t>

<wh>銻</wh>
<t>
<xushi>鎕銻也。从金，弟聲。</xushi>
<duanzhu>杜兮切，十五部。</duanzhu>
</t>

<wh>鈋</wh>
<t>
<xushi>吪圜也。</xushi>
<duanzhu>吪動也。謂本不圜、變化而圜也。《廣韵》曰：。鈋，刓也。去角也。</duanzhu>
<xushi>从金，化聲。</xushi>
<duanzhu>五禾切，十七部。</duanzhu>
</t>

<wh>鐜</wh>
<t>
<xushi>下𠂹也。</xushi>
<duanzhu>鐜之言隤也。故爲下垂。</duanzhu>
<xushi>一曰千斤椎。</xushi>
<duanzhu>椎所以擊也。《周禮》〔注〕：槍雷椎揨。千斤椎、若今衆舉以築地者是也。秦始皇造鐵鐓。重不可勝。刻作力士像以祭之。鐓乃可移動。若朱亥袖四十七鐵椎。張良爲鐵椎重百廿斤。皆其細也。</duanzhu>
<xushi>从金，𣀦（⿰𦎧攵）聲。</xushi>
<duanzhu>都回切。古音敦。十三部。按下𠂹、千斤椎二義皆鐓之餘義。矛？柲下銅鐏下𠂹而重、引伸之爲此二義。葢後人分别增一篆。改鐓篆爲？耳。似刪（⿰刂）之無不可者。</duanzhu>
</t>

<wh>鍒</wh>
<t>
<xushi>鐵之耎也。</xushi>
<duanzhu>耎猶偄也。偄者，弱也。鍒正爲鉅之反。</duanzhu>
<xushi>从金柔。柔亦聲。</xushi>
<duanzhu>耳由切，三部。</duanzhu>
</t>

<wh>錭</wh>
<t>
<xushi>鈍也。</xushi>
<duanzhu>今俗謂挫抑人爲錭鈍。讀如刀。</duanzhu>
<xushi>从金，周聲。</xushi>
<duanzhu>徒刀切，古音在三部。</duanzhu>
</t>

<wh>鈍</wh>
<t>
<xushi>錭也。</xushi>
<duanzhu>古亦叚頓爲之。</duanzhu>
<xushi>从金，屯聲。</xushi>
<duanzhu>徒困切。十三部</duanzhu>
</t>

<wh><img src="715A-01">𨥦</img></wh>
<t>
<xushi>利也。</xushi>
<duanzhu>《周易》「喪其資斧。子夏傳及衆家並作齊。應劭云：齊，利也。然則？爲正字。齊爲叚借字。</duanzhu>
<xushi>从金，？聲，讀若齊。</xushi>
<duanzhu>徂奚切，十五部。</duanzhu>
</t>

<wh>錗</wh>
<t>
<xushi>側意。</xushi>
<duanzhu>司部曰「䛐者，意內而言外也。側意猶側䛐。錗卽今之歪字。唐人曰夭邪。</duanzhu>
<xushi>从金，委聲。</xushi>
<duanzhu>女恚切，十六部。</duanzhu>
</t>
<variants>文百九十七<duanzhu>按鍇本百九十六。無？字。張次立補之。</duanzhu>，重十三。</variants>

<wh>幵</wh>
<t>
<xushi>平也。</xushi>
<duanzhu>凡岐頭㒳平曰幵。幵字、古書罕見。〈禹貢〉「道岍及岐。許書無？字。葢古衹名幵山。後人加之山旁。必岐頭平起之山也。用幵爲聲之字音讀多岐。如汧、麉、？硏、姸、？在先韵。音之近是者也。如幷、𠛬、形、郉、銒入淸靑韵。此轉移之遠者也。如筓、？入齊韵。此轉移更遠者也。幵从二干。古音仍讀如干。何以證之。籀文栞讀若刊。小篆作栞。然則干幵同音可知。㓝罰字本从井。𠛬剄字从幵。畫然異字異音。今則絶不知有从井之字。以𠛬代㓝。音義㒳失。而凡𠛬聲幷聲之字盡失古音。得吾說存之。而後大略可證。</duanzhu>
<xushi>象二干對冓。</xushi>
<duanzhu>原作構。今正。</duanzhu>
<xushi>上平也。</xushi>
<duanzhu>干卽竿之省。古賢切，古音在十四部。</duanzhu>
<xushi>凡幵之屬皆从幵。</xushi>
</t>
<variants>文一。</variants>

<wh>勺</wh>
<t>
<xushi>枓也。</xushi>
<duanzhu>二字依元應書卷四補。〈木部〉枓下云勺也。此云勺，枓也。是爲轉注：考老之例也。〈考工記〉「勺一升。注曰：勺、尊斗也。斗同枓。謂挹以注於尊之枓也。士冠禮注亦云：尊斗、所以𣂏酒也。今皆譌尊升。不可通矣。《詩》「酌以大斗。毛云：長三尺。謂其柄。</duanzhu>
<xushi>所㠯挹取也。</xushi>
<duanzhu>所以二字依息夫躳傳顏注補顏之訓詁多取諸許也。挹者，抒也。勺是器名。挹取者，其用也。刪（⿰刂）所以、則體用溷矣。</duanzhu>
<xushi>象形。中有實。與包同意。</xushi>
<duanzhu>外象其哆口、有柄之形。中一象有所盛也。與包同意、謂包象人褢子。勺象器盛酒漿。其意一也。李陽冰曰「勺从？裹之？。失之。勺象張口。豈同弇口哉。此字當依〈考工記〉上灼反、〈中庸〉市若反、《篇》、《韵》時灼市若切。大徐之若切。非也。今俗語猶時灼切。二部。俗作杓。</duanzhu>
<xushi>凡勺之屬皆从勺。</xushi>
</t>

<wh>与</wh>
<t>
<xushi>賜予也。</xushi>
<duanzhu>賜，予也。予、推予歬人也。</duanzhu>
<xushi>一勺爲<pb n="722-2"/>与。</xushi>
<duanzhu>下从勺。一者，推而予之。余吕切，五部。</duanzhu>
<xushi>此與予同意。</xushi>
<duanzhu>大徐作此与與同。小徐作此卽與同。惟小徐袪妄內作與予皆同。近是。今正。以一推勺、猶以亅推？也。故曰同意。與、攩與也。从舁。義取共舉。不同与也。今俗以與代与。與行而与廢矣。</duanzhu>
</t>
<variants>文二。</variants>

<wh>几</wh>
<t>
<xushi>凥几也。</xushi>
<duanzhu>凥各本作踞。今正。凥几者，謂人所凥之几也。凥，処也。処，止也。古之凥今悉改爲居。乃改云居几。既又改爲蹲踞俗字。古人坐而凭几。蹲則未有倚几者也。几俗作机。《左傳》設机而不倚、《周易》渙奔其机皆俗字。</duanzhu>
<xushi>象形。</xushi>
<duanzhu>象其高而上平可倚。下有足。居履切，十五部。</duanzhu>
<xushi>《周禮》五几。玉几、彫几、彤几、䰍几、？几。</xushi>
<duanzhu>《周禮》司几筵職文。䰍几、今《周禮》作漆几。葢許所據不同。䰍者，桼也。</duanzhu>
<xushi>凡几之屬皆从几。</xushi>
</t>

<wh>凭</wh>
<t>
<xushi>依几也。</xushi>
<duanzhu>依者，倚也。凭几亦作馮几。叚借字。臥則隱几。</duanzhu>
<xushi>从任几。</xushi>
<duanzhu>三字今正。任几猶言<pb n="722-3"/>倚几也。會意。皮冰切，六部。</duanzhu>
<xushi>〈周書〉曰：凭玉几。</xushi>
<duanzhu>顧命文。今《尙書》作憑。衞包所改俗字也。古叚借衹作馮。凡馮依皆用之。</duanzhu>
<xushi>讀若馮。</xushi>
<duanzhu>馮从馬、仌聲。故其讀同也。</duanzhu>
</t>

<wh>凥</wh>
<t>
<xushi>処也。</xushi>
<duanzhu>各本作處。今正。凡尸得几謂之凥。尸卽人也。引申之爲凡凥処之字。既又以蹲居之字代凥。别製踞爲蹲居字。乃致居行而凥廢矣。《方言》、《廣雅》凥処字皆不作居。而或妄改之。許書如家凥也、宋凥也、寁凥之速也、寠無禮凥也、宭羣凥也之類皆改爲居。而許書之衇絡不可知矣。</duanzhu>
<xushi>从尸几。</xushi>
<duanzhu>會意。九魚切，五部。</duanzhu>
<xushi>尸得几而止也。</xushi>
<duanzhu>釋會意之？。較舊本增三字。</duanzhu>
<xushi>《孝經》曰「仲尼凥。</xushi>
<duanzhu>《孝經》首章首句也。今作居。許君受魯國三老所獻、衞宏所校古文《孝經》如是。《釋文》引鄭本亦作凥。《顏氏家訓》云：仲尼居三字之中。三倉尼旁益𠀉。《說文》尸下施几。如此之類。何由可從。甚爲紕繆。鄭所據者古文眞本。屔字亦是孔子命名取字本義。何云不可從也。</duanzhu>
<xushi>凥。</xushi>
<duanzhu>逗。</duanzhu>
<xushi>謂閒凥如此。</xushi>
<duanzhu>此釋《孝經》之凥。卽小戴之〈孔子閒居〉也。鄭目錄曰「退朝而處曰燕居。退燕避人曰閒居。閒居而與曾子論孝。猶閒居而與子夏說愷弟君<pb n="723"/>子。故《孝經》之凥謂閒處。閒處卽凥義之引申。但閒處之時、實凭几而坐。故直曰仲尼凥也。如此謂尸得几。</duanzhu>
</t>

<wh>処</wh>
<t>
<xushi>止也。</xushi>
<duanzhu>人遇几而止。引申之爲凡凥処之字。俗分别其上去。</duanzhu>
<xushi>从夊几。</xushi>
<duanzhu>夊讀若黹。從後致也。人㒳脛後有致之者。至乎几而止。故字从夊几。昌與切，五部。</duanzhu>
<xushi>夊得几而止也。</xushi>
<duanzhu>此釋會意之？。以上八字與舊本不同。今更正如此。又以上三篆皆會意。而不入〈人部〉尸部夊部者，重几也。</duanzhu>
</t>

<wh>處</wh>
<t>
<xushi>處或从虍聲。</xushi>
<duanzhu>今或體獨行。轉謂処俗字。</duanzhu>
</t>
<variants>文四，重一。</variants>

<wh>且</wh>
<t>
<xushi>所㠯薦也。</xushi>
<duanzhu>所㠯二字今補。薦當作荐。今不改者，存其舊以示人推究也。薦訓獸所食艸。荐訓薦席。薦席謂艸席也。艸席可爲藉謂之荐。故凡言藉當曰荐。而經傳薦荐不分。凡藉義皆多用薦。實非許意。且、古音俎。所以承藉進物者。引申之、凡有藉之䛐皆曰且。凡語助云且者，必其義有二。有藉而加之也。云嫴且、苟且者，謂僅有<pb n="723-1"/>藉而無所加。粗略之䛐也。凡經注言且字者十有一。〈鄕飮〉酒禮注：同姓則以伯仲别之。又同、則以且字别之。言同姓之中有伯仲同者，則呼某甫也。少牢饋食禮注：伯某之某、且字也。〈士喪禮〉父某甫注云：某甫、且字也。若言山甫、孔甫。〈士虞禮〉適爾皇祖某甫注云：某甫、且字也。若言尼甫。又《曲禮》有天王某甫注云：某甫、且字也。〈檀弓〉烏呼哀哉尼甫注云：因且字以爲之謚。襍記陽童某甫注云：某甫、且字也坊記魯春秋猶去夫人之姓曰吳、其死曰《孟子》卒注云：《孟子》之子、葢其且字。又《公羊傳》宣十五年王札子殺召伯毛伯注云：札者，冠且字也。桓四年天王使宰渠伯糾來聘注云：宰渠伯糾、天子下大夫。繫官氏且字。定四年劉卷卒注云：劉卷氏采。不名且字。古言表德之字、謂之且字。往往可證者如是。葢古二十而冠。衹云某甫。五十而後以伯仲某甫者，所以藉伯仲也。故鄭注禮之某甫如是。何注春秋之札卷糾皆爲且字。與鄭無不合。作正義者多不能憭。致轉寫多譌。而其不譌者，固可攷而知也。經注之且字非許書則不憭矣。若〈周頌〉〔傳〕曰：萋且、敬愼皃。且，此也。則毛公傳於故訓者也。</duanzhu>
<xushi>从几。
<duanzhu>句。</duanzhu>
<xushi>足有二橫。</xushi>
<duanzhu>句。</duanzhu>
<xushi>一。</xushi>
<duanzhu>逗。</duanzhu>
<xushi>其下地也。</xushi>
<duanzhu>橫音光。卽桄字。今俗語讀光去聲是也。合鄭閟宫箋、〈明堂位〉注言之。有虞氏𣃔木爲四足而已。夏后氏中足爲橫距之象。周人足閒有橫。橫下有跗。似乎堂後有房。故云大房。按跗、許作柎。闌足也。闌足者，週圍之足空其底之下也。造字之時。象其直者四。橫者二。置於地、故以一象地。子余切，又千也切。古音嫥在五部。</duanzhu>
<xushi>凡且之屬皆从且。</xushi>
</t>

<wh><img src="716B-01">𠀃</img></wh>
<t>
<xushi>古文㠯爲且。又㠯爲几字。</xushi>
<duanzhu>上㠯爲二字衍文也。古文且字無二橫者。鄭注〈明堂位〉曰有虞氏以梡𣃔木爲四足而已、夏后氏始中足爲橫距是也。又以爲几字者，古文叚借之法。几亦箸於地。故几且同字。古文字少。此字大徐本挩去。从小徐本補入。</duanzhu>
</t>

<wh>俎</wh>
<t>
<xushi>禮俎也。</xushi>
<duanzhu>謂《禮經》之俎也。</duanzhu>
<xushi>从半肉在且上。</xushi>
<duanzhu>仌爲半肉字。如酋谷有半水字。會意字也。〈魯頌傳〉曰：大房、半體之俎也。按半體之俎者，少牢禮上利𦫵羊載右胖、下利𦫵豕右胖載於俎是也。故曰禮俎。半部曰「胖、半體肉也。側吕切，五部。</duanzhu>
</t>

<wh><img src="716B-02">𧇿</img></wh>
<t>
<xushi>且往也。</xushi>
<duanzhu>且往、言姑且往也。匆遽之意。</duanzhu>
<xushi>从且。
<duanzhu>此不用且之本義。如？？不用豆之本義。</duanzhu>
<xushi>豦<pb n="723-3"/>聲。</xushi>
<duanzhu>昨誤切。五部。《篇》、《韵》字體皆不同。</duanzhu>
</t>
<variants>文三，重一。</variants>

<wh>斤</wh>
<t>
<xushi>斫木斧也。</xushi>
<duanzhu>此依小徐本。凡用斫物者皆曰斧。斫木之斧、則謂之斤。</duanzhu>
<xushi>象形。</xushi>
<duanzhu>橫者象斧頭。直者象柄。其下象所斫木。舉欣切，十三部。</duanzhu>
<xushi>凡？之屬皆从斤。</xushi>
<duanzhu>按此篆象形之下當有一曰十六兩也六字。乃與〈金部〉銖鈞、〈㒳部〉兩、〈禾部〉䄷、合成五權。十黍爲絫、附見於絫下。斗二𦫵曰觳、附見於鬲下。《說文》之例正如此。班固說五權曰「斤，明也。卽《爾雅》、《毛傳》之斤斤，察也。</duanzhu>
</t>

<wh>斧</wh>
<t>
<xushi>所㠯斫也。</xushi>
<duanzhu>所㠯二字今補。斧之爲用廣矣。斤則不見於他用也。葢其制有異矣。白與黑相次文曰黼。葢如畫斧然。故亦曰斧藻。</duanzhu>
<xushi>从斤，父聲。</xushi>
<duanzhu>方矩切，五部。</duanzhu>
</t>

<wh>斨</wh>
<t>
<xushi>方銎。斧也。</xushi>
<duanzhu>銎者，斤斧空也。《毛詩傳》曰：隋銎曰斧。方銎曰斨。隋讀如妥。謂不正方而長也。</duanzhu>
<xushi>从斤，爿聲。</xushi>
<duanzhu>七羊切，十部。</duanzhu>
<xushi>《詩》曰：又缺我斨。</xushi>
<duanzhu>〈豳風〉破斧文。按許不偁七月偁此者，明斧斨之<pb n="724"/>用不專伐木也。</duanzhu>
</t>

<wh>斫</wh>
<t>
<xushi>擊也。</xushi>
<duanzhu>擊者，攴也。凡斫木、斫地、斫人皆曰斫矣。</duanzhu>
<xushi>从斤，石聲。</xushi>
<duanzhu>之若切，古音在五部。</duanzhu>
</t>

<wh>斪</wh>
<t>
<xushi>斪斸。</xushi>
<duanzhu>逗。</duanzhu>
<xushi>所㠯斫也。</xushi>
<duanzhu>各本無斪斸所㠯四字，今補。《爾雅》「斪斸謂之定。斪斸合二字成文。斪之言鉤也。斸之言斫也。〈考工記〉車人注作句欘。斤斧所以斫木。斪斸所以斫地。</duanzhu>
<xushi>从斤，句聲。</xushi>
<duanzhu>其俱切，四部。</duanzhu>
</t>

<wh>斸</wh>
<t>
<xushi>斪斸也。</xushi>
<duanzhu>原作斫也。今依全書通例正。〈木部〉有欘字、所以斫也。齊謂之茲其。葢實一字。</duanzhu>
<xushi>从斤，屬聲。</xushi>
<duanzhu>職玉切，三部。</duanzhu>
</t>

<wh>斲</wh>
<t>
<xushi>斫也。从斤，？聲。</xushi>
<duanzhu>小徐有聲。鍇曰「非聲。鉉曰「？器也。斤以？之。皆不知古音者也。古音三部四部同入。今音析入三覺。竹角切。</duanzhu>
</t>

<wh><img src="717A-01">𦘣（⿰𦘙丮）</img></wh>
<t>
<xushi>斲或从丮，晝聲。</xushi>
<duanzhu>大徐作从畫、从晝丮。篆體作𦘣。今依《玉篇》正。晝聲猶？聲也。</duanzhu>
</t>

<wh>釿</wh>
<t>
<xushi>劑𣃔也。</xushi>
<duanzhu>劑者，齊也小徐無𣃔字。《釋名》曰：釿者，謹也。板廣不可得制、削又有節。則用此釿之。所以詳謹、令平滅斧迹也。《六書故》曰「釿魚斤切。似鐋而小。按此篆葢从斤、金聲。讀若呻吟之吟。其義謂以斤斧之屬制𣃔金鐵物也。今俗閒謂戾𣃔堅爲釿𣃔。當卽此字。劉成國以謹也釋<pb n="724-1"/>之。葢已失其義誤其音。非許入斤部之？矣。</duanzhu>
<xushi>从斤，金聲。</xushi>
<duanzhu>聲字今補。古音在七部。大徐宜引切。</duanzhu>
</t>

<wh>所</wh>
<t>
<xushi>伐木聲也。</xushi>
<duanzhu>伐木聲、乃此字本義。用爲處所者，叚借爲処字也。若王所、行在所之類是也。用爲分别之䛐者，又从処所之義引申之。若予所否者，所不與舅氏同心者之類是也。皆於本義無涉。是眞叚借矣。</duanzhu>
<xushi>从斤，戶聲。</xushi>
<duanzhu>疏與切，五部。</duanzhu>
<xushi>《詩》曰：伐木所所。</xushi>
<duanzhu>〈小雅〉伐木文。首章伐木丁丁傳曰「丁丁、伐木聲。次章伐木許許傳曰「許許、柿皃。此許許作所所者，聲相似。不用柿皃之說、用伐木聲之説者，葢許以毛爲君亦參用三家也。今按丁丁者，斧斤聲。所所、則鋸聲也。</duanzhu>
</t>

<wh>斯</wh>
<t>
<xushi>析也。</xushi>
<duanzhu>以曡韵爲訓。〈陳風〉曰：墓門有棘。斧以斯之。傳曰「斯，析也。叚借訓爲此。亦曡韵也。殷其靁傳曰「斯，此也。</duanzhu>
<xushi>从斤，其聲。</xushi>
<duanzhu>其聲未聞。斯字自三百篇及《唐韵》在支部無誤。而其聲在之部。𣃔非聲也。息移切，十六部。</duanzhu>
<xushi>《詩》曰：斧㠯斯之。</xushi>
</t>

<wh>斮</wh>
<t>
<xushi>斬也。</xushi>
<duanzhu>斬者，𢧵也。𢧵者，𣃔也。斫用衺。斮、𢧵用正。</duanzhu>
<xushi>从斤，㫺聲。</xushi>
<duanzhu>側略切，古音在五部。</duanzhu>
</t>

<wh>𣃔</wh>
<t>
<xushi>𢧵也。</xushi>
<duanzhu>〈戈部〉𢧵下曰𣃔也。今人𣃔物讀上聲。物已<pb n="724-2"/>𣃔讀去聲。引申之義爲決𣃔。讀丁貫切。</duanzhu>
<xushi>从斤𢇍。</xushi>
<duanzhu>會意。徒玩切。十四部。《廣韵》徒管切。</duanzhu>
<xushi>𢇍、古文絕。</xushi>
<duanzhu>見糸部。</duanzhu>
</t>

<wh><img src="717B-01">𠸿</img></wh>
<t>
<xushi>古文𣃔。从𠧢。𠧢、古文叀字。</xushi>
<duanzhu>見叀下。</duanzhu>
<xushi>〈周書〉曰：𠸿𠸿猗。無它技。</xushi>
<duanzhu>秦誓文。許所據壁中古文也。</duanzhu>
</t>

<wh><img src="717B-02">𠜷</img></wh>
<t>
<xushi>亦古文𣃔。</xushi>
</t>

<wh><img src="717B-03">𣂞</img></wh>
<t>
<xushi>柯擊也。</xushi>
<duanzhu>柯《廣韵》作相。</duanzhu>
<xushi>从斤，良聲。</xushi>
<duanzhu>來可切，按此音恐譌。古音當讀如琅。十部。</duanzhu>
</t>

<wh>新</wh>
<t>
<xushi>取木也。</xushi>
<duanzhu>取木者，新之本義。引申之爲凡始基之偁。采𦬊傳曰「田一歲曰葘。二歲曰新田。其一耑也。</duanzhu>
<xushi>从斤，？聲。</xushi>
<duanzhu>當作从斤木。辛聲。非從？聲也。息鄰切，十二部。</duanzhu>
</t>

<wh>斦</wh>
<t>
<xushi>二斤也。闕。</xushi>
<duanzhu>二斤也、言形而義在其中。《爾雅》、《毛傳》曰：斤斤，明也。葢其義與。闕者，言其義其音未之聞也。大徐語斤切。質字从此。</duanzhu>
</t>
<variants>文十五，重三。</variants>

<wh>斗</wh>
<t>
<xushi>十升也。</xushi>
<duanzhu>賈昌朝作升十之也。此篆叚借爲斗陗之斗。因斗形方直也。俗乃製徒字。</duanzhu>
<xushi>象形。有<pb n="724-3"/>柄。</xushi>
<duanzhu>上象斗形。下象其柄也。斗有柄者，葢象北斗。當口切。四部。許說俗字人持十爲斗。魏晉以後作升。似升非升。似斤非斤。所謂人持十也。</duanzhu>
<xushi>凡斗之屬皆从斗。</xushi>
</t>

<wh>斛</wh>
<t>
<xushi>十斗也。</xushi>
<duanzhu>律曆志曰「量者，躍於龠。合於合。登於升。聚於斗。角於斛。〈考工記〉「豆實三而成觳。受斗二升。鬲部亦曰「斗二升曰觳。然則謂觳卽斛者，謬也。</duanzhu>
<xushi>从斗，角聲。</xushi>
<duanzhu>胡谷切，三部。</duanzhu>
</t>

<wh>斝</wh>
<t>
<xushi>玉爵也。夏曰醆。</xushi>
<duanzhu>小徐如此。大徐作琖。皆許所無。《周禮》量人音義曰「琖側產反。劉昌宗本作？。音同。按古當用戔字。後人以意加旁。</duanzhu>
<xushi>殷曰斝。周曰爵。</xushi>
<duanzhu>見〈明堂位〉及《毛詩傳》「魯祀周公。爵用玉琖。仍雕。《周禮》、〈祭統〉皆云玉爵。然則三代皆飾玉可知。故許統云玉爵也。〈禮運〉「醆斝及尸君。非禮也。鄭云：先王之爵。惟魯與王者之後得用之。其餘諸侯用時王之器而已。〈大雅〉：洗爵奠斝。箋云：用殷爵者，尊兄弟也。〈明堂位〉注曰：斝畫禾稼也。</duanzhu>
<xushi>从斗，？象形。</xushi>
<duanzhu>二徐本皆譌。今正之如此。从斗而上象其形也。</duanzhu>
<xushi>與？同意。</xushi>
<duanzhu>？从鬯从又、而？象形。斝从斗、而？象形。故云同意也。此三爵者，其狀各異。今惟爵有存者耳。古雅切，古音在五部。</duanzhu>
<xushi>或説斝受六𦫵。</xushi>
<duanzhu>〈考工記〉爵受一𦫵而已。醆斝未聞也。或說斝容六𦫵。故字从斗。</duanzhu>
</t>

<wh>料</wh>
<t>
<xushi>量也。</xushi>
<duanzhu>量者，稱輕重也。稱其輕重曰量。稱其多少曰料。其義一也。知其多少、斯知其輕重矣。如稻重一䄷爲粟二十斗是也。引申之、凡所量度豫備之物曰料。讀去聲。</duanzhu>
<xushi>从米在斗中。</xushi>
<duanzhu>米在斗中、非盈斗也。視其淺深而可料其多少。此會意。</duanzhu>
<xushi>讀若遼。</xushi>
<duanzhu>洛蕭切。二部。《廣韵》又去聲。</duanzhu>
</t>

<wh>斞</wh>
<t>
<xushi>量也。</xushi>
<duanzhu>此量讀五量之量。</duanzhu>
<xushi>从斗，臾聲。</xushi>
<duanzhu>以主切，古音在四部。</duanzhu>
<xushi>《周禮》曰：桼三斞。</xushi>
<duanzhu>桼各本譌求。今正。〈攷工記〉弓人文。鄭注：斞輕重未聞。許亦但云量也。一弓之膠甚少。與《論語》、〈攷工記〉之庾絶異。</duanzhu>
</t>

<wh>斡</wh>
<t>
<xushi>蠡柄也。</xushi>
<duanzhu>此蠡非蟲齧木中。乃本無其字依聲叚借之字。見瓢字下。又見？字下。《方言》則从瓜作？矣。楊雄曰「瓢也。郭云：瓠勺也。判瓠爲瓢以爲勺。必執其柄而後可以挹物。執其柄則運旋在我。故謂之斡。引申之、凡執柄樞轉運皆謂之斡。賈誼鵩鳥賦云斡流而遷、張華勵志《詩》云大儀斡運皆是也。或叚借筦字。楚詞云：筦維焉繫。天極焉加。或作幹字。程氏瑤田云：〈考工記〉旋蟲<pb n="725-1"/>謂之幹。葢斡之譌也。</duanzhu>
<xushi>从斗。
<duanzhu>瓢亦枓之類。故从斗。</duanzhu>
<xushi>倝聲。</xushi>
<duanzhu>烏？切。古音在十四部。《匡謬正俗》云：斡音筦。不音烏活反。引陸士衡愍思賦爲證。按其字倝聲。則顏說是也。然俗音轉爲烏括切。又作捾、作？。亦於六書音義無甚害也。</duanzhu>
<xushi>楊雄、杜林說皆㠯爲軺車輪斡也。</xushi>
<duanzhu>漢志。楊雄《倉頡訓纂》一篇。杜林《倉頡訓纂》、《倉頡故》各一篇。軺車者，小車也。小車之輪曰斡。亦取善轉運之意。亦本義之引申也。</duanzhu>
</t>

<wh>魁</wh>
<t>
<xushi>羮斗也。</xushi>
<duanzhu>斗當作枓。古斗枓通用。然許例以義爲別。枓，勺也。抒羮之勺也。《史記》趙襄子使廚人操銅枓以食代王及從者。行斟。陰令宰人以枓擊殺代王。斟者，羹汁也。魁頭大而柄長。《毛詩傳》曰大斗長三尺是也。引申之、凡物大皆曰魁。如〈檀弓〉不爲魁、游俠〔傳〕曰閭里之俠原涉爲魁、翟方進傳芋魁、百官志里有里魁皆是。北斗七星。魁方杓曲。魁象首、杓象柄也。若《國語注》小阜曰魁，卽《說文》𠂤字之叚借，亦未嘗不取枓首之意。</duanzhu>
<xushi>从斗，鬼聲。</xushi>
<duanzhu>苦回切，十五部。</duanzhu>
</t>

<wh>斠</wh>
<t>
<xushi>平斗斛量也。</xushi>
<duanzhu>〈月令〉「角斗甬。正權槩。鄭注：角、正皆謂平之也。𧢲者，斠之叚借字。今俗謂之校。音如教。因有書校讎字作此者。音義雖近。亦大好奇矣。</duanzhu>
<xushi>从斗，冓聲。</xushi>
<duanzhu>古岳切。古在三部四部之入聲。</duanzhu>
</t>

<wh>斟</wh>
<t>
<xushi>勺也。</xushi>
<duanzhu>勺《玉篇》、《廣韵》作酌。按許以盛酒行觴爲？。則水漿不曰酌。枓曰勺。用枓挹注亦曰勺。《詩》「泂酌彼行潦。挹彼注茲。則勺？古通也。勺之謂之斟。引申之盛於勺者亦謂之斟。《方言》「斟，汁也。北燕朝鮮洌水之閒曰斟。《左傳》羊斟不與、趙世家張儀列傳廚人進斟是也。又引申之。凡增益謂之斟。《方言》曰：斟，益也。南楚凡相益而又少謂之不斟。凡病少愈而加劇亦謂之不斟。或謂之何斟。言雖少損無所益也。勺之斟之、多少在已。故凡處分曰斟勺。今多用斟？。○《左傳》「華元殺羊食士。其御羊斟不與。此羊斟謂羊汁也。宋世家說此事云：華元殺羊以食士。其御羊羹不及。可以證《左傳》之解矣。傳當本作其御羊羊斟不與。上羊其名也。故字叔牂。君子謂羊斟非人也。其羊斟之謂乎。二斟字衍文。《淮南子》作羊羹。不斟謂不益也。《吕覽》察微篇羊斟爲人名。亦是淺人增斟也。</duanzhu>
<xushi>从斗，甚聲。</xushi>
<duanzhu>職深切，七部。</duanzhu>
</t>

<wh>斜</wh>
<t>
<xushi>抒也。</xushi>
<duanzhu>抒各本从木。今正。手部曰「抒者，挹也。挹者，抒也。〈水部〉浚，抒也。革部？、所以抒井也。臼部舀、抒臼也。凡以斗挹出之謂<pb n="725-3"/>之斜。故字从斗。音轉義移。乃用爲衺。俗人乃以人之衺正作邪。物之衺正作斜。其可𣢑有如此者。</duanzhu>
<xushi>从斗，余聲，讀若荼。</xushi>
<duanzhu>荼當作余。今似嗟切，古音在五部。</duanzhu>
</t>

<wh>㪺</wh>
<t>
<xushi>挹也。</xushi>
<duanzhu>挹亦抒也。《詩》〔箋〕、禮注皆用㪺。皆謂挹酒於尊中也。如鄭說、則賔筵之仇乃此字之叚借。</duanzhu>
<xushi>从斗𥇛聲。</xushi>
<duanzhu>舉朱切。古音葢在三部。故鄭得以易仇字。</duanzhu>
</t>

<wh>㪵</wh>
<t>
<xushi>量物分半也。</xushi>
<duanzhu>量之而分其半、故字从斗半。《漢書》「士卒食半菽。孟康曰「半、五斗器名也。王邵曰「言半、量器名。容半升也。今按半卽㪵也。《廣韵》㪵注五升。然則孟康語升誤斗。王劭語斗誤升。當改正。《集韵》云：一曰升五十謂之㪵。當有誤。人日食五升菽。略同周官之人月二鬴也。字从半斗。卽以五升釋之。許意不尒。</duanzhu>
<xushi>从斗半。半亦聲。</xushi>
<duanzhu>博幔切，十四部。</duanzhu>
</t>

<wh><img src="718B-01">𣂆</img></wh>
<t>
<xushi>量旁溢也。</xushi>
<duanzhu>大徐無旁。非。旁者，溥也。形聲包會意。</duanzhu>
<xushi>从斗，旁聲。</xushi>
<duanzhu>暜郎切，十部。</duanzhu>
</t>

<wh>㪻</wh>
<t>
<xushi>抒屚也。</xushi>
<duanzhu>屚各本作滿。誤。元應作漏爲是。依許義當作屚。謂抒而屚之有所注也。元和汪元亮曰「今賣酒家汲酒於甕中之器、名曰酒端。傾入於屚篼。而注於酒缾。是其物也。通俗文曰「汲取曰㪻。</duanzhu>
<xushi>从斗，䜌聲。</xushi>
<duanzhu>俱願切，十四部。</duanzhu>
</t>

<wh>斣</wh>
<t>
<xushi>相易物俱等爲斣。从斗，蜀聲。</xushi>
<duanzhu>昌六切。三部。今南俗有此語。而《篇》、《韵》皆丁豆切。按小徐本無此篆。</duanzhu>
</t>

<wh>𣂁</wh>
<t>
<xushi>斛旁有庣也。</xushi>
<duanzhu>庣各本作𣂁。今正。斛旁有庣、謂斛中有寬於方尺之處。若作有𣂁、是斛外有物名𣂁矣。漢律曆志曰「量者，龠合升斗斛也。其法用銅。方尺而圜其外。旁有庣焉。鄭氏曰「庣、過也、算方一尺。所受一斛。過九氂五豪。然後成斛。劉徽注九章算術曰「晉武庫中所作銅斛。其篆書字題斛旁云：律嘉量斛、方一尺而圜其外。庣旁九氂五豪。幂一百六十二寸。深一尺。積一千六百二十寸。容十斗。及斛底律嘉量斗、方尺而圜其外。庣旁九氂五豪。幂一百六十二寸。深一寸。積一百六十二寸。容一斗。升居斛旁。合龠在斛耳上。與律曆志同。按庣旁者謂方一尺而又寬九氂五豪也。不寬九氂五豪則不容十斗。故製字从斗庣會意。</duanzhu>
<xushi>从斗，庣聲。</xushi>
<duanzhu>形聲中包會意也。土雕切。二部。庣字不見於許書。今按卽窕之異體。穴部曰「窕深肆極也。〈釋言〉曰「窕，肆也。又曰「窕，閒也。《毛傳》曰：窈窕、幽閒也。此以幽釋窈、以閒釋窕。窕訓肆、則爲過乎方尺。訓閒、則<pb n="726-1"/>爲方尺又寬九氂五豪。？广與从穴同也。今篆體去其首筆則非是。《爾雅》、《釋文》、《玉篇》、《廣韵》皆作𣂁。</duanzhu>
<xushi>一曰突也。</xushi>
<duanzhu>此卽鄭氏過也之意也。</duanzhu>
<xushi>一曰𣂁，利也。</xushi>
<duanzhu>此又一義。</duanzhu>
<xushi>《爾雅》曰：𣂁謂之疀。古田器也。</xushi>
<duanzhu>𣂁者，〈金部〉銚之叚借字。銚者，田器。此云古田器者，所以明六書之叚借也。詳銚下。</duanzhu>
</t>

<wh>升</wh>
<t>
<xushi>十合也。</xushi>
<duanzhu>十合各本作十龠。誤。今正。律曆志曰「合龠爲合。十合爲升。十升爲斗。十斗爲斛。而五量嘉矣。作十龠則不可通。古經傳登多作升。古文叚借也。《禮經》注曰：布八十縷爲升。升字當爲登。今之禮皆爲升。俗誤已行久矣。按今俗所用又作陞。經有言升不言登者，如《周易》是也。有言登不言升者，《左傳》是也。</duanzhu>
<xushi>从斗，象形。</xushi>
<duanzhu>斛左耳爲升。右耳爲合。？以象耳形也。各本作亦象形。非。識蒸切，六部。</duanzhu>
<xushi>合龠爲合。龠容千二百黍。</xushi>
<duanzhu>十字各本無，今補。不補則五量惟升斗斛見於本書。且失其相絫之數矣。絫下云：增也。一曰十黍之重。正爲銖字張本。鬲下云：鼎屬。實五觳。又云：斗二升曰觳。正爲角部觳下無此義、故補之。亼部合下無一曰十龠爲合之文。龠部下無一曰龠<pb n="726-2"/>容千二百黍之文。此處之當補、正同鬲下。非沾足也。合龠爲合。見律曆志。而《尙書》正義引作十龠。〈月令〉正義引作合。通典引作十。六典說唐制作合。是《漢書》古本不同。要以下文云合者合龠之量、躍於龠、合於合、《廣雅》二龠曰合、𣃔之。知十龠之非矣。古者，一分一合謂之判合。叚是十龠、則此量不得名合。不得云合於合、合二龠爲合。猶之十二銖㒳之爲兩也。</duanzhu>
</t>
<variants>文十五<duanzhu>小徐十六。</duanzhu>。</variants>

<wh>矛</wh>
<t>
<xushi>酋矛也。建於兵車。長二丈。</xushi>
<duanzhu>見〈考工記〉「記有酋矛、夷矛。酋矛常有四尺。夷矛三尋。鄭注：酋夷、長短。酋之言遒也。酋近夷長矣。按許不言夷矛者，兵車所不建。不常用也。〈魯頌〉〔箋〕云：兵車之法。左人持弓。右人持矛。中人御。</duanzhu>
<xushi>象形</xushi>
<duanzhu>〈考工記〉謂之刺兵。其刃當直。而字形曲其首。未聞。直者象其柲。左右葢象其英。〈鄭風〉傳云：重英、矛有英飾也。〈魯頌傳〉云：朱英、矛飾也。按矛飾葢縣（⿰県系）毛羽。據《鄭箋》則《毛傳》云重喬累荷也者，所以縣（⿰県系）毛羽也。<pb n="726-3"/>莫浮切，三部。</duanzhu>
<xushi>凡矛之屬皆从矛。</xushi>
</t>

<wh><img src="719B-01">𢧟</img></wh>
<t>
<xushi>古文矛。从戈。</xushi>
</t>

<wh><img src="719B-02">𥍫</img></wh>
<t>
<xushi>矛屬。</xushi>
<duanzhu>《廣韵》曰：短矛。</duanzhu>
<xushi>从矛，良聲。</xushi>
<duanzhu>力當切，十部。</duanzhu>
</t>

<wh><img src="719B-03">𥎆</img></wh>
<t>
<xushi>矛屬。从矛，害聲。</xushi>
<duanzhu>苦葢切，十五部。</duanzhu>
</t>

<wh>矠</wh>
<t>
<xushi>矛屬。</xushi>
<duanzhu>魯語。矠魚鼈以爲夏槁。韋云：矠、𢳇也。𢳇刺魚鼈以爲槁儲也。按此矠字引申之義也。《周禮》作簎魚鼈。注云：謂杈刺泥中搏取之。《莊子》「擉鼈於江。〈東京賦〉「毒冒不蔟。皆音近義同者也。</duanzhu>
<xushi>从矛，㫺聲，讀若笮。</xushi>
<duanzhu>士革切。古音在五部。按當依《周禮》槍昔反。《國語》七亦反。</duanzhu>
</t>

<wh>矝</wh>
<t>
<xushi>矛柄也。</xushi>
<duanzhu>《方言》曰：矛、其柄謂之矝。《釋名》曰：矛、冒也、刃下冒矝也。下頭曰鐏。鐏入地也。按《曲禮》：戈曰鐏。矛？曰鐓。〈金部〉渾言之不别也。矝本謂矛柄。故字从矛。引申爲戈？柄。故過秦論棘矝卽？柄。字从令聲。令聲古音在眞部。故古叚矝爲憐。《毛詩》鴻鴈傳曰「矝，憐也。言叚借也。〈釋言〉曰「矝，苦也。其義一也。若矝夸、矝持、矝式。無羊傳矝矝以言堅彊。苑柳傳矝，危也。皆自矛柄之義引申之。葢矛柄冣長。直立於地。坶誓曰「偁爾戈。立爾矛。此謂戈柄短、矛柄長也。故諸義皆由是引申。</duanzhu>
<xushi>从矛，令聲。</xushi>
<duanzhu>各本篆作矜。解<pb n="727"/>云今聲。今依漢石經《論語》、溧水校官𥓓、魏受禪表皆作矝正之。《毛詩》與天臻民旬塡等字韵。讀如鄰。古音也。漢韋玄成戒子孫《詩》始韵心。晉張華女史箴、潘岳哀永逝文始入蒸韵。由是巨巾一反僅見《方言》〔注〕、過秦論李注、《廣韵》十七眞。而他義則皆入蒸韵。今音之大變於古也。矛柄之字改而爲𥎊。云古作矜。他義字亦皆作矜。从今聲。又古今字形之大變也。徐鉉曰「居陵切。又巨巾切。此不達其原委之言也。</duanzhu>
</t>

<wh>䂇</wh>
<t>
<xushi>刺也。从矛，丑聲。</xushi>
<duanzhu>女久切。三部。《篇》、《韵》女六切。</duanzhu>
</t>
<variants>文六，重一。</variants>

<wh>車</wh>
<t>
<xushi>輿輪之緫名也。</xushi>
<duanzhu>車之事多矣。獨言輿輪者。以轂輻牙皆統於輪。軾䡈軫軹轛皆統於輿。輈與軸則所以行此輿輪者也。故倉頡之制字、但象其一輿㒳輪一軸。許君之說字、謂之輿輪之緫名。言輪而軸見矣。渾言之則輿輪之緫名。析言之則惟輿偁車。以人所居也。故〈攷工記〉曰輿人爲車。</duanzhu>
<xushi>夏后時奚仲所<pb n="727-1"/>造。</xushi>
<duanzhu>《左傳》曰：薛之皇祖奚仲居薛。以爲夏車正。杜云：奚仲爲夏禹掌車服大夫。然則非奚仲始造車也。〈明堂位〉曰：鉤車、夏后氏之路也。《毛詩》元戎傳曰「元，大也。夏后氏曰鉤車。先正也。殷曰寅車。先疾也。周曰元戎。先良也。箋云：鉤者，鉤股曲直有正也。俗本譌甚。今依《釋名》及音義改正。葢奚仲時車制始僃。合乎句股曲直之法。古史攷云：少昊時加牛。禹時奚仲加馬。強爲之說耳。</duanzhu>
<xushi>象形。</xushi>
<duanzhu>謂象㒳輪一軸一輿之形。此篆橫視之乃得。古音居。在五部。今尺遮切。《釋名》曰：古者，曰車。聲如居。言行所以居人也。今曰車。車，舍也。行者所處若屋舍也。韋昭辯《釋名》曰：古惟尺遮切。自漢以來始有居音。按三國時尙有歌無麻。遮字衹在魚歌韵內。非如今音也。古音讀如袪。以言車之運行。不讀如居。但言人所居止。老子。當其無有車之用。音義去於反。此車古音也。然〈考工記〉輿人爲車。是自古有居音。韋說未愜也。</duanzhu>
<xushi>凡車之屬皆从車。</xushi>
</t>

<wh><img src="720A-01">𨏖</img></wh>
<t>
<xushi>籒文車。</xushi>
<duanzhu>从戈者，車所建之兵。莫先於戈也。从重車者，象兵車䏈綴也。重車則重戈矣。</duanzhu>
</t>

<wh>軒</wh>
<t>
<xushi>曲輈藩車也。</xushi>
<duanzhu>謂曲輈而有藩蔽之車也。曲輈者，戴先生曰「小車謂之輈。<pb n="727-2"/>大車謂之轅。人所乗欲其安。故小車暢轂梁輈。大車任載而已。故短轂直轅。〈艸部〉曰「藩者，屛也。服䖍注《左傳》、薛綜解〈東京賦〉、劉昭注《輿服志》皆云車有藩曰軒。皆同許說。許於藩車上必云曲輈者，以輈穹曲而上。而後得言軒。凡軒舉之義引申於此。曲輈、所謂軒轅也。杜注《左傳》於軒皆曰大夫車。定九年曰「犀軒、卿車。</duanzhu>
<xushi>从車，干聲。</xushi>
<duanzhu>虚言切。十四部。藩俗作轓。</duanzhu>
</t>

<wh>輜</wh>
<t>
<xushi>輺軿。</xushi>
<duanzhu>逗。</duanzhu>
<xushi>衣車也。</xushi>
<duanzhu>五字依字九年《左傳正義》所引。衣車、謂有衣蔽之車。非《釋名》所云所以載衣服之車也。《倉頡篇》曰「軿、衣車也。霍光傳曰「昌邑王略女子載衣車。李善二京賦注引張揖云：輺重有衣車也。《左傳》「陽虎載蔥靈。杜曰「蔥靈、輺車名。賈逵曰「蔥靈、衣車也。有蔥有靈。</duanzhu>
<xushi>軿、車歬衣也。車後爲輺。</xushi>
<duanzhu>九字依《文𨕖》任彥昇策秀才文、劉孝標廣絕交論二注所引。前有衣爲軿車。後有衣爲輺車。上、文渾言之。此析言之也。軿之言屛也。輺之言載也。二篆互文見義。輺亦有蔽。軿亦可載。故每渾言不別。列女傳。齊孟姬曰「立車無軿。非敢受命。此軿爲蔽前之證也。《釋名》曰：軿車、四面屛蔽。婦人所乗。云四面未諦。又曰「有邸曰輺。無邸曰輧。邸如<pb n="727-3"/>四圭有邸之邸。讀如底。宋書禮志引《字林》輧車有衣蔽、無後轅。其有後轅者謂之輺。劉昭注《輿服志》引同。而奪四字。有後轅無後轅卽有邸無邸之說。此於前衣後衣之外、别爲一說。</duanzhu>
<xushi>从車，？聲。</xushi>
<duanzhu>側持切，一部。</duanzhu>
</t>

<wh>輧</wh>
<t>
<xushi>輺輧也。</xushi>
<duanzhu>各本上解作輧車前衣車後也。此解作輺車也。皆誤。今依全書通例正之。輺輧俗多聯舉。故備析言渾言之解。《周禮》「苹車之萃。鄭曰「苹猶屛也。所用對敵自隱蔽之車也。杜子春云：苹車當爲輧車。據此則兵車亦有輧車矣。</duanzhu>
<xushi>从車，幷聲。</xushi>
<duanzhu>薄丁切，《廣韵》又部田切。按古音當在十四部。</duanzhu>
</t>

<wh>轀</wh>
<t>
<xushi>臥車也。</xushi>
<duanzhu>《史記》始皇𡹔於沙𠀉。不發喪。棺載轀涼車中。百官奏事。宦者輒從轀涼車中可其奏。漢霍光傳。載光屍柩以轀輬車。孟康曰「如衣車有䆫牖。閉之則溫。開之則涼。故名之轀輬車也。師古曰「轀輬本安車。可以臥息。後因載喪。飾以桺翣。故遂爲喪車耳。轀者密閉。輬者旁開䆫牖。各别一乗。隨事爲名。後人既專以載喪。又去其一。總爲藩飾。而合二名呼之耳。按顏說是也。本是二車可偃息者。故許分解曰臥車。〈始皇本紀〉上渾言曰轀輬車。下言上轀車臭。以屍實在轀車。不在輬車也。<pb n="728"/>古二車隨行。惟意所適。</duanzhu>
<xushi>从車，𥁕聲。</xushi>
<duanzhu>烏魂切，十三部。</duanzhu>
</t>

<wh>輬</wh>
<t>
<xushi>臥車也。</xushi>
<duanzhu>《史記》作涼。</duanzhu>
<xushi>从車，京聲。</xushi>
<duanzhu>吕張切，十部。</duanzhu>
</t>

<wh>軺</wh>
<t>
<xushi>小車也。</xushi>
<duanzhu>漢平帝紀。立軺倂馬。服䖍曰「立軺、立乗小車也。</duanzhu>
<xushi>从車，召聲。</xushi>
<duanzhu>以招切，二部。</duanzhu>
</t>

<wh>輕</wh>
<t>
<xushi>輕車也。</xushi>
<duanzhu>三字句。《周禮》「輕車之萃。鄭曰「輕車、所用馳敵致師之車也。漢之發材官輕車。亦謂兵車。輕本車名。故字从車。引申爲凡輕重之輕。作音者乃以經之輕車讀遣政反。古無是分别矣。</duanzhu>
<xushi>从車，巠聲。</xushi>
<duanzhu>去盈切，十一部。</duanzhu>
</t>

<wh>輶</wh>
<t>
<xushi>輕車也。</xushi>
<duanzhu>輶車卽輕車也。本是車名。引申爲凡輕之偁。〈大雅〉：德輶如毛。箋云：輶，輕也。此引申之義也。</duanzhu>
<xushi>从車，酋聲。</xushi>
<duanzhu>以周切，三部。</duanzhu>
<xushi>《詩》曰：輶車鑾鑣。</xushi>
<duanzhu>秦風四驖文。傳曰「輶，輕也。此本義也。</duanzhu>
</t>

<wh>輣</wh>
<t>
<xushi>樓車也。</xushi>
<duanzhu>樓各本作兵。今正。光武紀。衝輣撞城。李賢引許愼云：輣、樓車也。李注《文𨕖》亦曰樓車。前書敘傳注：鄧展作兵車。乃或用以改許書耳。</duanzhu>
<xushi>从車，朋聲。</xushi>
<duanzhu>薄庚切，古音在六部。</duanzhu>
</t>

<wh>軘</wh>
<t>
<xushi>兵車也。</xushi>
<duanzhu>軘車見《左傳》宣十二年、襄十一年。服䖍曰「屯守之車。杜預曰「兵車名。</duanzhu>
<xushi>从車，屯聲。</xushi>
<duanzhu>徒魂切，十三部。</duanzhu>
</t>

<wh>䡴</wh>
<t>
<xushi>陷敶車也。</xushi>
<duanzhu>敶者，列也。見攴部。於此可見古戰陣字用此矣。用陳者，叚借字也。作陣者，俗字也。〈大雅〉：與爾臨衝。〔傳〕曰：臨、臨車也。衝、衝車也。《釋文》曰：《說文》作䡴。陷陣車也。定八年《左傳》「主人焚衝。《釋文》亦云爾。前、《後漢書》衝輣。衝皆卽䡴字。李善曰「衝、字略作䡴。</duanzhu>
<xushi>从車，童聲。</xushi>
<duanzhu>尺容切，九部。</duanzhu>
</t>

<wh>轈</wh>
<t>
<xushi>兵車高如巢㠯望敵也。</xushi>
<duanzhu>《左傳正義》引兵高車加巢以望敵。與《釋文》及今本不同。今本爲長。《篇》、《韵》皆云若巢。亦今本也。今《左傳》作巢車。杜曰「巢車、車上爲櫓。此正言櫓似巢。不得言加巢。宣十五年傳。晉使解揚如宋。楚子登諸樓車。服䖍曰「樓車所以窺望敵軍。兵法所謂雲梯者。杜曰「樓車、車上望櫓。</duanzhu>
<xushi>从車，巢聲。</xushi>
<duanzhu>此形聲包會意。鉏交切，二部。</duanzhu>
<xushi>《春秋傳》曰：楚子椉轈車。</xushi>
<duanzhu>成十六年《左傳》文。乗今本作登。依《九經字㨾》所引、爲古本。</duanzhu>
</t>

<wh>輯</wh>
<t>
<xushi>車輿也。</xushi>
<duanzhu>各本作車和輯也。大誤。今正。自轈篆以上皆車名。自輿篆至軜篆皆車上事件。其閒不得有車和之訓。許書列字次弟有倫。可攷而知也。叚令訓爲車和。則此篆當與軼？？軭軔輟䡔轚諸篆爲類。《列子》湯問篇唐殷敬順《釋文》引《說文》輯、車輿也。殷氏所見未誤。《大玄》「礥上九。崇崇高山。下有川波。其人有輯航、可與過。測曰「高山大川不輯航不克也。此輯謂輿。山必輿、川必航。而後可過。是古義見於子雲之書。非無可徵也。輿之中無所不居。無所不載。因引申爲斂義。〈喪大記〉〈檀弓〉之輯杖、輯屨是也。又爲和義。《爾雅》「輯，和也。版《詩毛傳》同。公劉傳曰「和睦也。引申義行。本義遂廢。淺人少可多怪。改易許書。此字从車之恉遂不可得而聞矣。</duanzhu>
<xushi>从車，咠聲。</xushi>
<duanzhu>秦入切，七部。</duanzhu>
</t>

<wh>輿</wh>
<t>
<xushi>車輿也。</xushi>
<duanzhu>車輿謂車之輿也。〈攷工記〉「輿人爲車。注曰：車，輿也。按不言爲輿而言爲車者，輿爲人所居。可獨得車名也。軾䡈軫軹轛皆輿事也。</duanzhu>
<xushi>从車，舁聲。</xushi>
<duanzhu>以諸切。五部</duanzhu>
</t>

<wh>䡬</wh>
<t>
<xushi>衣車葢也。</xushi>
<duanzhu>衣車、上文之輺輧是也。四圍爲衣。上爲葢。皆以蔽輿也。故廁於輿下。《集韵》云：一曰戰車。以遮矢也。</duanzhu>
<xushi>从車，曼聲。</xushi>
<duanzhu>䡬之言幔也。莫半切，十四部。</duanzhu>
</t>

<wh>軓</wh>
<t>
<xushi>車軾歬也。</xushi>
<duanzhu>杜子春注大馭職、鄭司農注輈人、後鄭注〈少儀〉皆曰「軓謂車軾前也。秦風。陰靷鋈續。傳曰「陰、揜軓也。戴先生云：車旁曰輢。式前曰軓。皆揜輿版也。軓以揜式前。故漢人亦<pb n="728-3"/>呼曰揜軓。《詩》謂之陰。〈攷工記〉輈人軓前十尺。書或作𨊠。大馭祭𨊠。杜子春云：𨊠當爲軓。《禮記》〈少儀〉祭范。鄭曰「大馭作祭軓。軓與范聲同。按其字葢古文作𨊠。今字作軓。叚借作笵。笵又譌范。此岐出之由也。鄭於〈少儀〉注謂軾前。於輈人注云：𨊠是𨊠法也。謂輿下三面材。輢軾之所尌。持車正也。其說亦互異。攷工注取範圍之意。謂軾前及㒳輢所尌皆爲𨊠。析言之則曰軾前。</duanzhu>
<xushi>从車，凡聲。</xushi>
<duanzhu>大徐但云音範。《廣韵》防鋄切，古音在七部。</duanzhu>
<xushi>《周禮》曰：立當前軓。</xushi>
<duanzhu>《周禮》〈大行人〉。上公立當車軹。侯伯立當前侯。諸子立當車衡前侯。自《唐石經》已下皆譌作前疾。而《詩》〈小雅〉疏、《論語》疏皆作前侯。不誤。此偁前軓。從來謂前侯。之異文。今按非也。葢《周禮》車軹本作前軓。前軓者，前乎軓也。自車軓以至車衡八尺幾半。而前侯介其中。前侯者，前乎下垂拄地者也。其相去尺寸之差也。若作車軹謂軎頭。則自軹至前侯凡七尺五寸有餘。而自前胡歫衡四尺有餘而已。恐非也。軹軓軌三字互譌甚多。戴先生集中曾作文辨之。今又知許引《周禮》軓字爲是。軹乃字形之誤。若侯誤爲軓。聲形皆無當也。○又按《周禮》〔注〕車軹，軹也。冣不可通。依輈<pb n="729"/>人、大馭注正之。則必經文作𨊠。注云：車𨊠，軓也。以今字注古字也。舊述漢讀攷說未了。今於此正之。</duanzhu>
</t>

<wh>軾</wh>
<t>
<xushi>車歬也。</xushi>
<duanzhu>此當作車輿前也。不言輿者，輿人爲車。車卽輿也。輿之在前者曰軾。在旁者曰輢。皆輿之體。非與輿二物也。戴先生曰「軾與較皆車闌上之木。周於輿外。非橫在輿中。較有㒳。在㒳旁。軾有三面。故《說文》槩言之曰車前。軾卑於較者。以便車前射御執兵。亦因之伏以式敬。玉裁謂輿四圍。旁謂之輢。前謂之軾。軾卑於較二尺二寸。說詳先生〈考工記〉圖。</duanzhu>
<xushi>从車，式聲。</xushi>
<duanzhu>賞職切。一部。經傳多作式者，古文叚借也。</duanzhu>
</t>

<wh>輅</wh>
<t>
<xushi>車軨歬橫木也。</xushi>
<duanzhu>婁敬傳。脫輓輅。蘇林曰「輅音凍𠗂之𠗂。一木橫遮車前。二人挽之。三人推之。劉昭注《輿服志》曰：韵集云軛前橫木曰輅。按軛前當依許作軨前。輓輅之車用人。不用牛馬。疑有轅無軛也。《禮經》既夕篇。賓奉幣由馬西當前輅。注曰：輅、轅縛所以屬引。疏曰「謂以木縛車轅上。以屬引於上而挽之。是喪車亦有轅無軛。輅之見於經者此而已矣。若《左傳》梁由靡虢射輅秦伯、狂狡輅鄭人。皆謂車前相接可以禽之。此輅引申之義也。故杜曰輅，迎也。應邵注漢云：輅謂以木<pb n="729-1"/>當𦙄以挽車。《廣韵》用之。改其字作？。形與義皆非。以木當𦙄、乃今之縴板。與輅各物。解嘲云：婁敬委輅脫輓。謂委車前橫木、脫縴板。輅非𦙄前木也。</duanzhu>
<xushi>从車，各聲。</xushi>
<duanzhu>洛故切。五部。按當依蘇林、孟康、《廣韵》音胡格反乃合。若近代用輅爲路車字、其淺俗不足道也。</duanzhu>
</t>

<wh>䡈</wh>
<t>
<xushi>車輢上曲鉤也。</xushi>
<duanzhu>各本作車騎上曲銅也。今依李善〈西京賦〉、七啓二注正。〈攷工記〉車人。以其廣之半、爲之式崇。以其隧之半、爲之較崇。較高五尺五寸。高於軾者二尺二寸也。戴先生曰「左右㒳較。故〈衞風〉曰：猗重較兮。《毛傳》「重較、卿士之車。因《詩》辭傅會耳。非禮制也。玉裁按䡈之制、葢漢與周異。周時䡈高於軾。高處正方有隅。故謂之䡈。䡈之言角也。至漢乃圜之如半月然。故許云車上曲鉤。曲鉤、言句中鉤也。圜之則亦謂之車耳。其飾則崔豹云文官靑耳。武官赤耳。〈西京賦〉云：戴翠帽。倚金較。荀卿及《史記》禮書云：彌龍以養威。彌許書作𦗕。解云乗輿金耳也。皆謂䡈爲龍形、而飾以金。司馬氏《輿服志》「乗輿金薄繆龍。爲輿倚較。是其義也。下文公列侯安車倚鹿。然則䡈辨尊卑。自周已然。故劉熈曰「較在箱上爲辜較也。重較其䡈重。卿所乗也。毛公謂重䡈<pb n="729-2"/>卿士之車。必有所受之矣。惟䡈可辜搉尊卑。故其引申爲計較之較。亦作校。俗作挍。凡言校讎可用較字。史籍計較字亦用覺。</duanzhu>
<xushi>从車，爻聲。</xushi>
<duanzhu>古岳切。古音讀如交。在二部。今字作較。《周禮故書》校作㩁。</duanzhu>
</t>

<wh>䡊</wh>
<t>
<xushi>車耳反出也。</xushi>
<duanzhu>車耳卽䡈也。其反出者謂之䡊。反出、謂圜角有邪倚向外者也。漢景帝詔。吏六百石以上。皆長吏也。或不更服。出入閭里。與民無異。令長吏二千石車朱㒳轓。千石至六百石朱左轓。應劭曰「車耳反出。所以爲之藩屛、翳塵泥也。二千石雙朱。其次乃偏朱其左。䡊以簟爲之。或用革。按此說師古非之。是也。轓與䡊㒳物、㒳字。轓，蔽也。許軒下云：曲輈藩車。字作藩。《詩》之茀。《周禮》之蔽。《左傳》以藩載欒盈。《輿服志》畫轓、黑轓、朱轓是也。䡈之反出者曰䡊。景帝紀自謂車蔽。不得以車耳釋之也。</duanzhu>
<xushi>从車反。反亦聲。</xushi>
<duanzhu>府遠切，十四部。</duanzhu>
</t>

<wh>轛</wh>
<t>
<xushi>車橫軨也。</xushi>
<duanzhu>謂車闌也。〈木部〉橫下曰「闌木也。〈攷工記〉曰：參分軹圍、去一以爲轛圍。注：兵車之轛圍、二寸八十一分寸之十四。轛、式之植者橫者也。鄭司農云：謂車輿軨立者也。按許云橫軨也。橫訓闌。則直者衡者皆在內矣。漢人從衡字衹作衡。不作橫。橫者，桄也。後鄭又云：轛者，以其鄕人爲名。按字所以从對與。</duanzhu>
<xushi>从車，𡭊聲。</xushi>
<duanzhu>追萃切。十五部、《廣韵》作轛。都隊切。</duanzhu>
<xushi>《周禮》曰：參分軹圍。去一㠯爲轛圍。</xushi>
<duanzhu>輿人職文。按鄭云輢之植者衡者也。與轂末同名。許君軹下云：車輪小穿。不言别義。而此引參分軹圍之文。令學者疑。葢其疏也。</duanzhu>
</t>

<wh>輒</wh>
<t>
<xushi>車㒳輢也。</xushi>
<duanzhu>㒳各本作兩。今正。車㒳輢謂之輒。按車必有㒳輢。如人必有㒳耳。故从耴。耴、耳垂也。此篆在輢篆之先。故輢篆下但云車旁、而不言㒳。凡許全書之例。皆以難曉之篆先於易知之篆。如輯下云車輿也。而後出輿篆。輒下云車㒳輢也。而後出輢篆。是也。《廣韵》作車相倚也。乃字之誤。不可從。凡專輒用此字者，此引申之義。凡人有所倚恃而妄爲之。如人在輿之倚於輢也。</duanzhu>
<xushi>从車，耴聲。</xushi>
<duanzhu>陟葉切，八部。</duanzhu>
</t>

<wh>輢</wh>
<t>
<xushi>車旁也。</xushi>
<duanzhu>謂車㒳旁。式之後、䡈之下也。注家謂之輢。按輢者，言人所倚也。前者對之、故曰轛。旁者倚之、故曰輢。兵車、戈殳？矛皆臿於車輢。輢之上曰䡈。</duanzhu>
<xushi>从車，奇聲。</xushi>
<duanzhu>於綺切，古音在十七部。</duanzhu>
</t>

<wh>䡅</wh>
<t>
<xushi>車約䡅也。</xushi>
<duanzhu>〈巾車〉職云：孤乗夏篆。卿乗夏縵。大鄭<pb n="730"/>曰「夏，赤也。篆讀爲圭瑑之瑑。夏瑑、轂有約也。玄謂夏瑑、五采畫轂約也。夏縵亦五采畫、無瑑耳。玉裁謂鄭說夏瑑卽《詩》之約軝。毛公所謂長轂之軝、朱而約之也。但許君篆作䡅。以約䡅系之輿。下文以約軝系之轂。與二鄭迥異。依許意葢謂轛輢軨等皆有物纏束之。謂之約䡅。以赤畫之。謂之夏䡅。卿雖赤畫而無約。謂之夏縵。䡅之言巡也。巡繞之䛐。此許之《周禮》說也。</duanzhu>
<xushi>从車，川聲。</xushi>
<duanzhu>敕倫切，古音在十三部。</duanzhu>
<xushi>《周禮》曰：孤椉夏䡅。</xushi>
<duanzhu>故書作綠。或爲篆。此字形之異也。許所據篆作䡅。此聲相近而異也。</duanzhu>
<xushi>一曰下棺車曰䡅。</xushi>
<duanzhu>《禮經》有輴車。《玉篇》、《廣韵》皆謂䡅輴同字也。〈士喪禮〉「遷於祖用軸。注曰：軸、輁軸也。狀如轉轔。刻㒳頭爲軹輁。狀如長牀。穿桯。前後著金。而關軸焉。天子諸侯以上有四周。謂之輴。天子畫之以龍。按惟天子諸侯殯葬朝廟皆用輴。許云下棺車。謂天子諸侯窆用䡅也。</duanzhu>
</t>

<wh>轖</wh>
<t>
<xushi>車箱交革也。</xushi>
<duanzhu>各本革作錯。李善〈七發〉注、顏師古《急就篇》注作交革。今從之。車箱各本作車籍。〈七發〉注同。《急就》注、《廣韵》作車藉。皆不可通。今以意正之曰車箱。箱與籍字形之誤也。毛大東傳曰「服、牝服也。箱、大車之箱也。鄭曰「大車、平地任載之車。〈竹部〉曰「箱、大車牝服也。按箱本謂大車之輿。引申之而凡車之輿皆得名箱。此箱不謂大車也。交革者，交猶遮也。謂以去毛獸皮鞔其外。〈攷工記〉「棧車欲弇。注曰：爲其無革鞔不堅。易坼壞也。飾車欲侈。注曰：飾車、革鞔輿也。大夫以上革輓輿。〈巾車〉職。士乗棧車。注曰：棧車、不革輓而漆之。王之玉路、金路、象路皆以革輓。而有玉金象之飾。因有玉金象之名。革路鞔之以革而漆之。無他飾。故偁革路。木路不鞔。以革漆之而已。故偁木路。凡革鞔謂之轖。故《急就篇》曰「革轖髤漆油黑蒼。髤漆油黑蒼又在革轖之外。〈巾車〉言孤卿夏、大夫墨是也。許所云約䡅者，葢在未鞔革之前。約以固之。鞔之則格空遮蔽。故曰轖。轖之言嗇也。引申之爲結塞之偁。故枚乗〈七發〉曰：邪氣襲逆。中若結轖也。</duanzhu>
<xushi>从車，嗇聲。</xushi>
<duanzhu>所力切，一部。</duanzhu>
</t>

<wh>軨</wh>
<t>
<xushi>車轖閒橫木。</xushi>
<duanzhu>車轖閒、蒙上文言之。猶言車輿閒也。〈木部〉曰「橫、闌木也。車轖閒橫木、謂車輢之直者衡者也。軾與車輢皆以木一橫一直爲方格成之。如今之大方格然。《楚辭》「倚結軨兮長大息。涕潺湲兮下霑軾。戴先生曰「軨者，軾較下縱橫木緫名。卽〈攷工記〉之軹轛也。結軨謂軨之橫從交結。倚軨而涕霑軾、則是倚於輢內之軨。故其涕得下霑軾也。玉裁按惟此軨乃許所謂。若《曲禮》僕展軨效駕。軨卽輪。亦作轔。〈士喪禮〉注所云轉轔。展軨、謂使馬稍動車輪也。〈東京賦〉「疏轂飛軨。薛解曰「飛軨、以緹紬（一作油）廣八尺（當作寸）長拄地。左青龍。右白虎。繫軸頭取㒳邊飾。二千石亦然。但無畫耳。此葢漢制。師古取以注《急就篇》之軨。殊誤。《急就》軹軾軫竝言正謂橫直結軨耳。</duanzhu>
<xushi>从車，令聲。</xushi>
<duanzhu>郎丁切，古音在十二部。</duanzhu>
</t>

<wh>䡼</wh>
<t>
<xushi>軨、司馬相如說軨从霝。</xushi>
<duanzhu>葢亦《凡將篇》字也。按古令或作霝、作靈。零或作霝。苓或作蘦。皆令霝通用之證。《左傳》「陽虎載蔥靈。寢於其中而逃。蔥葢本作囱。初江切。靈卽䡼也。《文𨕖》四十八注引《尚書大傳》曰：未命爲士。不得有飛軨。鄭注：如今窗車也。李尤小車銘曰「軨之嗛虛。疎達開通。葢古者，飾車鞔革。更有不鞔革者。露其窗櫺與。〈木部〉櫺、楯閒子。</duanzhu>
</t>

<wh>輑</wh>
<t>
<xushi>軺車歬橫木也。</xushi>
<duanzhu>軺車、小車也。〈木部〉曰「橫、闌木也。軺車前橫木、謂小車軾輢之直者衡者也。《方言》曰：輑謂之軸。按軸字恐有誤。</duanzhu>
<xushi>从車，君聲，讀若羣。</xushi>
<duanzhu>羣大徐作帬。牛尹切。十三部。《方言》牛忿反。</duanzhu>
<xushi>一曰讀若褌。</xushi>
</t>

<wh>軫</wh>
<t>
<xushi>車後橫木也。</xushi>
<duanzhu>〈木部〉橫、闌木也。輿人注曰：軫、輿後橫者也。《方言》曰：軫謂之枕。秦風。〈小戎〉俴收。傳曰「收，軫也。近戴先生曰「輿下之材、合而成方。通名軫。故曰軫之方也。以象地也。鄭注專以輿後橫木爲軫。以輢式之所尌三面材爲軓。又以軓爲任正者。如其說宜記於輿人。今輈人爲之。殆非也。輿人爲式、較、軹、轛、軫、輢、軓。輈人爲輈、衡、軸、伏兔。記不言輢、軓、衡、伏兔之度。輢軓、輿揜版耳。衡圍準乎軸。伏兔、取節於輈。當兔、省文互見。桐城姚氏鼐曰「記曰軫之方以象地。葢軫方六尺六寸。記曰參分車廣。以其一爲隧。葢以二尺二寸爲輿後。其前廣如軫。而深四尺四寸。以設立木焉。是爲收。毛公曰「收，軫也。謂輿深四尺四寸收於軫矣。非謂軫名收也。玉裁按似姚氏之説爲完。合輿下三面之材、與後橫木而正方。故謂之軫。亦謂之收。軫从㐱。密緻之言也。〈中庸〉。振河海而不泄。注曰：振猶收也。以振與軫同音而得其義。故曰猶。鄭未嘗不謂合四面爲軫矣。六分車廣、以一爲軫圍。輢軾所尌之圍亦在其中矣。渾言之、四面曰軫。析言之、輢軾所尌曰軓。輢後曰軫。又析言之、軾前曰軓。<pb n="731"/>許言車後橫木。可知車後非無植者衡者以接於輢。或其制庳於軾耳。不獨有合於三面材者也。</duanzhu>
<xushi>从車，㐱聲。</xushi>
<duanzhu>之忍切，十三部。</duanzhu>
</t>

<wh>轐</wh>
<t>
<xushi>車伏兔也。</xushi>
<duanzhu>戴先生曰「伏兔謂之轐。易小畜九三。輿脫輻。大畜九二。輿脫輹。大壯九四。壯於大輿之輹。《說文》「轐、車伏兔也。輹、車軸縛也。《釋名》「屐、似人屐也。又曰伏兔。在軸上似之也。又曰輹。輹，伏也。伏於軸上也。按轐輹實一字。其下有革以縛於軸。今易小畜作輻。系傳寫者誤。輻在轂與牙之閒。非可脫者。玉裁謂劉成國合輹於伏兔。非也。依許則伏兔名轐。車軸之縛名輹。迥然二物。轐之言僕也。《毛傳》曰：僕，附也。爲伏兔之形附於軸上。以𩊚固之。輈葘於㒳伏兔閒者，名曰當兔。</duanzhu>
<xushi>从車，菐聲。</xushi>
<duanzhu>博木切，三部。</duanzhu>
<xushi>《周禮》曰：加軫與轐焉。</xushi>
<duanzhu>〈考工記〉文。鄭司農云：轐讀如旃僕之僕。謂伏兔也。</duanzhu>
</t>

<wh><img src="724A-01">𨏵</img></wh>
<t>
<xushi>車伏兔下革也。</xushi>
<duanzhu>謂以𩊚固之於軸上也。𩊚者，生革可以爲縷束也。</duanzhu>
<xushi>从車，𤔿聲。𤔿、古文婚字。</xushi>
<duanzhu>各本作古昏字。今正。女部婚篆下曰「？、籒文婚。若依女部、則此當作籒文婚字。全書惟此篆及〈巾部〉？篆用爲聲。而今本？篆又譌从夔<pb n="731-1"/>矣。</duanzhu>
<xushi>讀若閔。</xushi>
<duanzhu>睂殞切。十三部。按此音謂縛之緜密也。與《毛詩》之緜緜、《韓詩》之民民同義。《廣韵》既有？、云車？兔下革。又有？、云車？兔下軛。明是一而二之。軛字必誤。</duanzhu>
</t>

<wh>軸</wh>
<t>
<xushi>所㠯持輪者也。</xushi>
<duanzhu>所以者三字今補。軸所以持輪、引伸爲凡機樞之偁。若織機之持經者亦謂之軸是也。〈小雅〉「杼軸其空。今本作柚。乃俗誤耳。若《方言》土作謂之抒、木作謂之軸。亦是引申之義。抒作杼。軸作柚。皆非也。《方言》抒軸與大東無涉。</duanzhu>
<xushi>从車，由聲。</xushi>
<duanzhu>直六切，三部。</duanzhu>
</t>

<wh>輹</wh>
<t>
<xushi>車軸縛也。</xushi>
<duanzhu>謂以革若絲之類纏束於軸、以固軸也。縛者，束也。古者，束輈曰楘。曰歷錄。束軸曰輹。亦曰鞪。約轂曰約軝。衣衡曰㡔。皆所以爲固。皆見於許書。輈束箸於外。故《詩》箸其數。軸束隱於輿下。故不知其數。《釋名》曰：？，複也。重複非一之言也。？當爲輹。轉寫誤耳。或曰？當爲輻之誤。若屐下云又曰輹。輹當爲轐。</duanzhu>
<xushi>从車，？聲。</xushi>
<duanzhu>芳六切，三部。</duanzhu>
<xushi>易曰「輿說？。</xushi>
<duanzhu>說各本从脫。許書必當用說。今依《周易》正。《周易》小畜九三、大畜九二文也。馬云：車下縛也。與許合。其非轐明矣。或作腹者叚借字。或作輻者譌字。</duanzhu>
</t>

<wh>輮</wh>
<t>
<xushi>車网<pb n="731-2"/>也。</xushi>
<duanzhu>今本作車軔。《篇》、《韵》皆作車輞。輞譌爲軔。見《爾雅》、《釋文》「从車旁、葢俗。古衹作网耳。或曰許本有𨋹篆。解曰車𨋹也。在輮篆之上。今軔篆卽𨋹之誤。然許有軔篆、諸家引之。疑未能明也。車网者，輪邊圍繞如网然。〈攷工記〉謂之牙。牙也者，以爲固抱也。又謂之輮。行澤者反輮。行山者仄輮。大鄭曰「牙世閒或謂之㒺。《釋名》曰：輞，罔也。㒺羅周輪之外也。關西曰輮。言曲揉也。按牙亦作枒。〈木部〉枒下曰「一曰車网會也。所以名牙者，合衆曲而爲之。如襍佩之牙、亦曲體也。亦謂之渠。俗作？。《尙書大傳》大貝如車渠是也。車网木必擇材。〈攷工記〉注曰：今世牙以橿。《爾雅》〔注〕曰：杻、檍。材中車𨋹。又赤栜中爲車𨋹。</duanzhu>
<xushi>从車，柔聲。</xushi>
<duanzhu>人九切。三部。按輮之言肉也。凡物邊爲肉。中爲好。</duanzhu>
</t>

<wh><img src="724B-01">𨍶</img></wh>
<t>
<xushi>車輮規也。</xushi>
<duanzhu>規者，圜之匡郭也。〈考工記〉曰：規之以眡其圜。萭之以眡其匡。注曰：輪中規則圜矣。等爲萭蔞以運輪上。輪中萭蔞則不匡剌也。按此謂作輮之笵。</duanzhu>
<xushi>一曰一輪車。</xushi>
<duanzhu>今江東多用一輪車。《篇》、《韵》皆奪一。</duanzhu>
<xushi>从車，熒省聲，讀若煢。</xushi>
<duanzhu>渠營切，十一部。</duanzhu>
</t>

<wh>輪</wh>
<t>
<xushi>有輻曰輪。</xushi>
<duanzhu>云有輻者，對無輻而言也。輪之言倫<pb n="731-3"/>也。从侖。侖，理也。三十輻㒳㒳相當而不迆。故曰輪。</duanzhu>
<xushi>無輻曰輇。</xushi>
<duanzhu>鄭注《周禮》蜃車云：《禮記》或作槫。或作輇。注〈士喪禮〉曰「載柩車。《周禮》謂之蜃車。襍記謂之團。或作輇。或作槫。聲讀皆相同耳。未聞其正。注襍記大夫載以輲車云：輲讀爲輇。或作槫。注〈喪大記〉士葬用國車云：輇字或作團。是以又誤爲國。輇車、柩車也。又〈士喪禮〉注云：其車之轝狀如牀。中央有轅前後出。設前後輅。轝上有四周。下則前後有軸。以輇爲輪。按鄭於《禮經》、襍記㒳引許叔重《說文解字》曰有、輻曰輪。無輻曰輇。而以輲蜃團槫皆卽輇字。但許不言喪車無輻也。戴先生曰「輇者，輪之名。輲者，車之名。不宜溷而一之。注〈喪大記〉改輴爲輇。亦誤。詳見釋車。</duanzhu>
<xushi>从車，侖聲。</xushi>
<duanzhu>力屯切，十三部。</duanzhu>
</t>

<wh>轂</wh>
<t>
<xushi>輻所湊也。</xushi>
<duanzhu>湊者，水上人所會也。引申爲凡會之偁。老子曰「三十輻共一轂。轂中空曰橾。見〈木部〉。</duanzhu>
<xushi>从車，㱿聲。</xushi>
<duanzhu>古祿切，三部。</duanzhu>
</t>

<wh>輥</wh>
<t>
<xushi>轂？等皃也。</xushi>
<duanzhu>等者，？𥳑也。因爲凡齊之偁。？者，等也。輥者，轂匀整之皃也。戴先生曰「齊等者，不橈減也。榦木圜甚。</duanzhu>
<xushi>从車，昆聲。</xushi>
<duanzhu>昆者，同也。此舉形聲包會意也。古本切，十三部。</duanzhu>
<xushi>《周禮》曰：望其轂欲其輥。</xushi>
<duanzhu>〈考工記〉輪人文。鄭本作眼。注曰：眼出大皃也。今按鄭本當是作睍。睍者，目出皃也。轂之圜似之。與許說略同。</duanzhu>
</t>

<wh>軝</wh>
<t>
<xushi>長轂之軝也。㠯朱約之。</xushi>
<duanzhu>〈小雅〉斯干〔傳〕曰：軝、長轂之軝也。朱而約之。長轂者，〈小戎〉所謂暢轂也。傳曰「暢轂、長轂也。大車轂長尺五寸。兵車、田車、乗車轂長三尺二寸。五分三尺二寸之長。一爲賢、得六寸四分。三爲軹、得尺九寸二分。虛其一者，畱以置輻也。參分三尺二寸之長。二在外、一在内、以置其輻。二在外而三爲軹者在是。一在內而一爲賢者在是。〈考工記〉此軹字、卽《毛詩》之軝字。軹者同音叚借字也。取此尺九寸二分者，以革約之而朱其革。《詩》所謂約軝也。〈考工記〉詳之曰「容轂必直。陳篆必正。施膠必厚。施筋必數。幬必負（⿱刀貝）榦。既摩。革色靑白。謂之轂之善。說者曰「容者，治轂爲之形容也。篆、轂約也。幬負（⿱刀貝）榦者，革轂相應。無贏不足也。既摩革色青白者，謂丸桼之乾而以石摩平之。<pb n="732-1"/>革色靑白、善之徵也。玉裁按容如製甲必先爲容之容。先爲容轂之笵。盛轂於中。以治之飾之。陳篆者，刻畫其文。而以革縷若絲嵌約之。而後施膠施筋。而後幬之以渾革。而丸桼之。而摩之。革色靑白、而後朱畫之。容轂以下、渾轂所同也。幬而朱之軝所獨也。本是幬而朱之。毛云朱而約之、許云以朱約之者，既朱則似先朱其革。其意一也。《詩》曰：約軝錯衡。皆謂文也。錯衡、文衡也。文衡者，〈巾部〉曰㡔、車衡上衣也。葢爲衣而畫之。○軹卽軝。說本歙程氏瑶田《通藝錄》「其說冣確。於古音冣合。而古無有言之者。孰謂今人不勝古人也。</duanzhu>
<xushi>从車，氏聲。</xushi>
<duanzhu>渠支切，十六部。</duanzhu>
<xushi>《詩》曰：約軝䥘衡。</xushi>
<duanzhu>〈小雅〉采芑、〈商頌〉烈祖文。箋云：約軝、轂飾也。</duanzhu>
</t>

<wh><img src="725A-01">𩉬</img></wh>
<t>
<xushi>軝或从革。</xushi>
<duanzhu>以革鞔。故从革。</duanzhu>
</t>

<wh>軹</wh>
<t>
<xushi>車輪小穿也。</xushi>
<duanzhu>輪當作轂。輪人職曰「五分其轂之長。去一以爲賢。去三以爲軹。鄭司農云：賢、大穿也。軹、小穿也。後鄭又改記文作去二爲賢。程氏辨其非是。詳見《通藝錄》「許同先鄭。</duanzhu>
<xushi>从車，只聲。</xushi>
<duanzhu>諸氏切。十六部。輪人爲輿。參分較圍。去一以爲軹圍。注曰：軹、輢之植者衡者也。與轂末同名。轂末卽謂車輪小穿也。按輢軨謂之軹。軹之言？也，枝也。？？、多小意而止也。以狀軹圍之小。可說其意。而轂末小穿取此名、其意不可說。</duanzhu>
</t>

<wh>軎</wh>
<t>
<xushi>車軸耑也。</xushi>
<duanzhu>耑者，物初生之題也。因以爲凡頟之偁。車軸之末見於轂外者曰軎。軎之言遂也，出也。如鄭說、轂末小穿曰軹。而軎出於此穿外。然古說軹軎多不分。如大馭右祭㒳軹。故書軹爲𨊻。杜子春云：𨊻當作軹。軹謂㒳轊也。是非合轂末軸末爲一乎。今按〈少儀〉曰：祭左右軌。大馭曰「祭㒳軹。於事實同。〈少儀〉曰祭笵。大馭曰祭軓。范軓於聲同。本無不合。祭㒳轊、所以祭輪也。祭軓、所以祭輿也。言輪輿而全車在是矣。轂末曰軹。乃大鄭刱說。子春未嘗謂轂末曰軹。此注當是本作故書𨊻爲軹。杜子春云：軹當作𨊻。謂㒳轊也。或讀𨊻爲簪筓之筓。葢㒳軎左右出轂外。如筓之出髮。然有鐵舝以鍵之。又似筓之毌髮也。故其字从幵。取上平岐頭之意。若轂末之穿不可冒此名。況當杜時軹訓㒳輢、而不訓轂末小穿。㒳輢非所當祭。故易爲𨊻。漢時故有𨊻字也。漢時亦有訓軹爲軎者。如劉熙曰「軹，指也。如指而見於轂頭也。非訓軹爲軎乎。杜以𨊻改軹。聖人正名之義也。然則作《說文》者當云𨊻，軎也。从車、幵聲，讀若筓。軎、車軸耑也。从車。象形。乃合。而乃舍𨊻存軎。軹不爲輢之直者衡者，而訓爲車轂小穿。軓不作𨊠、祇作軓。皆使古形古訓散佚無徵。豈所謂涉獵廣博、或有抵啎者與。抑從今書則不錄故書。如《儀禮》之從今文則不錄古文與。</duanzhu>
<xushi>从車，象形。</xushi>
<duanzhu>謂以囗象轂耑之孔。而以車之中直象軸之出於外。于濊切。十五部。○《五經文字》作？。繫擊之類從之。又曰「？轡同。上《說文》「下隷變。是則張所見《說文》作？也。</duanzhu>
<xushi>杜林說。</xushi>
<duanzhu>葢《倉頡訓纂》一篇、《倉頡故》一篇說如此。</duanzhu>
</t>

<wh>轊</wh>
<t>
<xushi>軎或从彗。</xushi>
<duanzhu>从車、彗聲。</duanzhu>
</t>

<wh>輻</wh>
<t>
<xushi>輪轑也。</xushi>
<duanzhu>以上六篆言轂而及軸末之出於轂者。故遂以湊於轂者終之也。輻凡三十。</duanzhu>
<xushi>从車，畐聲。</xushi>
<duanzhu>方六切，三部。</duanzhu>
</t>

<wh>軑</wh>
<t>
<xushi>車輨也。</xushi>
<duanzhu>〈離騷〉曰「齊玉軑而竝馳。王逸釋爲車轄。非也。《玉篇》、《廣韵》皆云車轄。轄皆輨之誤也。</duanzhu>
<xushi>从車，大聲。</xushi>
<duanzhu>特計切，十五部。</duanzhu>
</t>

<wh>輨</wh>
<t>
<xushi>轂耑錔也。</xushi>
<duanzhu>錔者，以金有所冒也。轂孔之裏以金裏之曰釭。轂孔之外以金表之曰輨。輨之言管也。《方言》曰：關之東西曰輨。南楚曰軑。趙魏之閒曰鍊𨬍。軑音大。鍊音柬。</duanzhu>
<xushi>从車，官聲。</xushi>
<duanzhu>古滿切，十四部。</duanzhu>
</t>

<wh>轅</wh>
<t>
<xushi>輈也。</xushi>
<duanzhu>〈攷工記〉「輈人爲輈。車人爲大車之轅。是輈與轅别也。許渾言之者，通偁則一也。轅之言如攀援而上也。</duanzhu>
<xushi>从車，袁聲。</xushi>
<duanzhu>雨元切，十四部。</duanzhu>
</t>

<wh>輈</wh>
<t>
<xushi>轅也。从車，舟聲。</xushi>
<duanzhu>張流切，三部。</duanzhu>
</t>

<wh><img src="726A-01">𨏺</img></wh>
<t>
<xushi>籒文輈。</xushi>
<duanzhu>从籒文車也。</duanzhu>
</t>

<wh>䡞</wh>
<t>
<xushi>直轅車？也。</xushi>
<duanzhu>按依車部？當系曲轅車。且此處列字次弟。應論車轅。不應《論衡》縛。《韵會》作直轅車也。無？字爲是。當從之。直轅車、大車也。</duanzhu>
<xushi>从車，具聲。</xushi>
<duanzhu>具古音如舊。居玉切，三部。</duanzhu>
</t>

<wh>䡇</wh>
<t>
<xushi>車轅耑持衡者。</xushi>
<duanzhu>衡者，橫木。長六尺六寸。以施軶駕馬頸者也。持衡者曰䡇。則衡與轅耑相接之關鍵也。戴先生曰「大車鬲以駕牛。小車衡以駕馬。轅耑持鬲。其關鍵名輗。輈耑持衡。其關鍵名軏。輈轅所以引車。必施輗軏然後行。信之在人、亦交接相持之關鍵。故孔子以輗軏喻信。</duanzhu>
<xushi>从車，元聲。</xushi>
<duanzhu>魚厥切，元之入聲也。古音在十四十五部。</duanzhu>
</t>

<wh>軶</wh>
<t>
<xushi>轅歬也。</xushi>
<duanzhu>曰轅前者，謂衡也。自其橫言之謂之衡。自其扼制馬言之謂之軶。隷省作軛。《毛詩》〈韓奕〉作厄。〈士喪禮〉今文作厄。叚借字也。車人爲大車作鬲。亦叚借字。〈西京賦〉作槅。〈木部〉曰「槅、大車枙也。枙當作軶。</duanzhu>
<xushi>从車，戹聲。</xushi>
<duanzhu>於革切，十六部。</duanzhu>
</t>

<wh>䡣</wh>
<t>
<xushi>軶軥也。</xushi>
<duanzhu>軛軥之異名曰䡣也。䡣之言圍也。下圍馬頸也。《廣韵》曰：。還也。車相避也。與古義異。</duanzhu>
<xushi>从車，軍聲。</xushi>
<duanzhu>乎昆切，十三部。</duanzhu>
</t>

<wh>軥</wh>
<t>
<xushi>軶下曲者。</xushi>
<duanzhu>軶木上平而下爲㒳坳。加於㒳服馬之頸。是曰軥。〈韓奕〉《毛傳》曰：厄、烏噣也。《小爾雅》曰：衡，㧖也。㧖下者謂之烏啄。《釋名》曰：槅，扼也。所以扼牛頭也。馬曰烏啄。下向叉馬頸。似烏開口向下啄物時也。噣啄同字。軶與軥同體。《左傳》「射㒳軥而還。服注：車軛㒳邊叉馬頸者。</duanzhu>
<xushi>从車，句聲。</xushi>
<duanzhu>古候切。四部。亦平聲。</duanzhu>
</t>

<wh>轙</wh>
<t>
<xushi>車衡載？者。</xushi>
<duanzhu>〈釋器〉曰：載轡謂之轙。郭云：車軛上環。轡所貫也。四馬八轡。除驂馬內轡納於軾前之觼。在手者惟六轡。驂馬外轡復有游環。以與服馬四轡同入軛上大環。以便總持。大環謂之轙。〈東京賦〉「龍輈華轙。此本義也。郊祀歌。靈禗禗。象輿轙。如淳曰「轙者，僕人嚴駕待發之意。此引申之義也。整船亦曰艤。同轙意。</duanzhu>
<xushi>从車，義聲。</xushi>
<duanzhu>魚綺切。古音在十七部。《漢書》、《廣韵》又音儀。</duanzhu>
</t>

<wh>钀</wh>
<t>
<xushi>轙或从金獻。</xushi>
<duanzhu>从金者，環以金爲之。獻聲與義聲古合音冣近。卽羲尊獻尊同音之理。今《爾雅》鑣謂之钀。與轙異事。</duanzhu>
</t>

<wh>軜</wh>
<t>
<xushi>驂馬內？系軾歬者。</xushi>
<duanzhu>系各本作繫。繫見糸部。非其義也。今正。驂馬㒳內轡爲環系諸軾前。故御者衹六轡在手。秦風《毛傳》曰：軜、驂內轡也。是則<pb n="733-2"/>軜之言內、謂內轡也。其所入軾前之環曰觼。角部曰觼、環之有舌者是也。《詩》言觼軜者，言施觼於軜也。《大戴禮》「六官以爲轡。司會均入以爲軜。此引申叚借之義也。</duanzhu>
<xushi>从車，內聲。</xushi>
<duanzhu>奴荅切。八部。按內聲當在十五部。而十五部字之入八部者，自古然矣。</duanzhu>
<xushi>《詩》曰：？㠯觼軜。</xushi>
<duanzhu>今〈小戎〉？作鋈。小徐本先輔後軜。今易之。</duanzhu>
</t>

<wh>輔</wh>
<t>
<xushi>《春秋傳》曰：輔車相依。</xushi>
<duanzhu>凡許書有不言其義徑舉經傳者。如？下云詞之？矣、鶴下云鶴鳴九皋聲聞于天、艴下云色艴如也、絢下云《詩》云素以爲絢兮之類是也。此引《春秋傳》僖公五年文。不言輔義者，義已具於傳文矣。〈小雅〉正月曰「其車既載。乃棄爾輔。傳曰「大車既載。又棄其輔也。無棄爾輔。員于爾輻。傳曰「員，益也。正義云：大車、牛車也。爲車不言从輔。此云棄輔、則輔是可解脫之物。葢如今人縛杖於輻以防輔車也。今按《呂覽》權篇曰「宫之奇諫虞公曰「虞之與虢也。若車之有輔也。車依輔。輔亦依車。虞虢之勢是也。此卽《詩》無棄爾輔之說也。合《詩》與《左傳》則車之有輔信矣。引申之義爲凡相助之偁。今則借義行而本義廢。尠有知輔爲車之一物者矣。〈人部〉曰：俌，輔也。以引<pb n="733-3"/>申之義釋本義也。今則本字廢而借字行矣。面部曰「䩉頰車也。面䩉自有本字。《周易》作輔、亦字之叚借也。今亦本字廢而借字行矣。《春秋傳》輔車相依、許廁之於此者，所以說輔之本義也。所以說左氏也。謂輔與車必相依倚也。他家說左者以頰與牙車釋之。乃因下文之唇齒而傅會耳。固不若許說之善也。</duanzhu>
<xushi>从車，甫聲。</xushi>
<duanzhu>扶雨切，五部。</duanzhu>
<xushi>人頰車也。</xushi>
<duanzhu>小徐本箸此四字於甫聲下。與上文意不相應。又無一曰二字以别爲一義。知淺人𡚶謂引傳未詮而增之也。面部既有䩉頰也之文。則必不用借義爲本義矣。若大徐本移輔篆於部末。解曰「人頰車也。从車、甫聲。而無《春秋傳》曰輔車相依八字。輔非眞車上物。廁末似合許例。然無解於面部業有䩉篆也。校許宜刪（⿰刂）去四字。</duanzhu>
</t>

<wh>轑</wh>
<t>
<xushi>車葢弓也。</xushi>
<duanzhu>輪人爲葢。葢弓二十有八。以象恆星也。鄭注曰：弓者，葢橑也。葢弓曰轑。亦曰橑。橑者，椽也。形略相似也。重棼亦偁重轑。張敞傳殿屋重轑是也。《釋名》曰：轑、葢叉也。叉者，今爪字。非叉字。〈玉部〉瑵下曰「車葢玉瑵。以玉爲爪也。詳彼注：</duanzhu>
<xushi>从車，？聲。</xushi>
<duanzhu>盧晧切，二部。</duanzhu>
<xushi>一曰輻也。</xushi>
<duanzhu>輻三十湊轂。亦如椽然。故亦得<pb n="734"/>轑名。其物皆系於車者也。故皆从車。</duanzhu>
</t>

<wh>䡓</wh>
<t>
<xushi>車搖也。</xushi>
<duanzhu>未聞。以篆之次第詳之。此篆當亦謂車上一物。而今失傳。車搖當是譌字。</duanzhu>
<xushi>从車行。一曰衍省聲。</xushi>
<duanzhu>小徐無行一曰三字。古絢切。十四部</duanzhu>
</t>

<wh>𨋬</wh>
<t>
<xushi>軺車後登也。</xushi>
<duanzhu>《廣韵》十六蒸、四十二拯皆曰「𨋬、軺車後登。出《字林》「今按不言出《說文》「恐是吕氏後增之字。非許舊也。古車無不後登者。</duanzhu>
<xushi>从車，丞聲。讀若易拯馬之拯。</xushi>
<duanzhu>拯馬見《周易》明夷六二爻辭。署陵切，六部。</duanzhu>
</t>

<wh>載</wh>
<t>
<xushi>椉也。</xushi>
<duanzhu>乗者，覆也。上覆之則下載之。故其義相成。引申之謂所載之物曰載。如《詩》載輸爾載。下載音才再反是也。引申爲凡載物之偁。如《詩》汎汎楊舟、載沈載浮、〈中庸〉天地之無不持載是也。又叚借之爲始。才之叚借也。才者，艸木之初也、夏曰載、亦謂四時終始也。又叚借爲事。《詩》上天之載。《毛傳》曰載、事也是也。又叚爲語䛐。《詩》載馳載驅。《毛傳》載，辭也。春日載陽。箋云載之言則也。</duanzhu>
<xushi>从車，？聲。</xushi>
<duanzhu>作代切。一部。《韵會》此下有易曰大車以載六字。</duanzhu>
</t>

<wh>軍</wh>
<t>
<xushi>圜圍也。</xushi>
<duanzhu>於字形得圜義。於字音得圍義。凡渾䡣煇等軍聲之字皆兼取其義。</duanzhu>
<xushi>四千人爲軍。</xushi>
<duanzhu>王氏鳴盛說此句必譌。按唐釋元應引《字林》四千人爲軍。是呂忱之誤也。許書當作萬有二千五百人爲軍。見《周禮》〈大司馬職〉。旅篆下云：軍之五百人爲旅。師篆下云：二千五百人爲師。既皆偁之、則此必偁無可疑者。百人爲卒。卄有五人爲㒳。不偁者以其制於字義相遠耳。若万二千五百人以爲圜圍。乃此篆之所由製。</duanzhu>
<xushi>从包省。从車。</xushi>
<duanzhu>包省當作勹。勹，裹也。勹車、會意也。舉云切，十三部。</duanzhu>
<xushi>車。</xushi>
<duanzhu>逗。</duanzhu>
<xushi>兵車也。</xushi>
<duanzhu>上車各本誤軍。今正。此釋从車之意。惟車是兵車。故勹車爲軍也。</duanzhu>
</t>

<wh>軷</wh>
<t>
<xushi>出將有事於道。必先告其神。立壇四通。尌茅㠯依神爲軷。</xushi>
<duanzhu>此言軷之義</duanzhu>
<xushi>既祭犯軷。</xushi>
<duanzhu>句。</duanzhu>
<xushi>轢牲而行爲範軷。</xushi>
<duanzhu>此言範軷之義。《周禮》大馭犯軷注曰：行山曰軷。犯之者封土爲山象。以菩芻棘柏爲神主。既祭之。以車轢之而去。喻無險難也。《春秋傳》曰：跋涉山川。故書軷作罰。杜子春云：罰當爲軷。軷讀爲别異之别。謂祖道轢軷磔犬也。《詩》云：載謀載惟。取蕭祭脂。取羝以軷。《詩》家說曰「將出祖道犯軷之祭也。〈聘禮〉曰「乃舍軷飮酒於其側。禮家<pb n="734-2"/>說亦謂道祭。玉裁按尌，立也。各本作樹。今正。犯軷轢牲而行大徐作軷轢於牲而行。非也。山行之神主曰軷。因之山行曰軷。〈庸風〉〔毛傳〕曰：草行曰跋。水行曰涉。卽此山行曰軷也。凡言跋涉者，皆字之同音叚借。鄭所引《春秋傳》本作軷涉山川。今人輒改之。</duanzhu>
<xushi>从車，犮聲。</xushi>
<duanzhu>薄撥切，十五部。</duanzhu>
<xushi>《詩》曰：取羝㠯軷。</xushi>
<duanzhu>〈大雅〉生民文。《毛傳》曰：軷、道祭也。</duanzhu>
</t>

<wh>範</wh>
<t>
<xushi>範軷也。</xushi>
<duanzhu>三字句。其義已見上。故衹云範軷也。</duanzhu>
<xushi>从車，笵省聲。</xushi>
<duanzhu>大徐音犯。《廣韵》防鋄切，七部。</duanzhu>
<xushi>讀與犯同。</xushi>
<duanzhu>不曰讀若犯而曰與同者，其音義皆取犯。讀若則但言其音而已。按車軓字本作𨊠。从車、㔾聲。鄭說曰「𨊠，法也。輿下三面材。輢式之所尌。持車正也。然則《周易》範圍字當作𨊠。或作笵。而範其叚借字也。《釋文》曰：鄭曰範，法也。馬、王肅、張作犯違。此亦範犯同音通用之證也。</duanzhu>
</t>

<wh>䡾</wh>
<t>
<xushi>載高貌。</xushi>
<duanzhu>䡾䡾、車載高皃。〈衞風〉「庶姜孽孽。毛云：孽孽、盛飾。《韓詩》作䡾䡾、長皃。《吕覽》：宋王作爲蘖臺。高誘曰「蘖當作䡾。《詩》曰：庶姜䡾䡾。高長皃。然則韓爲本字。毛爲叚借字。《爾雅》「蓁蓁、孽孽，戴也。亦載高之意也。〈西京賦〉：飛檐䡾䡾。</duanzhu>
<xushi>从車，獻聲。</xushi>
<duanzhu>俗改作𣡌省聲。<pb n="734-3"/>不知古音者所爲也。五葛切，十五部。</duanzhu>
</t>

<wh>轄</wh>
<t>
<xushi>車聲也。</xushi>
<duanzhu>轂與軸相切聲也。《史記》大人賦輵轄。《漢書》轄作螛。張揖曰「輵螛、搖目吐舌皃。則《史記》爲譌字矣。</duanzhu>
<xushi>从車，害聲。</xushi>
<duanzhu>胡八切。十五部。《廣韵》又苦葢切。</duanzhu>
<xushi>一曰轄。</xushi>
<duanzhu>逗。</duanzhu>
<xushi>鍵也。</xushi>
<duanzhu>鍵下曰鉉也。一曰車轄。此鍵轄二篆爲轉注也。舝下曰車軸耑鍵也。然則舝轄二篆異字而同義同音。</duanzhu>
</t>

<wh>轉</wh>
<t>
<xushi>還也。</xushi>
<duanzhu>還大徐作運。非。還者，復也。復者，往來也。運訓迻徙。非其義也。還卽今環字。</duanzhu>
<xushi>从車，專聲。</xushi>
<duanzhu>知戀切。十四部。亦陟兖切。淺人分别上去異義。無事自擾。</duanzhu>
</t>

<wh>輸</wh>
<t>
<xushi>委輸也。</xushi>
<duanzhu>委者，委隨也。委輸者，委隨輸寫也。以車遷賄曰委輸。亦單言曰輸。引申之、凡傾寫皆曰輸。輸於彼、則彼贏而此不足。故勝負（⿱刀貝）曰贏輸。不足則如墮壞然。故春秋鄭人來輸平。《公羊》、《穀梁》皆曰「輸者，墮也。《左傳》作渝。渝，變也。</duanzhu>
<xushi>从車，俞聲。</xushi>
<duanzhu>式朱切。古音在四部。《廣韵》又傷遇切。</duanzhu>
</t>

<wh>輖</wh>
<t>
<xushi>重也。</xushi>
<duanzhu>謂車重也。〈小雅〉「戎車既安。如輊如軒。毛曰「輊，摰也。〈考工記〉大車之轅摰。鄭曰「摰，輖也。〈士喪禮〉軒輖中。鄭曰「輖、𦥎也。摰𦥎輊同字。輖雙聲。許書有輖摰而已。摰者，依聲託事字也。軒言車輕。輖言車重。引申爲凡物之輕重。故《禮經》以之言矢。〈周南〉叚輖爲？字。故《毛傳》曰：輖，？也。而說《詩》者或以本義釋之。</duanzhu>
<xushi>从車，周聲。</xushi>
<duanzhu>職流切，三部。</duanzhu>
</t>

<wh>輩</wh>
<t>
<xushi>若軍發車百㒳爲輩。</xushi>
<duanzhu>㒳各本作兩。今正。車之偁㒳者，謂一車㒳輪。無取二十四銖之兩。此許之字例也。若軍發車百㒳爲輩、葢用司馬灋故言。故以若發聲。今司馬灋存者尟矣。引申之爲什伍同等之偁。如鄭注宫正云：使之輩作輩學。相勸帥也。</duanzhu>
<xushi>从車，非聲。</xushi>
<duanzhu>非者㒳翄。形聲中有會意。俗从北。非聲也。補妹切，十五部。</duanzhu>
</t>

<wh>軋</wh>
<t>
<xushi>𨋁也。</xushi>
<duanzhu>𨋁大徐作輾。非也。匈奴傳曰「有罪小者軋。大者死。顏曰「謂輾轉轢其骨節。按本謂車之𨋁於路。引申之爲勢相傾。</duanzhu>
<xushi>从車，乙聲。</xushi>
<duanzhu>此从甲乙爲聲。非从燕乙也。惟今韵則入十四黠耳。烏轄切，古音當在十二部。</duanzhu>
</t>

<wh>𨋁</wh>
<t>
<xushi>轢也。</xushi>
<duanzhu>碾其俗字也。</duanzhu>
<xushi>从車，㞋聲。</xushi>
<duanzhu>？从乙者，言其難乙乙也。𨋁从㞋者，言其易也。㞋者，柔皮也。尼展切，十四部。</duanzhu>
</t>

<wh>轢</wh>
<t>
<xushi>車所踐也。</xushi>
<duanzhu>踐者，𡳐也。軷下曰轢牲而行是也。</duanzhu>
<xushi>从車，樂聲。</xushi>
<duanzhu>歷各切，宋本如此。郎擊切。今本如此。古音在二部。</duanzhu>
</t>

<wh>軌</wh>
<t>
<xushi>車徹也。</xushi>
<duanzhu>攴部<pb n="735-1"/>曰「徹者，通也。車徹者，謂輿之下㒳輪之閒空中可通。故曰車徹。是謂之車軌。軌之名謂輿之下隋方空處。老子所謂當其無有車之用也。高誘注《吕氏春秋》曰「㒳輪之閒曰軌。毛公匏有苦葉傳曰「由輈以下曰軌。合此二語、知軌所在矣。上歫輿。下歫地。㒳旁歫輪。此之謂軌。毛云由輈以下、則輿下之輈，軌也。輈下之軸，軌也。虚空之處未至於地皆軌也。濡軌者，水濡輪閒空虛之處。而至於軸。而至於輈。則必入輿矣。故濟盈𣃔無有濟濡軌之水者。禮義之大防也。毛何以不言㒳輪之閒、而言由輈以下乎。曰㒳輪之閒、自廣陿言之。凡言度涂以軌者，必以之。由輈以下、自高庳言之。《詩》言濡軌、晏子言其深滅軌、以之。〈中庸〉車同軌、兼廣陿高庳言之。徹廣六尺。軹崇三尺三寸。天下同之。同於天子所制之度也。《穀梁傳》車軌塵、卽《曲禮》之驅塵不出軌。謂其塵之高廣、一如軌之高廣而不過也。車人徹廣六尺、自其裏言之。匠人注徹廣八尺、自其表言之。曰由輈以下曰軌、曰㒳輪之閒曰軌、自其裏言之。〈少儀〉祭左右軌、《史記》車不得方軌、自其表言之。自軌徹之說不明。訓之以地上之迹。迹非不名軌徹也。而迹豈軌徹也。邶《詩》不能通、乃以軓字易軌字。而《毛傳》由輈以下復改作由輈以上。郢書燕說、沈錮千年矣。許云車徹。固已了然。如後人之憒憒。則許當云軌車？也、？車迹也已矣。故大史公言好學深思、不若卜子言近思。</duanzhu>
<xushi>从車，九聲。</xushi>
<duanzhu>軌从九者，九之言鳩也，聚也。空中可容也。形聲中有會意。古意居酉反。在三部。今音居洧反。</duanzhu>
</t>

<wh><img src="728B-01">𨌰</img></wh>
<t>
<xushi>車迹也。</xushi>
<duanzhu>㒳輪之迹也。迹者，步處也。因引申爲凡迹之偁。㒳輪之迹亦謂之軌徹。而非徹之體也。《莊子》曰「夫迹、𡳐之所出。而迹豈𡳐也。？之言從也。有所從來也。又可從是以求其質也。？古字衹作從。羔羊傳曰「委蛇委蛇、行可從迹也。君子偕老傳曰「委委、行可委曲從迹也。俗變爲蹤。再變爲踪。固不若用許書？字矣。</duanzhu>
<xushi>从車，從省。</xushi>
<duanzhu>大徐有聲字。非也。此以會意包形聲。卽容切，九部。</duanzhu>
</t>

<wh>軼</wh>
<t>
<xushi>車相出也。</xushi>
<duanzhu>車之後者，突出於前也。《楚辭》「軼迅風於清源。〈禹貢〉「沇水入于河。泆爲熒。漢志作軼。鄭注司㓝曰「過失若舉刃欲斫伐而軼中人者。皆本義之引申叚借也。</duanzhu>
<xushi>从車，失聲。</xushi>
<duanzhu>形聲中有會意。夷質切，十二部。</duanzhu>
</t>

<wh>䡩</wh>
<t>
<xushi>車䡩弘聲也。</xushi>
<duanzhu>弘大徐作鈏。非。小徐作？。《集韵》作䡏。亦誤。今正。？、谷中響<pb n="735-3"/>也。宖、屋響也。弘、弓聲也。車聲䡩弘、借弓聲之字耳。䡩弘、大聲。</duanzhu>
<xushi>从車，眞聲。</xushi>
<duanzhu>《廣韵》口莖切，按《廣雅》作䡠。《玉篇》作？。皆卽此字也。古音眞聲之字在十二部。</duanzhu>
<xushi>讀若《論語》鏗尒舍琴而作。</xushi>
<duanzhu>琴各本作瑟。今正。陸元朗所據《論語》作琴。小徐手部亦作舍琴。</duanzhu>
<xushi>一曰讀若掔。</xushi>
<duanzhu>按臤聲、堅聲與眞聲同在十二部。</duanzhu>
</t>

<wh><img src="728B-02">𨎌</img></wh>
<t>
<xushi>抵也。</xushi>
<duanzhu>抵者，擠也。擠者，排也。車抵於是而不過、是曰？。如馬之不前曰？驇。詳𡴂部。？與車重之摰𦥎輊䡹本各義。與輖又殊音。而《集韵》緫合爲一字。誤矣。小徐引潘岳賦如？如軒。今按潘作䡹、不作？也。</duanzhu>
<xushi>从車，埶聲。</xushi>
<duanzhu>陟利切，十五部。</duanzhu>
</t>

<wh>軭</wh>
<t>
<xushi>車戾也。</xushi>
<duanzhu>戾者，曲也。〈考工記〉曰：萭之以眂其匡也。注云：等爲萭蔞以運輪上。輪中萭蔞則不匡剌也。軭不專謂輪。凡偏戾皆是。</duanzhu>
<xushi>从車，匩聲。</xushi>
<duanzhu>巨王切，十部。</duanzhu>
</t>

<wh>軔</wh>
<t>
<xushi>所㠯礙車也。</xushi>
<duanzhu>所㠯二字今補。元應時已失之。〈離騷〉朝發軔於蒼梧。王逸曰「軔、支輪木也。</duanzhu>
<xushi>从車，刃聲。</xushi>
<duanzhu>而振切。十三部。《字林》如戰反。按此篆大徐在輮篆之前者，輮下？譌作軔。遂先之以軔也。</duanzhu>
</t>

<wh>輟</wh>
<t>
<xushi>車小缺復合者也。</xushi>
<duanzhu>此與〈辵部〉之連、成反對之義。連者，負（⿱刀貝）車也。聯者，連也。連本訓輦、而爲聯合之偁。其相屬也。小缺而復合、則謂之輟。引申爲凡作輟之偁。凡言輟者，取小缺之意也。《論語》「櫌不輟。</duanzhu>
<xushi>从車，叕聲。</xushi>
<duanzhu>形聲中有會意。陟劣切。十五部。按网部叚爲罬之重文。</duanzhu>
</t>

<wh>䡔</wh>
<t>
<xushi>礙也。</xushi>
<duanzhu>礙者，止也。</duanzhu>
<xushi>从車，多聲。</xushi>
<duanzhu>康禮切，古音在十七部。</duanzhu>
</t>

<wh>轚</wh>
<t>
<xushi>車轄相擊也。</xushi>
<duanzhu>轄者，鍵也。鍵在軎頭。謂車軎相擊也。諸書亦言車轂相擊。</duanzhu>
<xushi>从車𣪠。</xushi>
<duanzhu>會意。殳部曰「𣪠者，相擊中也。</duanzhu>
<xushi>𣪠亦聲。</xushi>
<duanzhu>古歷切，十六部。</duanzhu>
<xushi>《周禮》曰：舟輿轚互者。</xushi>
<duanzhu>秋官野廬氏。凡道路之舟車轚互者，敘而行之。注曰：謂於迫隘處也。《穀梁傳》曰：御轚者不得入。</duanzhu>
</t>

<wh><img src="729A-01">𨏉</img></wh>
<t>
<xushi>治車軸也。</xushi>
<duanzhu>治《篇》、《韵》皆作？。四字句。鏇轉規圜之意。</duanzhu>
<xushi>从車，算聲。</xushi>
<duanzhu>所眷切，十四部。</duanzhu>
</t>

<wh>軻</wh>
<t>
<xushi>椄軸車也。</xushi>
<duanzhu>椄各本作接。今正。椄者，續木也。軸所以持輪。而㒳木相椄則危矣。故引申之多迍曰轗軻。趙邠卿曰「《孟子》名軻。字則未聞也。而《廣韵》曰：。《孟子》居貧轗軻。故名軻。字子居。</duanzhu>
<xushi>从車，可聲。</xushi>
<duanzhu>康我切。十七部</duanzhu>
</t>

<wh>䡰</wh>
<t>
<xushi>車堅也。</xushi>
<duanzhu>堅者，剛也。</duanzhu>
<xushi>从車，殸聲。</xushi>
<duanzhu>殸籒文磬。此形聲中有會意也。口莖切，十部。</duanzhu>
</t>

<wh>軵</wh>
<t>
<xushi>反推車令有所付也。</xushi>
<duanzhu>反推車者，謂不順也。付，與也。本可不與、而故欲與之。至於逆推車以與之而不顧。此說其字之會意也。故其字从車付。</duanzhu>
<xushi>从車付。</xushi>
<duanzhu>會意。</duanzhu>
<xushi>讀若茸。</xushi>
<duanzhu>茸宋本小徐本作胥。非也。《淮南》氾論訓曰「相戲以刃者。大祖軵其肘。高云：軵，擠也。讀近茸。急察言之。可知此茸之不誤矣。《廣韵》曰：。軵、推車也。而隴切，或作搑。按手部搑、推擣也。漢司馬遷傳。而僕又茸之蠶室。師古曰、茸人勇反。推也。謂推致蠶室之中也。是搑茸軵三字通用。《集韵》云：軵或作？。或作？。皆必有據。若《淮南》說林訓倚者，易軵也。注云：軵讀軵濟之軵。〈覽冥訓〉厮徒馬圉軵車奉饟。注云：軵，推也。讀楫拊之拊。有譌字不可讀。然大約以付爲形聲。是高時固有㒳讀也。大徐而隴切。九部。</duanzhu>
</t>

<wh>輇</wh>
<t>
<xushi>蕃車下庳輪也。</xushi>
<duanzhu>蕃當作藩。藩車見軒字下。庳者，屋卑也。因以爲凡？之偁。藩車而下爲卑輪。葢所謂安車。輪卑則車安矣。未知是否。</duanzhu>
<xushi>从車，全聲。讀若𩜹。</xushi>
<duanzhu>市緣切，十四部。</duanzhu>
<xushi>一曰無輻也。</xushi>
<duanzhu>見輪下。</duanzhu>
</t>

<wh>輗</wh>
<t>
<xushi>大車轅耑持衡者也。</xushi>
<duanzhu>轅與衡相接之關鍵也。墨子曰「吾不知爲車輗者巧也。用咫尺之木。不費一朝之事。而引三十石之任。此與小車之䡇同用而異名。許不與䡇篆爲伍者，大車别於小車也。自輗至輂五篆皆言大車。前文䡞篆當亦廁此處。</duanzhu>
<xushi>从車，兒聲。</xushi>
<duanzhu>五雞切，十六部。</duanzhu>
</t>

<wh><img src="729B-01">𨌊</img></wh>
<t>
<xushi>輗或从宐。</xushi>
<duanzhu>宐聲在十七部。與十六部合韵冣近。</duanzhu>
</t>

<wh>棿</wh>
<t>
<xushi>輗又从木。</xushi>
</t>

<wh>軧</wh>
<t>
<xushi>大車後也。</xushi>
<duanzhu>大車以載任器。牝負長八尺。謂較也。其後必崇。其闌與三面等。非若小車之後也。故曰軧。軧之言底也。</duanzhu>
<xushi>从車，氐聲。</xushi>
<duanzhu>丁禮切，十五部。</duanzhu>
</t>

<wh>轃</wh>
<t>
<xushi>大車簀也。</xushi>
<duanzhu>此以雙聲爲訓。簀者，牀棧也。大車之藉似之。小車謂之茵。車重席也。以虎皮者謂之文茵。大車謂之轃。竹木爲之。</duanzhu>
<xushi>从車，秦聲，讀若臻。</xushi>
<duanzhu>側詵切，十二部。</duanzhu>
</t>

<wh>轒</wh>
<t>
<xushi>淮陽名車穹隆轒。</xushi>
<duanzhu>淮陽、漢國。有縣（⿰県系）九。今開封府陳州以南是其地。車穹隆、卽車葢弓也。《方言》曰：車枸簍、宋魏陳楚之閒謂之䈐。或謂之𥳎籠。秦晉之閒自關而西謂之枸簍。西隴謂之？。南楚之外謂之篷。或謂之隆屈。郭云：卽車弓也。按許之穹隆卽𥳎籠也。<pb n="736-3"/>許之轒葢卽㮥字與。抑淮陽謂之轒，爲《方言》所不載也。《釋名》曰隆强，或曰車弓。〈長楊賦〉碎轒輼，别一義也。</duanzhu>
<xushi>从車，賁聲。</xushi>
<duanzhu>符分切。十三部。按此篆當與上轑葢弓也爲伍。轑言其分。轒言其合也。廁此者，後人亂之。</duanzhu>
</t>

<wh>䡝</wh>
<t>
<xushi>大車後壓也。</xushi>
<duanzhu>壓當依《玉篇》作厭。厭，笮也。所以鎭大車後者。</duanzhu>
<xushi>从車，宛聲。</xushi>
<duanzhu>於云切。古音當在十三部。《篇》、《韵》云：轒䡝、兵車。《漢書》、《文𨕖》作轒輼。</duanzhu>
</t>

<wh>輂</wh>
<t>
<xushi>大車駕馬者也。</xushi>
<duanzhu>者字今補。小司徒。正治輂輦。注曰：輂、駕馬。所以載任器。與許說同。云大車駕馬者，言者以别於駕牛也。古大車多駕牛。其駕馬者則謂之輂。按《左氏傳》。陳畚梮。梮者，土轝。漢〈五行志〉作輂。是梮乃輂之或字也。《史．河渠書》：山行卽橋。一作檋。〈夏本紀〉正作檋。漢〈溝洫志〉作山行則梮。韋昭曰「梮、木器。如今𨏮牀。人舉以行也。然則《周禮》輂之制。四方如車之輿。故曰轝。或作𨏮。或駕馬、或人舉皆宜。用之徙土、則謂之土轝。卽《公羊》之筍。《史記》之箯輿也。用之舁人、則謂之橋。橋卽《漢書》輿轎而越嶺之轎字也。左氏正義謂梮字从手。其說非是。《禮經》輁軸。輁卽輂字之異者。注云：輁狀如長牀是也。夏禹四載乗輂。葢亦馬引之。不然。何<pb n="737"/>以云桀始乗人車。攷古者，所當辯也。</duanzhu>
<xushi>从車，共聲。</xushi>
<duanzhu>居玉切。按共聲古音在九部。〈士喪禮〉輁九勇反是也。淺人不知爲同字。</duanzhu>
</t>

<wh><img src="730A-01">𨌅</img></wh>
<t>
<xushi>連車也。</xushi>
<duanzhu>謂車牽聯而行、有等差也。《左傳》差車、官名。</duanzhu>
<xushi>一曰卻車抵堂爲？。</xushi>
<duanzhu>〈東京賦〉「皇輿宿駕。？於東階。薛解曰「？之言卻也。謂卻於東階下。天子未乗之時也。</duanzhu>
<xushi>从車，𢀩省聲，讀若遟。</xushi>
<duanzhu>士皆切，按李善音柴。是也。古音在十七部。</duanzhu>
</t>

<wh>輦</wh>
<t>
<xushi>輓車也。</xushi>
<duanzhu>謂人輓以行之車也。小司徒輂輦注曰：輦、人輓行。所以載任器也。司馬法云：夏后氏謂輦曰余車。殷曰胡奴車。周曰輜輦。夏后氏二十人而輦。殷十八人而輦。周十五人而輦。故書輦作連。鄭司農云：連讀爲輦。按夫部㚘、竝行也。輦字从此。輦設輅於車前。用索輓之。故从車㚘會意。㚘在前。車在後。故連字下曰負車。連輦古今字。《周禮》、《管子》皆作連。此車名輦。輓此車之人名輦者。《爾雅》曰：徒御不警。徒、輦者也。《毛傳》同。又《詩》「我任我輦。《毛傳》曰：任者，輦者。《釋名》曰：輦、人所輦也。</duanzhu>
<xushi>从車㚘。㚘在車歬引之也。</xushi>
<duanzhu>會意。力展切，十四部。</duanzhu>
</t>

<wh>輓</wh>
<t>
<xushi>引車也。</xushi>
<duanzhu>引車曰輓。引申之、凡引皆曰輓。《左傳》曰：或輓之。或推之。欲無入、得乎。《史記》借爲晚字。</duanzhu>
<xushi>从車，免聲</xushi>
<duanzhu>無遠切。十四部。俗作挽。</duanzhu>
</t>

<wh>軠</wh>
<t>
<xushi>紡車也。</xushi>
<duanzhu>紡者，紡絲也。凡絲必紡之而後可織。紡車曰？。通俗文曰「繰車曰軠。尼心切别是一物。繰與紡二事也。〈木部〉曰「？者，絡絲柎。〈竹部〉曰「篗、所以收絲者。糸部曰「繀、箸絲於筟車也。又在繰之後紡之前。俟再攷。此非車也。其偁車者何。其用同乎車也。其物有車名。故其字亦从車。</duanzhu>
<xushi>从車，𡉚聲，讀若狂。</xushi>
<duanzhu>巨王切，十部。</duanzhu>
<xushi>一曰一輪車。</xushi>
<duanzhu>别一義。</duanzhu>
</t>

<wh>轘</wh>
<t>
<xushi>車裂人也。</xushi>
<duanzhu>《周禮》條狼氏。誓僕右曰殺。誓馭曰車轘。注曰：車轘、謂車裂也。</duanzhu>
<xushi>从車，瞏聲。</xushi>
<duanzhu>胡慣切。十四部。按大徐云：瞏渠營切。非聲。當从環省。此惑於《毛詩》靑靑瞏瞏爲韵。而不知《詩》之瞏瞏、乃煢煢之雙聲叚借也。</duanzhu>
<xushi>《春秋傳》曰：轘諸栗門。</xushi>
<duanzhu>宣公十一年《左傳》文。</duanzhu>
</t>

<wh>斬</wh>
<t>
<xushi>𢧵也。</xushi>
<duanzhu>𢧵者，𣃔也。𩠐部？、𢧵也。《周禮》掌戮注曰：斬以鈇鉞。若今𦝫斬也。殺以刀刃。若今棄市也。本謂斬人。引申爲凡絕之偁。</duanzhu>
<xushi>从車斤。</xushi>
<duanzhu>㑹意。側減切，八部。</duanzhu>
<xushi>斬法車裂也。</xushi>
<duanzhu>此說从車之意。葢古用車裂。後人乃法車裂之意而<pb n="737-2"/>用鈇鉞。故字亦从車。斤者，鈇鉞之類也。</duanzhu>
</t>

<wh><img src="730B-01">𨎪</img></wh>
<t>
<xushi>喪車也。从車、重而。而亦聲。</xushi>
<duanzhu>各本篆作輀。解作从車而聲。今更正。《文𨕖》注、《玉篇》、《廣韵》、龍龕手鑑皆作𨎪。从重而者，葢喪車多飾。如〈喪大記〉所載致爲緐縟。而者，須也。多飾如須之下垂。故从重而。亦以而爲聲也。如之切，一部。</duanzhu>
</t>

<wh>轟</wh>
<t>
<xushi>轟轟。</xushi>
<duanzhu>二字依《文𨕖》注補</duanzhu>
<xushi>羣車聲也。从三車。</xushi>
<duanzhu>呼宏切。古音在十二部。李善曰「《倉頡篇》云：？？、衆車聲也。呼萌切。今爲䡘字、音田。元應曰「轟今作䡘。字書作？、同。呼萌切。按古字作？。今字作䡘。《玉篇》作輷。皆當在眞臻部也。</duanzhu>
</t>
<variants>文九十九，重八。</variants>

<wh>𠂤</wh>
<t>
<xushi>小𨸏也。</xushi>
<duanzhu>小𨸏、𨸏之小者也。《廣雅》本之。曰「𠂤、細阜也。今譌舛不可讀矣。小𨸏曰𠂤。《國語》叚借魁字爲之。〈周語〉。夫高山而蕩以爲魁陵糞土。賈逵、韋昭皆曰「小阜曰魁。卽許之𠂤也。賈逵注見〈海賦〉。其字俗作堆。堆行而𠂤廢矣。氏下云：山岸脅之堆、旁箸欲落𡐦者曰氏。小徐作堆。大徐則刪（⿰刂）之。士冠禮注：追猶堆也。是追卽𠂤之叚借字。李善注〈七發〉曰：追古堆字。《詩》「追琢其章。追亦同𠂤。葢古治金玉突起者爲𠂤。穿穴者爲琢。𠂤語之轉爲敦。如《爾雅》之敦𠀉。俗作墩。《詩》「敦彼獨宿。傳以敦敦然釋之。皆是也。</duanzhu>
<xushi>象形。</xushi>
<duanzhu>象小於𨸏。故𨸏三成、𠂤二成。都回切，十五部。</duanzhu>
<xushi>凡𠂤之屬皆从𠂤。</xushi>
</t>

<wh><img src="730B-02">𡴎</img></wh>
<t>
<xushi>危高也。从𠂤。屮聲，讀若臬。</xushi>
<duanzhu>魚列切。十五部</duanzhu>
</t>

<wh>官</wh>
<t>
<xushi>吏事君也。从宀𠂤。</xushi>
<duanzhu>會意。古丸切，十四部。</duanzhu>
<xushi>𠂤猶眔也。</xushi>
<duanzhu>𠂤不訓眔、而可聯之訓眔。以宀覆之、則治眔之意也。</duanzhu>
<xushi>此與師同意。</xushi>
<duanzhu>人眔而帀ﻋ之、與事衆而宀覆之。其意同也。</duanzhu>
</t>
<variants>文三。</variants>
<title n="juan-tail">說文解字第十四篇上</title>
<jiaodui>受業黟縣（⿰県系）胡積城校字</jiaodui>
