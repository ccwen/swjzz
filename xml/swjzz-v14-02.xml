
<檔 ="swjz01-01.xml">
<卷首篇題 id="v28">說文解字第十四篇下</卷首篇題>
<作者>金壇段玉裁注</作者>

<說文字頭>𨸏</說文字頭>
<內容>
<許慎釋>大陸也。</許慎釋>
<段玉裁注>也字今補。釋地、《毛傳》皆曰。大陸曰阜。李巡曰。高平曰陸。謂土地豐正名爲陸。陸土地獨高大名曰阜。阜冣大名爲陵。引申之爲凡厚、凡大、凡多之稱。〈秦風〉〔傳〕曰：阜，大也。〈鄭風〉〔傳〕曰：阜，盛也。《國語注》曰：阜，厚也。皆由土山高厚演之。</段玉裁注>
<許慎釋>山無石者。象形。</許慎釋>
<段玉裁注>山下曰。有石而高。象形。此言無石。以別於有石者也。《詩》曰：如山如阜。山與𨸏同而異也。《釋名》曰：土山曰阜。象形者，象土山高大而上平。可層絫而上。首象其高。下象其三成也。房九切，三部。</段玉裁注>
<許慎釋>凡𨸏之屬皆从𨸏。</許慎釋>
</內容>

<說文字頭><img src="731A-01">𠼛</img></說文字頭>
<內容>
<許慎釋>古文。</許慎釋>
<段玉裁注>上象絫高。下象可拾級而上。</段玉裁注>
</內容>

<說文字頭>陵</說文字頭>
<內容>
<許慎釋>大𨸏也。</許慎釋>
<段玉裁注>釋地、《毛傳》皆曰。大阜曰陵。《釋名》曰：陵，隆也。體隆高也。按引申之爲乘也、上也、躐也、侵陵也、陵夷也。皆夌字之叚借也。久部曰。夌，越也。一曰。夌，徲也。夌徲、卽陵夷也。</段玉裁注>
<許慎釋>从𨸏。夌聲。</許慎釋>
<段玉裁注>力膺切，六部。</段玉裁注>
</內容>

<說文字頭>䧰</說文字頭>
<內容>
<許慎釋>大𨸏也。</許慎釋>
<段玉裁注>以其昆干綿遠爲言。</段玉裁注>
<許慎釋>从𨸏。鯀聲。</許慎釋>
<段玉裁注>胡本切，十三部。</段玉裁注>
</內容>

<說文字頭>阞</說文字頭>
<內容>
<許慎釋>地理也。</許慎釋>
<段玉裁注>〈攷工記〉曰：凡溝逆地阞。謂之不行。注云：溝謂造溝。阞謂脈理。按力者，筋也。筋有脈絡可尋。故凡有理之字皆从力。阞者，地理也。朸者，木理也。泐者，水理也。手部有扐、亦同意。</段玉裁注>
<許慎釋>从𨸏。力聲。</許慎釋>
<段玉裁注>盧則切，一部。</段玉裁注>
</內容>

<說文字頭>陰</說文字頭>
<內容>
<許慎釋>闇也。</許慎釋>
<段玉裁注>闇者，閉門也。閉門則爲幽暗。故以爲高明之反。</段玉裁注>
<許慎釋>水之南、山之北也。从𨸏。</許慎釋>
<段玉裁注>《榖梁傳》曰：水北爲陽。山南爲陽。注云：日之所照曰陽。然則水之南、山之北爲陰可知矣。《水經注》引伏虔曰。水南曰陰。《公羊》桓十六年傳注曰：山北曰陰。按山北爲陰、故陰字从𨸏。自漢以後通用此爲霒字。霒古文作侌。夫造化侌昜之气本不可象。故霒與陰、昜與陽皆叚雲日山𨸏以見其意而已。</段玉裁注>
<許慎釋>侌聲。</許慎釋>
<段玉裁注>於今切，七部。</段玉裁注>
</內容>

<說文字頭>陽</說文字頭>
<內容>
<許慎釋>高朙也。</許慎釋>
<段玉裁注>闇之反也。</段玉裁注>
<許慎釋>从𨸏。</許慎釋>
<段玉裁注>不言山南曰昜者，陰之解可錯見也。山南曰陽、故从𨸏。《毛傳》曰：山東曰朝陽。山西曰夕陽。</段玉裁注>
<許慎釋>昜聲。</許慎釋>
<段玉裁注>與章切，十部。</段玉裁注>
</內容>

<說文字頭>陸</說文字頭>
<內容>
<許慎釋>高平地。</許慎釋>
<段玉裁注>釋地、《毛傳》皆曰。高平曰陸。</段玉裁注>
<許慎釋>从𨸏。坴聲。</許慎釋>
<段玉裁注>〈土部〉坴下曰。土塊坴坴也。然則陸从坴者，謂其有土無石也。大徐作从𨸏从坴、坴亦聲。力竹切，三部。</段玉裁注>
</內容>

<說文字頭><img src="731B-01">𠃈</img></說文字頭>
<內容>
<許慎釋>籒文陸。</許慎釋>
<段玉裁注>从古文𨸏省。从籒文𡵉不从土者，从𨸏而土見矣。</段玉裁注>
</內容>

<說文字頭>阿</說文字頭>
<內容>
<許慎釋>大陵曰阿。</許慎釋>
<段玉裁注>釋地、《毛傳》皆曰。大陵曰阿。</段玉裁注>
<許慎釋>从𨸏。可聲。</許慎釋>
<段玉裁注>烏何切，十七部。</段玉裁注>
<許慎釋>一曰阿、曲𨸏也。</許慎釋>
<段玉裁注>《毛詩》「菁菁者莪。在彼中阿。傳云：大陵曰阿。考槃在阿。傳曰。曲陵曰阿。各隨其宜解之也。〈大雅〉：有卷者阿。〔傳〕曰：卷，曲也。然則此阿謂曲𨸏也。引申之、凡曲處皆得偁阿。是以緜蠻傳曰。𠀉阿、𠀉之曲阿。室之當棟處曰阿。〈考工記〉四阿。若今四注屋。《左傳》「椁有四阿。《毛傳》「偏高曰阿𠀉。許書言谷、口上阿也。皆是也。曲則易爲美。故隰桑傳曰。阿然、美皃。凡以阿言私曲、言昵近者，皆引申叚借也。</段玉裁注>
</內容>

<說文字頭>陂</說文字頭>
<內容>
<許慎釋>阪也。</許慎釋>
<段玉裁注>陂與坡音義皆同。凡陂必邪立。故引申之義爲傾邪。〈子虛賦〉：罷池陂陀。言旁穨也。易。無平不陂。洪（⿰氵𠔏）範。無偏無陂。</段玉裁注>
<許慎釋>从𨸏。皮聲。</許慎釋>
<段玉裁注>彼爲切，古音在十七部。</段玉裁注>
<許慎釋>一曰池也。</許慎釋>
<段玉裁注>池各本作沱。誤。今依《韵會》正。說詳〈水部〉「池與沱形義皆別。此云陂者，池也。故〈水部〉有池篆、云陂也。正考老轉注之例。《詩》惟〈召南〉言沱。餘多言池。不可淆溷。許書沼，池也。洼、深池也。潢、積水池也。湖、大陂也。汥、水都也。漥、一曰窊也。洿、一曰窊下也。義皆同物。豈可改爲沱乎。陂得訓池者，陂言其外之障。池言其中所蓄之水。故曰劉媼嘗息大澤之陂。謂大澤之旁也。曰叔度汪汪若千頃陂。卽謂千頃池也。湖訓大陂。卽大池也。〈陳風〉：彼澤之陂。傳曰。陂、澤障也。〈月令〉注曰：畜水曰陂。凡經傳云陂池者，兼言其內外。或分析言之。或舉一以互見。許池與陂互訓。渾言之也。陂有叚波爲之者。如漢〈諸侯王表〉曰波漢之陽、〈西域傳〉曰傍南山北波河。</段玉裁注>
</內容>

<說文字頭>阪</說文字頭>
<內容>
<許慎釋>坡者曰阪。</許慎釋>
<段玉裁注>釋地、《毛傳》皆曰。陂者曰阪。許云坡者曰阪。然則坡陂異部同字也。〈說卦傳〉。其於稼也爲反生。叚借反爲阪也。</段玉裁注>
<許慎釋>从𨸏。反聲。</許慎釋>
<段玉裁注>府遠切，十四部。</段玉裁注>
<許慎釋>一曰澤障也。</許慎釋>
<段玉裁注>陂爲澤障。故阪亦同。</段玉裁注>
<許慎釋>一曰山脅也。</許慎釋>
<段玉裁注>山脅、山胛也。《呂覽》「阪險原隰、高注：阪險、傾危也。〈小雅〉阪田箋曰。崎嶇墝埆之處也。</段玉裁注>
</內容>

<說文字頭>陬</說文字頭>
<內容>
<許慎釋>阪隅也。</許慎釋>
<段玉裁注>謂阪之角也。正月爲陬。亦謂寅方在東北隅也。引申爲凡隅之偁。陬與隅㬪韵爲訓。</段玉裁注>
<許慎釋>从𨸏。取聲。</許慎釋>
<段玉裁注>子侯切，四部。</段玉裁注>
</內容>

<說文字頭>隅</說文字頭>
<內容>
<許慎釋>陬也。</許慎釋>
<段玉裁注>隅與陬爲轉注：《廣雅》曰：陬，角也。〈小雅〉〔箋〕曰：𠀉隅、𠀉角也。上言阪此不言阪者，不主謂阪之隅也。〈考工記〉宮隅、城隅、謂角浮思也。〈大雅〉：惟德之隅。〔傳〕曰：隅，廉也。今人謂邊爲廉。角爲隅。古不別其字。亦作嵎、作湡。</段玉裁注>
<許慎釋>从𨸏。禺聲。</許慎釋>
<段玉裁注>噳俱切。古音在四部。偶平聲。</段玉裁注>
</內容>

<說文字頭>險</說文字頭>
<內容>
<許慎釋>阻難也。从𨸏。僉聲。</許慎釋>
<段玉裁注>虛檢切，七部。</段玉裁注>
</內容>

<說文字頭>限</說文字頭>
<內容>
<許慎釋>阻也。</許慎釋>
<段玉裁注>《廣韵》：度也。齊也。畍也。皆其引申之義。</段玉裁注>
<許慎釋>从𨸏。？聲。</許慎釋>
<段玉裁注>乎𥳑切，古音在十三部。</段玉裁注>
<許慎釋>一曰門？也。</許慎釋>
<段玉裁注>此別一義。而前義可包之。〈木部〉曰。？、門限也。是爲轉注：其字俗作？、作㡾。</段玉裁注>
</內容>

<說文字頭>阻</說文字頭>
<內容>
<許慎釋>險也。从𨸏。且聲。</許慎釋>
<段玉裁注>〈大射儀〉。且左還母周。注曰：古文且爲阻。〈堯典〉古文。黎民俎飢。鄭注云：俎讀曰阻。是皆古文叚借字也。側呂切，五部。</段玉裁注>
</內容>

<說文字頭>陮</說文字頭>
<內容>
<許慎釋>陮隗。</許慎釋>
<段玉裁注>逗。</段玉裁注>
<許慎釋>高也。</許慎釋>
<段玉裁注>陮隗猶崔巍。亦猶𡼊？。㬪韵字也。</段玉裁注>
<許慎釋>从𨸏。隹聲。</許慎釋>
<段玉裁注>都辠切，十五部。</段玉裁注>
</內容>

<說文字頭>隗</說文字頭>
<內容>
<許慎釋>陮隗也。从𨸏。鬼聲。</許慎釋>
<段玉裁注>五辠切，十五部。</段玉裁注>
</內容>

<說文字頭>阭</說文字頭>
<內容>
<許慎釋>高也。从𨸏。允聲。</許慎釋>
<段玉裁注>余準切，《玉篇》余剸切。十三十四部。</段玉裁注>
<許慎釋>一曰石也。</許慎釋>
</內容>

<說文字頭><img src="732A-01">𨻌</img></說文字頭>
<內容>
<許慎釋>磊𨻌也。</許慎釋>
<段玉裁注>各本奪𨻌字，今補。磊𨻌猶磊？也。㬪韵字。</段玉裁注>
<許慎釋>从𨸏。𠂹聲。</許慎釋>
<段玉裁注>洛猥切。古音在十六十七部之閒。垂上聲。</段玉裁注>
</內容>

<說文字頭>陗</說文字頭>
<內容>
<許慎釋>陖也。</許慎釋>
<段玉裁注>凡斗直者曰陗。李斯列傳曰。樓季也而難五丈之限。跛牂也而易百仞之高。陗塹之勢異也。塹當爲漸。陂陀者曰漸。斗直者曰陗。凡閒出者曰㕊陗。斗俗作陡。古書皆作斗。</段玉裁注>
<許慎釋>从𨸏。肖聲。</許慎釋>
<段玉裁注>七𥬇切，二部。</段玉裁注>
</內容>

<說文字頭>陖</說文字頭>
<內容>
<許慎釋>陗高也。</許慎釋>
<段玉裁注>謂斗直而高也。卑者雖直、不得云陖矣。〈山部〉𡺲或作峻。高也。此陖、陗高也。是峻陖之別也。專言高者，或未必陗矣。陖古叚借洒字爲之。〈邶風〉曰：新臺有洒。〔傳〕曰：洒、高峻也。峻卽陖之同音通用。傳意謂經之洒、卽陖之叚借也。西聲夋聲古音同在十三部。〈釋𠀉〉曰。望厓洒而高岸。夷上洒下漘。洒而高、謂體斗直而頂高出也。夷上洒下、謂頂平不高出而體亦斗直也。李巡注甚明了。而郭樸說誤。</段玉裁注>
<許慎釋>从𨸏。夋聲。</許慎釋>
<段玉裁注>私閏切，十三部。</段玉裁注>
</內容>

<說文字頭>隥</說文字頭>
<內容>
<許慎釋>仰也。</許慎釋>
<段玉裁注>仰者，舉也。登陟之道曰隥。亦作墱。〈西都賦〉「陵墱道而超西墉。〈西京賦〉：墱道邐倚以正東。薛曰。墱、閣道也。按閣道謂淩空如棧道者。</段玉裁注>
<許慎釋>从𨸏。登聲。</許慎釋>
<段玉裁注>都鄧切。六部。此以形聲包會意。</段玉裁注>
</內容>

<說文字頭><img src="732A-02">𨹟</img></說文字頭>
<內容>
<許慎釋>阸陜也。</許慎釋>
<段玉裁注>阸者，塞也。陜者，隘也。𨺅部曰。隘者，陋也。然則陋與隘爲轉注：阸陜者，如邊塞狹隘也。故从𨸏。引申爲凡鄙小之偁。賈子曰。反雅爲陋。《淮南》〔注〕曰：陋、鄙小也。</段玉裁注>
<許慎釋>从𨸏。㔷聲。</許慎釋>
<段玉裁注>盧𠋫切，四部。</段玉裁注>
</內容>

<說文字頭>陜</說文字頭>
<內容>
<許慎釋>隘也。从𨸏。夾聲。</許慎釋>
<段玉裁注>侯夾切。八部。俗作陿、峽、狹。</段玉裁注>
</內容>

<說文字頭>陟</說文字頭>
<內容>
<許慎釋>登也。</許慎釋>
<段玉裁注>〈釋詁〉曰：陟，陞也。《毛傳》曰：陟、𦫵也。陞者，𦫵之俗字。𦫵者，登之叚借。禮〈喪服〉注曰：今文禮皆登爲𦫵。俗誤巳行久矣。據鄭說則古文禮皆作登也。許此作登不作𦫵者，許書說解不用叚借字也。漢人用同音字代本字。既乃不知有本字。所謂本有其字、依聲託事者然也。</段玉裁注>
<許慎釋>从𨸏步。</許慎釋>
<段玉裁注>謂緣𨸏而步也。𨸏有層次可尋。是謂會意。竹力切，一部。</段玉裁注>
</內容>

<說文字頭><img src="732B-01">𠌹</img></說文字頭>
<內容>
<許慎釋>古文陟。</許慎釋>
</內容>

<說文字頭>陷</說文字頭>
<內容>
<許慎釋>高下也。</許慎釋>
<段玉裁注>高下者，高與下有懸絕之勢也。高下之形曰陷。故自高入於下亦曰陷。義之引申也。易曰。坎，陷也。謂陽陷陰中也。凡深𣳚其中曰陷。</段玉裁注>
<許慎釋>从𨸏。臽聲。</許慎釋>
<段玉裁注>大徐作从𨸏、从臽、臽亦聲。戶𤟟切，八部。</段玉裁注>
<許慎釋>一曰陊也。</許慎釋>
</內容>

<說文字頭>隰</說文字頭>
<內容>
<許慎釋>阪下溼也。</許慎釋>
<段玉裁注>〈釋𠀉〉曰。下溼曰隰。又曰。陂者曰阪。下者曰隰。葢上隰指平地言之。下隰指阪言之。阪形固高、而其四旁窊溼處亦謂之隰也。許用後說者，以其字从𨸏也。</段玉裁注>
<許慎釋>从𨸏。㬎聲。</許慎釋>
<段玉裁注>似入切，七部。</段玉裁注>
</內容>

<說文字頭>䧢</說文字頭>
<內容>
<許慎釋>㩻䧢也。</許慎釋>
<段玉裁注>各本奪䧢字，今補。危部㩻篆下曰。㩻䧢也。此亦曰㩻䧢也。㩻䧢以雙聲成文。謂傾側不安、不能久立也。不容刪（⿰刂）一字矣。㩻䧢、他書作崎嶇。漢𥓓亦作嶇。</段玉裁注>
<許慎釋>从𨸏。區聲。</許慎釋>
<段玉裁注>豈俱切，古音在四部。</段玉裁注>
</內容>

<說文字頭>隤</說文字頭>
<內容>
<許慎釋>下隊也。</許慎釋>
<段玉裁注>〈𣪠辭〉曰。夫乾確然示人易矣。夫坤隤然示人𥳑矣。許冂部曰。隺、高至也。引易夫乾隺然。然則正與下隊作反對語。按隤、與穨音同而義異。如李陵傳隤其家聲、𣃔不可作穨矣。</段玉裁注>
<許慎釋>从𨸏。貴聲。</許慎釋>
<段玉裁注>杜回切，十五部。</段玉裁注>
</內容>

<說文字頭>隊</說文字頭>
<內容>
<許慎釋>從高隊也。</許慎釋>
<段玉裁注>隊墜正俗字。古書多作隊。今則墜行而隊廢矣。大徐以墜附〈土部〉「非許意。〈釋詁〉「隊，落也。《釋文》从墜而以隊附見。傎矣。《左傳》曰：以成一隊。杜注：百人爲隊。葢古語一隊、猶言一堆。物墮於地則聚。因之名隊爲行列之偁。後人以墜入至韵。以隊入隊韵。而莫測其原委矣。</段玉裁注>
<許慎釋>从𨸏。㒸聲。</許慎釋>
<段玉裁注>徒對切。十五部。按當云直類切。</段玉裁注>
</內容>

<說文字頭>降</說文字頭>
<內容>
<許慎釋>下也。</許慎釋>
<段玉裁注>此下爲自上而下。故廁於隊隕之閒。〈釋詁〉曰：降，落也。古多叚降爲夅。夂部曰。夅，服也。此今人讀下江切之正字。《詩》〈召南〉「我心則降。《毛傳》曰：降，下也。春秋經。郕降于齊師。何注曰：降者，自伏之文。又齊人降鄣。《穀梁傳》曰：降猶下也。皆夅之叚借字也。分爲平去韵、而昧其原委矣。以地言曰降、故从𨸏。以人言曰夅、故从夂㐄相承。</段玉裁注>
<許慎釋>从𨸏。夅聲。</許慎釋>
<段玉裁注>此亦形聲包會意。古巷切，九部。</段玉裁注>
</內容>

<說文字頭>隕</說文字頭>
<內容>
<許慎釋>從高下也。</許慎釋>
<段玉裁注>〈釋詁〉曰：隕、下，落也。《毛傳》曰：隕，隋也。隋卽陊字。</段玉裁注>
<許慎釋>从𨸏。員聲。</許慎釋>
<段玉裁注>于敏切，十三部。</段玉裁注>
<許慎釋>易曰。有隕自天。</許慎釋>
<段玉裁注>姤九五爻辭。</段玉裁注>
</內容>

<說文字頭><img src="733A-01">隉</img></說文字頭>
<內容>
<許慎釋>危也。</許慎釋>
<段玉裁注>危者，在高而懼也。秦誓曰。邦之杌隉。易作臲卼。許出部之槷𦤙、不安也。皆字異而音義同。</段玉裁注>
<許慎釋>从𨸏。从毀省。</許慎釋>
<段玉裁注>會意。</段玉裁注>
<許慎釋>徐巡㠯爲隉，凶也。</許慎釋>
<段玉裁注>《後漢書》杜林傳曰。泲南徐巡。始師事衞宏。後更受林學。林於西州得桼書《古文尙書》一卷。以傳衞宏、徐巡。於是古文遂行。隉，凶也。此巡之說秦誓也。</段玉裁注>
<許慎釋>賈侍中說。隉灋度也。</許慎釋>
<段玉裁注>此葢亦賈侍中說古文秦誓也。侍中受《古文尙書》於塗惲。撰歐陽大小夏侯《尙書》《古文尙書》同異集爲三卷。隉與臬雙聲。臬者，射？的也。有法度之意。《尙書》立政篇臬訓法。《左傳》「陳之藝極。藝亦臬之叚借。賈謂隉爲臬之叚借、故云法度也。此條可以證六書叚借。依賈說則杌隉連文。杌當同扤。訓搖動。</段玉裁注>
<許慎釋>班固說。不安也。</許慎釋>
<段玉裁注>班固字孟堅。右扶風安陵人。楚令尹鬬班之後。按《漢書》子文生於瞢中。而虎乳之。楚人謂乳榖、謂虎於檡。故名榖於檡、字子文。楚人謂虎文班。其子以爲號。秦之滅楚。遷晉代之閒。因氏焉。云謂虎文班。班卽許書辬字之叚借。今之斑字也。今本《漢書》奪去文字、則文義不貫矣。班爲《白虎通》義。又爲〈離騷〉章句。見於劉逵、張載所引。此說隉不安也、恐亦說《尙書》語。許本之曰危也。</段玉裁注>
<許慎釋>〈周書〉曰：邦之阢隉。</許慎釋>
<段玉裁注>秦誓文。上偁三家說而後偁經者，明此書爲說字之書。特偁經爲證也。阢當是轉寫之誤。當是本作扤、或作兀、未可定也。今《尙書》作杌隉。《周易》作劓刖、作臲卼。鄭注字作倪㐳。許出部作槷𦤙。其文不同如此。阢者，石戴土也。非此之用。</段玉裁注>
<許慎釋>讀若虹蜺之蜺。</許慎釋>
<段玉裁注>蜺雨部作霓。〈虫部〉蜺、寒蜩也。於此知漢人巳叚借蜺爲霓矣。霓平韵讀五兮翻。入韵讀五的翻。又五結翻。隉當切五結。十五部。</段玉裁注>
</內容>

<說文字頭>阤</說文字頭>
<內容>
<許慎釋>小𡹔也。</許慎釋>
<段玉裁注>大曰𡹔。小曰阤。〈吳都賦〉曰：崩巒阤岑。此其義也。〈子虛賦〉曰。登降阤靡。〈上林賦〉曰：巖阤甗錡。皆謂欹傾也。後人多用陊爲之。古書或用褫爲之。</段玉裁注>
<許慎釋>从𨸏。也聲。</許慎釋>
<段玉裁注>丈爾切，又弋爾切。古音在十七部。</段玉裁注>
</內容>

<說文字頭>隓</說文字頭>
<內容>
<許慎釋>敗城𨸏曰隓。从𨸏。？聲。</許慎釋>
<段玉裁注>許書無？字。葢或古有此文。或絫左爲聲。皆未可知。𡐦爲篆文、則隓爲古籒可知也。〈山部〉隓曰隓聲。肉部隋曰隓省聲。皆用此爲聲也。小篆隓作𡐦。隷變作墮。俗作隳。用墮爲𡹔落之義。用隳爲傾壞之義。習非成是。積習難反也。〈虞書〉曰：萬事墮哉。墮本敗城阜之偁。故其字从𨸏。引申爲凡阤壞之偁。許規切，古音在十七部。</段玉裁注>
</內容>

<說文字頭>𡐦</說文字頭>
<內容>
<許慎釋>篆文。</許慎釋>
<段玉裁注>小篆則从土、隋聲也。先古籒後小篆者，是亦先二後上之例也。曷爲不入𡐦於〈土部〉而隓爲重文也。其字本从𨸏。以壞𨸏爲義。而壞城次之。故入〈𨸏部〉而𡐦爲重文也。</段玉裁注>
</內容>

<說文字頭><img src="733B-01">𨻺</img></說文字頭>
<內容>
<許慎釋>仄也。</許慎釋>
<段玉裁注>仄下曰。側傾也。頃者，頭不正也。故从頁。傾者，人之仄也。故从人。？者，山阜之仄也。故从𨸏。〈禹貢〉西頃、葢可作此字。</段玉裁注>
<許慎釋>从𨸏。頃聲。</許慎釋>
<段玉裁注>大徐作从𨸏、从頃、頃亦聲。形聲兼會意也。去營切，十一部。</段玉裁注>
</內容>

<說文字頭>陊</說文字頭>
<內容>
<許慎釋>落也。</許慎釋>
<段玉裁注>〈艸部〉曰。艸曰苓。木曰落。引申之、凡自上而下皆曰落。石部？下曰。上摘山巖空靑珊（⿰王）瑚陊之。〈吳都賦〉曰：？陊山谷。按今字叚墮爲陊。而叚陊爲阤。義雖略相近。而實本不同。〈召南〉〔毛傳〕「盛極則隋落者梅也。又叚隋爲陊。</段玉裁注>
<許慎釋>从𨸏。多聲。</許慎釋>
<段玉裁注>徒果切，十七部。</段玉裁注>
</內容>

<說文字頭>阬</說文字頭>
<內容>
<許慎釋>閬也。</許慎釋>
<段玉裁注>閬者，門高大之皃也。引申之、凡孔穴深大皆曰閬阬。〈釋詁〉云：虛也。地之孔穴虛處與門同。故曰閬也。以㬪韵爲訓。《詩》曰：皋門有伉。然則門亦得偁阬也。○今按閬訓迂遠。疑本作？。俗作？。又譌閬耳。阬塹、亦？阻也。〈土部〉曰。塹者，阬也。然則阬者塹也爲轉注：</段玉裁注>
<許慎釋>从𨸏。亢聲。</許慎釋>
<段玉裁注>客庚切。古音在十部。讀如康。俗字作坑。</段玉裁注>
</內容>

<說文字頭>𨽍</說文字頭>
<內容>
<許慎釋>通溝。</許慎釋>
<段玉裁注>句。〈西都賦〉曰。通溝大漕。潰渭洞河。</段玉裁注>
<許慎釋>㠯防水者也。</許慎釋>
<段玉裁注>小徐及《廣韵》本如此。𨽍與瀆不同。瀆从水。主謂水。故解曰溝也。𨽍从𨸏。主謂地。故曰通溝以防水。防水猶禦水也。通洞之溝、水去迅速。無滯不爲災。通之言洞也。洞者，疾流也。故其字讀若洞。四瀆字當作此。亦作四竇。</段玉裁注>
<許慎釋>从𨸏。𧶠聲。</許慎釋>
<段玉裁注>徒谷切，三部。</段玉裁注>
<許慎釋>讀若洞。</許慎釋>
<段玉裁注>大徐洞作瀆。非也。此許所聞舊音。《急就篇》「乘風縣（⿰県系）鐘華洞樂。皇象𥓓本洞作𨽍。〈衣部〉襱或从賣聲作襩。</段玉裁注>
</內容>

<說文字頭>豄</說文字頭>
<內容>
<許慎釋>古文𨽍。从谷。</許慎釋>
<段玉裁注>〈釋山〉曰：山豄無所通、谿。</段玉裁注>
</內容>

<說文字頭>防</說文字頭>
<內容>
<許慎釋>隄也。</許慎釋>
<段玉裁注>《周禮》稻人曰。以防止水。注云：偃豬者，畜流水之陂也。防者，豬旁隄也。引申爲凡備禦之偁。《禮記》鄭目錄云：名曰坊記者，以其記六藝之義。所以坊人之失者也。防之俗作坊。</段玉裁注>
<許慎釋>从𨸏。方聲。</許慎釋>
<段玉裁注>符方切，十部。</段玉裁注>
</內容>

<說文字頭>埅</說文字頭>
<內容>
<許慎釋>防或从土。</許慎釋>
<段玉裁注>俗字所由作坊也。俗又以坊爲邑里之名。</段玉裁注>
</內容>

<說文字頭>隄</說文字頭>
<內容>
<許慎釋>唐也。</許慎釋>
<段玉裁注>唐塘正俗字。唐者，大言也。叚借爲陂唐。乃又益之土旁作塘矣。隄與唐得互爲訓者，猶陂與池得互爲訓也。其實窊者爲池、爲唐。障其外者爲陂、爲隄。</段玉裁注>
<許慎釋>从𨸏。是聲。</許慎釋>
<段玉裁注>都兮切。十六部。按或作䧑。此猶麟之定、卽麟之題也。</段玉裁注>
</內容>

<說文字頭>阯</說文字頭>
<內容>
<許慎釋>基也。</許慎釋>
<段玉裁注>止下曰。下基也。阯與止音義皆同。止者，艸木之基也。阯者，城阜之基也。</段玉裁注>
<許慎釋>从𨸏。止聲。</許慎釋>
<段玉裁注>諸市切，一部。</段玉裁注>
</內容>

<說文字頭>址</說文字頭>
<內容>
<許慎釋>阯或从土。</許慎釋>
<段玉裁注>《左傳》曰：略基址。</段玉裁注>
</內容>

<說文字頭>陘</說文字頭>
<內容>
<許慎釋>山絕坎也。</許慎釋>
<段玉裁注>〈釋山〉曰：山絕、陘。按今《爾雅》奪坎字。郭注云：連山中𣃔絕。非是。陘者，領也。《孟子》作徑。云山徑之蹊。趙注：山徑、山領也。楊子法言作山𡷨之蹊。皆卽陘字。凡巠聲之字皆訓直而長者。河北八陘。一曰軹關陘。二曰太行陘。三曰白陘。四曰滏口陘。五曰井陘。六曰飛狐陘。七曰蒲陰陘。八曰軍都陘。戴先生水地記曰。此皆㒳山中隔以成隘道也。軹關之山與太行中隔沁水。其山脈來自大岳。白陘之山與大行中隔丹水。其山脈自發鳩別而東。井陘滏口之山與白陘中隔漳水。其山脈自淸漳之源沾領別而東。飛狐蒲陰之山與井陘中隔滹沱。其山脈來自北岳。軍都之山與蒲陰中隔桑乾水。其山脈自大同府之外陰山別而東。大行之名尤顯著。故偁大行八陘。元和郡縣（⿰県系）圖志引述征記曰。大行山首始於河內。北至幽州。凡有八陘。後代史志地記多本其說。於軹關巳北、軍都巳南諸山槩目以大行。其亦不達於理矣。先生所論八陘冣爲明析。而山絕坎之訓亦明。凡天下之地勢。㒳山之閒必有川焉。則㒳川之閒必有山焉。是爲坎象。坎者，陷也。陷者，高下也。高在下閒爲陷。陘者，一山在㒳川之閒。故曰山絕坎。絕猶如絕流而渡之絕。其莖理亙於陷中也。</段玉裁注>
<許慎釋>从𨸏。巠聲。</許慎釋>
<段玉裁注>戶經切，十一部。</段玉裁注>
</內容>

<說文字頭>附</說文字頭>
<內容>
<許慎釋>附婁。</許慎釋>
<段玉裁注>逗。㬪韵字。</段玉裁注>
<許慎釋>小土山也。</許慎釋>
<段玉裁注>《左傳》襄二十四年。子大叔曰。部婁無松柏。杜注：部婁、小阜。服虔曰。喻小國。《風俗通》義引《左傳》釋之曰。言其卑小。部者，阜之類。今齊魯之閒、田中少高卬名之爲部矣。按或作培塿。依許則傳文本作附婁。字从𨸏、其本義也。上蒲口反。下路口反。《玉篇》曰：《說文》以坿爲坿益字、从土。此附作步口切。小土山也。玉裁謂〈土部〉坿，益也。增益之義宜用之。相近之義亦宜用之。今則盡用附。而附之本義廢矣。</段玉裁注>
<許慎釋>从𨸏。付聲。</許慎釋>
<段玉裁注>符又切，按此音非也。當云蒲口切。四部。</段玉裁注>
<許慎釋>《春秋傳》曰：附婁無松柏。</許慎釋>
<段玉裁注>《左氏傳》多古文。許所見未誤</段玉裁注>
</內容>

<說文字頭>阺</說文字頭>
<內容>
<許慎釋>秦謂陵阪曰阺。</許慎釋>
<段玉裁注>大𨸏曰陵。坡曰阪。秦人《方言》皆曰阺也。《漢書》楊雄解嘲曰。響若坁隤。應劭云：天水有大坂。名曰隴坁。其山堆旁箸𡹔落作聲。聞數百里。故曰坁隤。按仲遠誤也。依《說文》則巴蜀名山岸脅之旁箸欲落𡐦者曰氏。氏𡹔聞數百里。秦謂陵阪曰阺。其字則氏與阺不同。其語言則秦與巴蜀不同。且氏主謂石。故𡹔聲聞遠。阺主謂土。陵阪皆土阜也。氏或譌作坁。韋昭音若是理之是。不誤。阺字或作坻。音丁兮丁禮二反。〈高唐賦〉「臨大阺之稸水。是其正字也。自仲遠合而一之。古音十六十五部之別亦淆矣。凡氏聲在十六部。凡氐聲在十五部。</段玉裁注>
<許慎釋>从𨸏。氐聲。</許慎釋>
<段玉裁注>丁禮切，十五部。</段玉裁注>
</內容>

<說文字頭>阢</說文字頭>
<內容>
<許慎釋>石山戴土也。</許慎釋>
<段玉裁注>戴小徐作載。〈釋山〉曰：石戴土謂之崔嵬。然則崔嵬一名阢也。</段玉裁注>
<許慎釋>从𨸏。兀聲。</許慎釋>
<段玉裁注>五忽切。十五部。《玉篇》午回切。</段玉裁注>
</內容>

<說文字頭>隒</說文字頭>
<內容>
<許慎釋>崖也。</許慎釋>
<段玉裁注>崖者，高邊也。按今俗語謂邊曰隒。當作此字。王風傳曰。涘者，厓也。漘者，水隒也。葢平者曰厓。高起者曰隒。〈釋山〉云：重甗、隒。</段玉裁注>
<許慎釋>从𨸏。兼聲，讀若儼。</許慎釋>
<段玉裁注>魚檢切，七部八部。</段玉裁注>
</內容>

<說文字頭>阸</說文字頭>
<內容>
<許慎釋>塞也。</許慎釋>
<段玉裁注>塞先代切。與窒？字別。塞者，隔也。阸之言扼也。</段玉裁注>
<許慎釋>从𨸏。戹聲。</許慎釋>
<段玉裁注>於革切，古音在十六部。</段玉裁注>
</內容>

<說文字頭>隔</說文字頭>
<內容>
<許慎釋>塞也。</許慎釋>
<段玉裁注>塞先代切。各本作障。今依〈西京賦〉注所引作塞也。與〈土部〉塞隔也爲轉注：《廣韵》亦曰。塞也。〈西京賦〉曰。隴坻之隘。隔閡華戎。</段玉裁注>
<許慎釋>从𨸏。鬲聲。</許慎釋>
<段玉裁注>古覈切，十六部。</段玉裁注>
</內容>

<說文字頭>障</說文字頭>
<內容>
<許慎釋>隔也。从𨸏。章聲。</許慎釋>
<段玉裁注>之亮切，十部。</段玉裁注>
</內容>

<說文字頭>隱</說文字頭>
<內容>
<許慎釋>蔽也。</許慎釋>
<段玉裁注>〈艸部〉曰。蔽茀、小皃也。小則不可見。故隱之訓曰蔽。若《孟子》隱几字則當爲？。𠬪部曰。？、有所據也。</段玉裁注>
<許慎釋>从𨸏。㥯聲。</許慎釋>
<段玉裁注>於謹切，十三部。</段玉裁注>
</內容>

<說文字頭>隩</說文字頭>
<內容>
<許慎釋>水隈厓也。</許慎釋>
<段玉裁注>厓、山邊也。引申之爲水邊。隈厓、謂曲邊也。〈釋𠀉〉曰。厓內爲隩。外爲鞫。《毛詩》「瞻彼淇奧。傳曰。奧，隈也。奥者，隩之叚借字也。又芮鞫之卽。毛曰。芮、水厓也。鞫，究也。鄭曰。芮之言內也。水之內曰隩。水之外曰鞫。《漢書》作𨸰。《字林》作㘲。</段玉裁注>
<許慎釋>从𨸏。奧聲。</許慎釋>
<段玉裁注>烏到切，按當於六切。三部。</段玉裁注>
</內容>

<說文字頭>隈</說文字頭>
<內容>
<許慎釋>水曲也。</許慎釋>
<段玉裁注>各本作水曲隩也。今依西都、〈海賦〉二注訂。</段玉裁注>
<許慎釋>从𨸏。畏聲。</許慎釋>
<段玉裁注>烏恢切，十五部。</段玉裁注>
</內容>

<說文字頭><img src="734B-01">𨺫</img></說文字頭>
<內容>
<許慎釋>𨺫商。</許慎釋>
<段玉裁注>逗。此葢古語。</段玉裁注>
<許慎釋>小塊也。</許慎釋>
<段玉裁注>塊俗凷字。</段玉裁注>
<許慎釋>从𨸏。从臾。臾、古文蕢字。</許慎釋>
<段玉裁注>見〈艸部〉。艸器也。謂一蕢之土而巳。去衍切，十四部。</段玉裁注>
</內容>

<說文字頭><img src="734B-02">𨼬</img></說文字頭>
<內容>
<許慎釋>水衡官谷也。</許慎釋>
<段玉裁注>未詳。水衡官、見《漢書》〈百官公卿表〉「又天文志解谷。晉灼曰。谷名。葢非此。</段玉裁注>
<許慎釋>从𨸏。解聲。</許慎釋>
<段玉裁注>胡買切，十六部。</段玉裁注>
<許慎釋>一曰小谿。</許慎釋>
<段玉裁注>此別一義。㒳𨸏閒小谿曰？。如小山別大山曰嶰也。谿者，山𨽍之無所通者也。</段玉裁注>
</內容>

<說文字頭>隴</說文字頭>
<內容>
<許慎釋>天水大阪也。</許慎釋>
<段玉裁注>〈地理志〉「天水郡有隴縣（⿰県系）。〈郡國志〉「漢陽郡、永平十七年天水郡更名也。隴縣（⿰県系）有大阪名隴坻。按坻卽上文阺字也。</段玉裁注>
<許慎釋>从𨸏。龍聲。</許慎釋>
<段玉裁注>力歱切，九部。</段玉裁注>
</內容>

<說文字頭>䧇</說文字頭>
<內容>
<許慎釋>酒泉天䧇阪也。</許慎釋>
<段玉裁注>〈地理志〉「酒泉郡天䧇縣（⿰県系）。師古曰。此地有天䧇阪。故以名。</段玉裁注>
<許慎釋>从𨸏。衣聲。</許慎釋>
<段玉裁注>於希切，十五部。</段玉裁注>
</內容>

<說文字頭>陝</說文字頭>
<內容>
<許慎釋>弘農陝也。</許慎釋>
<段玉裁注>〈地理志〉「弘農郡陝縣（⿰県系）。後志同。今河南直𣜩陝州有廢陝縣（⿰県系）。</段玉裁注>
<許慎釋>古虢國。王季之子所封也。</許慎釋>
<段玉裁注>《左傳》曰：虢仲虢叔。王季之穆也。《國語》稱文王敬友二虢。杜預以爲皆文王母弟。馬融云：虢叔、同母弟。虢仲、異母弟。今按同母異母不可知。據許衹云王季之子可也。〈地理志〉曰：陝故虢國。東虢在熒陽。賈逵曰。虢仲封東虢。制是也。虢叔封西虢。虢公是也。鄭語。西有虞虢。韋曰。虢、虢叔之後。西虢也。又濟雒河潁之閒。虢鄶爲大。韋曰。虢、東虢也。虢仲之後。按〈地理志〉及《說文》皆但云陝、故虢國。不目爲西虢者。葢東周時東虢巳滅於鄭。不煩分別也。春秋晉滅虢。謂在陝之西虢。王季之子虢叔之後。</段玉裁注>
<許慎釋>从𨸏。㚒聲。</許慎釋>
<段玉裁注>十篇亦部下曰。弘農？字从此。失冄切，八部。</段玉裁注>
</內容>

<說文字頭><img src="735A-01">𨼊</img></說文字頭>
<內容>
<許慎釋>弘農陝東陬也。</許慎釋>
<段玉裁注>陬者，隅也。</段玉裁注>
<許慎釋>从𨸏。？聲。</許慎釋>
<段玉裁注>武扶切，五部。</段玉裁注>
</內容>

<說文字頭><img src="735A-02">𨹵</img></說文字頭>
<內容>
<許慎釋>河東安邑陬也。从𨸏。卷聲。</許慎釋>
<段玉裁注>居遠切，十四部。</段玉裁注>
</內容>

<說文字頭>陭</說文字頭>
<內容>
<許慎釋>上黨陭氏阪也。</許慎釋>
<段玉裁注>〈地理志〉「上黨郡有陭氏縣（⿰県系）。葢因有陭氏阪以名也。今本〈郡國志〉作猗氏。因河東猗氏而誤。</段玉裁注>
<許慎釋>从𨸏。奇聲。</許慎釋>
<段玉裁注>於离切，按當依《漢書》於義切。古音在十七部。</段玉裁注>
</內容>

<說文字頭>隃</說文字頭>
<內容>
<許慎釋>北陵西隃鴈門是也。</許慎釋>
<段玉裁注>此八字用《爾雅》釋地。郭注曰：鴈門山是也。《史記》趙世家作先俞。古西先同音也。〈地理志〉「鴈門郡。秦置。句注山在陰館。按句注山一名西陘山。一名鴈門山。今在山西代州西北二十五里。有鴈門關。</段玉裁注>
<許慎釋>从𨸏。俞聲。</許慎釋>
<段玉裁注>傷遇切，古音在四部。</段玉裁注>
</內容>

<說文字頭>阮</說文字頭>
<內容>
<許慎釋>代郡五阮關也。</許慎釋>
<段玉裁注>〈地理志〉「代郡有五原關。阮者正字。原者叚借字也。成帝紀作五阮關。如淳曰。近捲反。</段玉裁注>
<許慎釋>从𨸏。元聲。</許慎釋>
<段玉裁注>虞遠切，十四部。</段玉裁注>
</內容>

<說文字頭>䧊</說文字頭>
<內容>
<許慎釋>大𨸏也。</許慎釋>
<段玉裁注>前云大𨸏曰陵矣。此云大𨸏曰䧊。未聞。</段玉裁注>
<許慎釋>一曰右扶風郿有䧊𨸏。</許慎釋>
<段玉裁注>䧊又爲𨸏名。</段玉裁注>
<許慎釋>从𨸏。吿聲。</許慎釋>
<段玉裁注>苦沃切，三部。</段玉裁注>
</內容>

<說文字頭>陚</說文字頭>
<內容>
<許慎釋>𠀉名。从𨸏。武聲。</許慎釋>
<段玉裁注>方遇切，五部。</段玉裁注>
</內容>

<說文字頭><img src="735B-01">𨺟</img></說文字頭>
<內容>
<許慎釋>𠀉名。从𨸏。貞聲。</許慎釋>
<段玉裁注>陟盈切，十一部。</段玉裁注>
</內容>

<說文字頭>䦺</說文字頭>
<內容>
<許慎釋>𠀉名。从𨸏。丁聲，讀若丁。</許慎釋>
<段玉裁注>當經切，十一部。</段玉裁注>
</內容>

<說文字頭>䧦</說文字頭>
<內容>
<許慎釋>鄭地阪。从𨸏。爲聲。</許慎釋>
<段玉裁注>許爲切，《釋文》于詭切。古音在十七部。</段玉裁注>
<許慎釋>《春秋傳》曰：將會鄭伯於䧦。</許慎釋>
<段玉裁注>於當作于。䧦今經傳皆作鄬。襄七年十有二月。公會晉侯、宋公、陳侯、衞侯、曹伯、莒子、邾子于鄬。三經同。《《左氏傳》》曰：及將會于鄬。子駟相。又不禮焉。句本無鄭伯字。許以此敘鄭事、故增此二字。凡引古書不無異同者例此。</段玉裁注>
</內容>

<說文字頭>陼</說文字頭>
<內容>
<許慎釋>如渚者陼𠀉。水中高者也。</許慎釋>
<段玉裁注>〈釋水〉曰：水中可居者曰州。小州曰渚。〈釋𠀉〉曰。如渚者陼𠀉。謂在水中高而平。如水中小州然也。許本之爲說。今《爾雅》作小洲曰陼。如陼者陼𠀉。溷淆通用。</段玉裁注>
<許慎釋>从𨸏。者聲。</許慎釋>
<段玉裁注>當古切，五部。</段玉裁注>
</內容>

<說文字頭>陳</說文字頭>
<內容>
<許慎釋>宛𠀉也。</許慎釋>
<段玉裁注>《韵會》有也。</段玉裁注>
<許慎釋>舜後嬀滿之所封。</許慎釋>
<段玉裁注>《毛傳》諩曰。陳者，大皞虙戲氏之墟。帝舜之冑。有虞閼父者，爲周武王陶正。武王賴其利器用。與其神明之後。封其子嬀滿於陳。都於宛𠀉之側。是曰陳胡公。按今河南陳州府治是其地。許必言宛𠀉者，爲其字从𨸏也。《毛傳》曰：四方高中央下曰宛𠀉。卽〈釋𠀉〉之宛中曰宛𠀉也。陳本大皞之虛正字。俗叚爲敶列之敶。陳行而敶廢矣。</段玉裁注>
<許慎釋>从𨸏。从木。</許慎釋>
<段玉裁注>大皞以木德王。故字从木。</段玉裁注>
<許慎釋>申聲。</許慎釋>
<段玉裁注>直珍切，十二部。</段玉裁注>
</內容>

<說文字頭><img src="735B-02">𨸬</img></說文字頭>
<內容>
<許慎釋>古文陳。</許慎釋>
<段玉裁注>按古文从申不从木。</段玉裁注>
</內容>

<說文字頭>陶</說文字頭>
<內容>
<許慎釋>再成𠀉也。在濟陰。</許慎釋>
<段玉裁注>〈釋𠀉〉曰。一成爲敦𠀉。再成爲陶𠀉。〈禹貢〉曰：道沇水東流爲濟。入于河。泆爲熒。東出于陶𠀉北。〈地理志〉曰：濟陰郡定陶縣（⿰県系）。〈禹貢〉陶𠀉在西南。按定陶故城在今山東曹州府定陶縣（⿰県系）西南。古陶𠀉在焉。</段玉裁注>
<許慎釋>从𨸏。匋聲。</許慎釋>
<段玉裁注>徒刀切，古音在三部。</段玉裁注>
<許慎釋>〈夏書〉曰：東至于陶𠀉。</許慎釋>
<段玉裁注>〈禹貢〉文。</段玉裁注>
<許慎釋>陶𠀉有堯城。堯嘗所凥。故堯號陶唐氏。</許慎釋>
<段玉裁注>謂堯始居於陶𠀉。後爲唐侯。故曰陶唐氏也。</段玉裁注>
</內容>

<說文字頭><img src="735B-03">𨹸</img></說文字頭>
<內容>
<許慎釋>耕㠯臿浚出下壚土也。</許慎釋>
<段玉裁注>耕謂耕者也。臿當依十二篇𠙹部作？。古田器。斗部引《爾雅》𣂁謂之？是也。郭樸曰。𣂁？古鍫鍤字。浚者，抒也。抒者挹也。壚者，黑剛土也。耕者用鍫抒取地下黑剛土謂之？。《釋名》曰：鍤、插地起土也、或曰銷。或曰鏵。其板曰葉。鏵卽〈木部〉之㭉。㭉者，㒳刃臿也。</段玉裁注>
<許慎釋>一曰耕休田也。</許慎釋>
<段玉裁注>謂爰田易耕者。</段玉裁注>
<許慎釋>从𨸏。从土，召聲。</許慎釋>
<段玉裁注>之少切，二部。</段玉裁注>
</內容>

<說文字頭>阽</說文字頭>
<內容>
<許慎釋>壁危也。</許慎釋>
<段玉裁注>引申爲凡物之危。漢文帝詔曰。或阽於死亡。如淳曰。阽、近邊欲墮之意。</段玉裁注>
<許慎釋>从𨸏。</許慎釋>
<段玉裁注>壁高故从𨸏。</段玉裁注>
<許慎釋>占聲。</許慎釋>
<段玉裁注>余廉切。古音在七部。服虔音反坫之坫。孟康音屋檐之檐。</段玉裁注>
</內容>

<說文字頭>除</說文字頭>
<內容>
<許慎釋>殿陛也。</許慎釋>
<段玉裁注>殿謂宮殿。殿陛謂之除。因之凡去舊更新皆曰除。取拾級更易之義也。天保。何福不除。傳曰。除，開也。</段玉裁注>
<許慎釋>从𨸏。</許慎釋>
<段玉裁注>取以漸而高之意。</段玉裁注>
<許慎釋>余聲。</許慎釋>
<段玉裁注>直魚切，五部。</段玉裁注>
</內容>

<說文字頭>階</說文字頭>
<內容>
<許慎釋>陛也。</許慎釋>
<段玉裁注>因之凡以漸而𦫵皆曰階。〈木部〉曰。梯、木階也。</段玉裁注>
<許慎釋>从𨸏。皆聲。</許慎釋>
<段玉裁注>古諧切，十五部。</段玉裁注>
</內容>

<說文字頭>阼</說文字頭>
<內容>
<許慎釋>主階也。</許慎釋>
<段玉裁注>階之在東者。古者，天子踐阼臨祭祀。故國運曰阼。</段玉裁注>
<許慎釋>从𨸏。乍聲。</許慎釋>
<段玉裁注>昨誤切，五部。</段玉裁注>
</內容>

<說文字頭>陛</說文字頭>
<內容>
<許慎釋>𦫵高陛也。</許慎釋>
<段玉裁注>𦫵登古今字。古叚𦫵爲登也。自卑而可以登高者謂之陛。賈？曰。陛九級上廉遠地。則堂高。陛無級廉近地。則堂卑。獨𣃔曰。羣臣與至尊言。不敢指斥。故呼在陛下者而吿之。</段玉裁注>
<許慎釋>从𨸏。坒聲。</許慎釋>
<段玉裁注>旁禮切，十五部。</段玉裁注>
</內容>

<說文字頭>陔</說文字頭>
<內容>
<許慎釋>階次也。</許慎釋>
<段玉裁注>近階之處也。〈小雅〉有南陔序曰。南陔、孝子相戒以養也。束晢《詩》曰：循彼南陔。言采其蘭。是用階次之說矣。而《禮經》賓出奏陔夏注曰：以爲行節。序以戒釋陔。皆取引申叚借之義。</段玉裁注>
<許慎釋>从𨸏。亥聲。</許慎釋>
<段玉裁注>古哀切，一部。</段玉裁注>
</內容>

<說文字頭>際</說文字頭>
<內容>
<許慎釋>壁會也。</許慎釋>
<段玉裁注>㒳牆相合之縫也。引申之、凡㒳合皆曰際。際取壁之㒳合、猶閒取門之㒳合也。《詩》菀桺《鄭箋》「瘵，接也。此謂叚瘵爲際。</段玉裁注>
<許慎釋>从𨸏。祭聲。</許慎釋>
<段玉裁注>子例切，十五部。</段玉裁注>
</內容>

<說文字頭>隙</說文字頭>
<內容>
<許慎釋>壁際也。</許慎釋>
<段玉裁注>今本際下有孔字。依《文選》沈約詠月《詩》〔注〕正。《左傳》曰：牆之隙壞。誰之咎也。際自分而合言之。隙自合而分言之。引申之、凡坼（⿰土厈）裂皆曰隙。又引申之、凡閒空皆曰隙。叚借以郤爲之。</段玉裁注>
<許慎釋>从𨸏𡭴。</許慎釋>
<段玉裁注>會意也。𡭴者，際見之白。</段玉裁注>
<許慎釋>𡭴亦聲。</許慎釋>
<段玉裁注>綺戟切，古音在五部。</段玉裁注>
</內容>

<說文字頭>陪</說文字頭>
<內容>
<許慎釋>重土也。</許慎釋>
<段玉裁注>《左傳》曰：分之土田陪敦。注曰：陪，增也。敦，厚也。諸侯之臣於天子曰陪臣。取重土之義之引申也。</段玉裁注>
<許慎釋>一曰滿也。从𨸏。咅聲。</許慎釋>
<段玉裁注>薄回切。古音在一部四部之閒。</段玉裁注>
<許慎釋>一曰陪臣。陪，備也。</許慎釋>
<段玉裁注>小徐本有此七字。</段玉裁注>
</內容>

<說文字頭>䧘</說文字頭>
<內容>
<許慎釋>道邊庳垣也。</許慎釋>
<段玉裁注>未聞。</段玉裁注>
<許慎釋>从𨸏。彖聲。</許慎釋>
<段玉裁注>徒玩切。十四部。按《篇》、《韵》皆丈轉切。</段玉裁注>
</內容>

<說文字頭>陾</說文字頭>
<內容>
<許慎釋>築牆聲也。从𨸏。耎聲。</許慎釋>
<段玉裁注>如乘切，六部。</段玉裁注>
<許慎釋>《詩》曰：捄之陾陾。</許慎釋>
<段玉裁注>〈大雅〉緜文。《毛傳》曰：捄，虆也。陾陾，眾也。度，居也。言百姓之勸勉也。登登、用力也。箋云：捄，捊也。度猶投也。築牆者捊聚壤土。盛之以虆。而投諸版中。按箋與傳不異。箋之投卽傳之居。《詩》之捄謂捊土。度謂投版中。然後乃築之登登然。則《毛傳》謂陾陾眾也爲長。許謂築牆聲、似非是。又其篆从耎聲、則與如乘切相去甚遠。依《玉篇》手部作捄之陑陑、則之韵而聲可轉入蒸韵。如耳孫之卽仍孫也。葢其字从𨸏、故許必云築牆以傅合之。而聲則或譌爲耎聲。</段玉裁注>
</內容>

<說文字頭>陴</說文字頭>
<內容>
<許慎釋>城上女牆。俾倪也。</許慎釋>
<段玉裁注>〈土部〉曰。堞、城上女垣也。凡小者謂之女。女牆卽女垣也。俾倪曡韵字。或作睥睨。或作埤堄。皆俗字。城上爲小牆。作孔穴可以窺外。謂之俾倪。《左傳》宣十二年。守陴者皆哭。杜注：陴、城上俾倪。《釋名》云：城上垣曰俾倪。言於其孔中俾倪非常。亦曰陴。陴，裨也。言裨助城之高也。亦曰女牆。</段玉裁注>
<許慎釋>从𨸏。卑聲。</許慎釋>
<段玉裁注>符支切，十六部。</段玉裁注>
</內容>

<說文字頭><img src="736B-01">𩫮</img></說文字頭>
<內容>
<許慎釋>籒文陴。从𩫖。</許慎釋>
</內容>

<說文字頭>隍</說文字頭>
<內容>
<許慎釋>城池也。</許慎釋>
<段玉裁注>池之在城外者也。</段玉裁注>
<許慎釋>有水曰池。無水曰隍矣。</許慎釋>
<段玉裁注>矣字依《水經注》補。《周易》泰上六。城復于隍。虞注曰：隍、城下溝。無水稱隍。有水稱池。</段玉裁注>
<許慎釋>从𨸏。皇聲。</許慎釋>
<段玉裁注>乎光切，十部。</段玉裁注>
<許慎釋>易曰。城復于隍。</許慎釋>
</內容>

<說文字頭>阹</說文字頭>
<內容>
<許慎釋>依山谷爲午馬圈也。</許慎釋>
<段玉裁注>司馬相如〈上林賦〉、楊雄〔傳〕、左思〈吳都賦〉皆有此字。郭樸、李奇、劉淵林注皆略同許。</段玉裁注>
<許慎釋>从𨸏。去聲。</許慎釋>
<段玉裁注>去魚切，五部。</段玉裁注>
</內容>

<說文字頭>陲</說文字頭>
<內容>
<許慎釋>危也。</許慎釋>
<段玉裁注>許義垂訓遠邊。陲訓危。以垂从土、陲从𨸏之故。今義訓垂爲懸則訓陲爲邊。邊陲行而邊垂廢矣。</段玉裁注>
<許慎釋>从𨸏。垂聲。</許慎釋>
<段玉裁注>是爲切，古音在十七部。</段玉裁注>
</內容>

<說文字頭>隖</說文字頭>
<內容>
<許慎釋>小障也。</許慎釋>
<段玉裁注>障，隔也。《埤蒼》云：小障曰隖。通俗文。營居爲隖。</段玉裁注>
<許慎釋>一曰庳城也。</許慎釋>
<段玉裁注>庳猶卑也。</段玉裁注>
<許慎釋>从𨸏。烏聲。</許慎釋>
<段玉裁注>安古切，五部。</段玉裁注>
</內容>

<說文字頭>院</說文字頭>
<內容>
<許慎釋>堅也。从𨸏。完聲。</許慎釋>
<段玉裁注>王眷切。十四部。按宀部爲寏之或體。</段玉裁注>
</內容>

<說文字頭>陯</說文字頭>
<內容>
<許慎釋>山𨸏陷也。</許慎釋>
<段玉裁注>今則淪行而陯廢矣。</段玉裁注>
<許慎釋>从𨸏。侖聲。</許慎釋>
<段玉裁注>盧昆切。十三部。《廣韵》力迍切。</段玉裁注>
</內容>

<說文字頭>陙</說文字頭>
<內容>
<許慎釋>水𨸏也。</許慎釋>
<段玉裁注>水《集韵》作小。</段玉裁注>
<許慎釋>从𨸏。辰聲。</許慎釋>
<段玉裁注>食倫切，十三部。</段玉裁注>
</內容>

<說文字頭>䧖</說文字頭>
<內容>
<許慎釋>水𨸏也。从𨸏。戔聲。</許慎釋>
<段玉裁注>慈衍切，十四部。</段玉裁注>
</內容>
<重文>文九十二　　重九</重文>
<說文字頭>𨺅</說文字頭>
<內容>
<許慎釋>㒳𨸏之閒也。从二𨸏。</許慎釋>
<段玉裁注>似醉切。按此字不得其音。大徐依𤎩讀也。《廣韵》、《玉篇》扶救切。又依𨸏音讀也。</段玉裁注>
<許慎釋>凡𨺅之屬皆从𨺅。</許慎釋>
</內容>

<說文字頭><img src="737A-01">𨼱</img></說文字頭>
<內容>
<許慎釋>𨸏䆕也。</許慎釋>
<段玉裁注>䆕者，穿也。謂㒳𨸏閒空闕處也。</段玉裁注>
<許慎釋>从𨺅。夬聲。</許慎釋>
<段玉裁注>於決切，十五部。</段玉裁注>
</內容>

<說文字頭><img src="737A-02">𨽝</img></說文字頭>
<內容>
<許慎釋>陋也。</許慎釋>
<段玉裁注>〈𨸏部〉曰：陋者，阸陜也。阸者，塞也。陜者，隘也。然則四字相爲轉注：</段玉裁注>
<許慎釋>从𨺅。𠍳聲。</許慎釋>
<段玉裁注>烏懈切。十六部。按此舉形聲包會意。如人之咽喉也。</段玉裁注>
<許慎釋>𠍳、籒文嗌字。</許慎釋>（img src="737A-03"→"054B-01"）
<段玉裁注>此見口部隘下。各本譌作隘。今正。</段玉裁注>
</內容>

<說文字頭><img src="737A-04">隘</img></說文字頭>
<內容>
<許慎釋>篆文𨽝。从𨸏益。</許慎釋>
<段玉裁注>篆各本作籒。今正。𨽝、籒文也。隘、小篆也。先籒而後篆者，爲其字之从㒳𨸏也。</段玉裁注>
</內容>

<說文字頭><img src="737A-05">𨽵</img></說文字頭>
<內容>
<許慎釋>塞上亭。守㷭火者也。</許慎釋>
<段玉裁注>注見〈火部〉㷭下。彼云㷭𤎩、𠊱表也。緫釋此二篆。此云塞上亭守㷭火者，謂邊塞之上守望㷭火之亭。故其字从𨺅。在阸隘之閒也。</段玉裁注>
<許慎釋>从𨺅。从火，遂聲。</許慎釋>
<段玉裁注>徐醉切，十五部。</段玉裁注>
</內容>

<說文字頭><img src="737A-06">𤒮</img></說文字頭>
<內容>
<許慎釋>篆文？省。</許慎釋>
<段玉裁注>此爲小篆、則知上爲籒文矣。</段玉裁注>
</內容>
<重文>文四　　重二</重文>
<說文字頭>厽</說文字頭>
<內容>
<許慎釋>絫坺土爲牆壁。</許慎釋>
<段玉裁注>絫者，今之累字。〈土部〉曰。一臿土謂之坺。臿者，今之鍫。以鍫取田閒土塊。令方整不散。今里俗云坺頭是也。亦謂之版光。累之爲牆壁。野外軍壁多如是。民家亦如是矣。軍壁則謂之壘。</段玉裁注>
<許慎釋>象形。</許慎釋>
<段玉裁注>像坺土積曡之形。其音力詭切。在古十六部。大徐力軌切。非也。凡古厽聲之字在十六部。畾聲之字在十五部。此必當辨者也。《玉篇》云：厽、《尙書》以爲參字。按此謂西伯？黎乃罪多參在上。或作厽也。</段玉裁注>
<許慎釋>凡厽之屬皆从厽。</許慎釋>
</內容>

<說文字頭>絫</說文字頭>
<內容>
<許慎釋>增也。</許慎釋>
<段玉裁注>增者，益也。凡增益謂之積絫。絫之隷變作累。累行而絫廢。古書時見絫字、乃不識爲今之累字。良僞切、亦如是。</段玉裁注>
<許慎釋>从厽糸。</許慎釋>
<段玉裁注>會意。糸、細絲也。積細絲成繒。積坺土成牆。其理一也。不入糸部入厽部、重厽也。《玉篇》乃以入糸部矣。</段玉裁注>
<許慎釋>厽亦聲。</許慎釋>
<段玉裁注>力軌切，按當云力詭切。在十六部。</段玉裁注>
<許慎釋>一曰</許慎釋>
<段玉裁注>二字今增。《玉篇》作又。</段玉裁注>
<許慎釋>絫、十黍之重也。</許慎釋>
<段玉裁注>十黍爲絫。而五權從此起。十絫爲一銖。二十四銖爲兩。十六兩爲斤。三十斤爲鈞。匹鈞爲石。石許作䄷。</段玉裁注>
</內容>

<說文字頭>垒</說文字頭>
<內容>
<許慎釋>絫墼也。</許慎釋>
<段玉裁注>墼者，令適未燒者也。巳燒者爲令適。今俗謂之塼。古作專。未燒者謂之墼。今俗謂之土墼。坺土則又未成墼者。積坺土爲牆曰厽。積墼爲牆曰垒。此音同義異之字也。〈土部〉曰。軍壁曰壘。此又音義皆異之字也。《玉篇》之注甚誤。故辨之。禮〈喪服〉。翦屛柱楣。注曰：於中門之外。垒墼爲之。今本垒皆譌壘。《急就篇》墼壘、亦當作垒。葢俗字厽畾之不分者多矣。</段玉裁注>
<許慎釋>从厽土。</許慎釋>
<段玉裁注>會意。不入〈土部〉者，重厽也。</段玉裁注>
<許慎釋>厽亦聲。</許慎釋>
<段玉裁注>各本無此三字。今依上篆補。力軌切。古在十六部。劣委反。</段玉裁注>
</內容>
<重文>文三</重文>
<說文字頭>四</說文字頭>
<內容>
<許慎釋>侌數也。</許慎釋>
<段玉裁注>自一篇列一部、三部。十三篇列二部。二篇列八部。三篇列十部。數未備也。故於此類列之。</段玉裁注>
<許慎釋>象四分之形。</許慎釋>
<段玉裁注>謂囗像四方。八像分也。息利切，十五部。</段玉裁注>
<許慎釋>凡四之屬皆从四。</許慎釋>
</內容>

<說文字頭><img src="737B-01">𦉭</img></說文字頭>
<內容>
<許慎釋>古文四如此。</許慎釋>
<段玉裁注>小篆略改之。</段玉裁注>
</內容>

<說文字頭><img src="737B-02">亖</img></說文字頭>
<內容>
<許慎釋>籒文四。</許慎釋>
<段玉裁注>此筭法之二二如四也。二字㒳畫均長、則亖字亦四畫均長。今人作篆多誤。覲禮四享。鄭注曰：四當爲三。書作三四字或皆積畫。字相似。由此誤。〈聘禮注〉云：朝貢禮純四只。鄭志。荅趙商問四當爲三。《周禮》內宰職注：天子巡守禮制幣丈八尺純四𦐖。鄭志。荅趙商問亦云四當爲三。《左傳》「是四國者。專足畏也。劉炫謂四當爲三。皆由古字積畫之故。按《說文》之例。先籒文。次古文。此恐轉寫誤倒。</段玉裁注>
</內容>
<重文>文一　　重二</重文>
<說文字頭>宁</說文字頭>
<內容>
<許慎釋>辨積物也。</許慎釋>
<段玉裁注>辨今俗字作辦。音蒲莧切。古無二字二音也。《周禮》「以辨民器。辨，具也。分別而具之。故其字从刀。積者，聚也。宁與貯葢古今字。《周禮》〔注〕作？。《史記》作積著。釋宫。門屛之閒曰宁。郭云：人君視朝所宁立處。《毛詩傳》云：宁立、久立也。然則凡云宁立者，正積物之義之引申。俗字作佇、作竚。皆非是。以其可宁立也、故謂之宁。〈齊風〉作著。</段玉裁注>
<許慎釋>象形。</許慎釋>
<段玉裁注>其旁有禦。其下有阯。其上有顚。辦積之形也。直侣切，五部。</段玉裁注>
<許慎釋>凡宁之屬皆从宁。</許慎釋>
</內容>

<說文字頭><img src="738A-01">𤲑</img></說文字頭>
<內容>
<許慎釋>㡒也。所㠯盛米也。</許慎釋>
<段玉裁注>今本盛上有載。依《廣韵》刪（⿰刂）。巾部曰。㡒、載米？也。二篆爲轉注：今俗以艸爲之、俗語如遁。卽㡒字也。以竹爲之、俗語如巨。卽？字也。皆所以盛米。</段玉裁注>
<許慎釋>从宁𠙹。𠙹，缶也。</許慎釋>
<段玉裁注>十二篇曰。東楚名缶曰𠙹。此必著爲缶者，嫌其與〈艸部〉从？田之？相似也。㡒之宁物猶𠙹之宁物也。故从宁𠙹會意。不入𠙹部者，重宁也。</段玉裁注>
<許慎釋>宁亦聲。</許慎釋>
<段玉裁注>陟吕切，五部。</段玉裁注>
</內容>
<重文>文二</重文>
<說文字頭>叕</說文字頭>
<內容>
<許慎釋>綴聯也。</許慎釋>
<段玉裁注>以綴釋叕、猶以絫釋厽也。聯者，連也。</段玉裁注>
<許慎釋>象形。</許慎釋>
<段玉裁注>陟劣切，十五部。</段玉裁注>
<許慎釋>凡叕之屬皆从叕。</許慎釋>
</內容>

<說文字頭>綴</說文字頭>
<內容>
<許慎釋>合箸也。</許慎釋>
<段玉裁注>元應書作合令箸也。箸直略切。古多叚綴爲贅。</段玉裁注>
<許慎釋>从叕糸。</許慎釋>
<段玉裁注>聯之以絲也。會意。</段玉裁注>
<許慎釋>叕亦聲。</許慎釋>
<段玉裁注>陟衞切，十五部。</段玉裁注>
</內容>
<重文>文二</重文>
<說文字頭>亞</說文字頭>
<內容>
<許慎釋>醜也。</許慎釋>
<段玉裁注>此亞之本義。亞與惡音義皆同。故詛楚文亞駞。《禮記》作惡池。《史記》盧綰孫他之封惡谷。《漢書》作亞𠔌。宋時玉印曰周惡夫印。劉原甫以爲卽條矦亞父。</段玉裁注>
<許慎釋>象人局背之形。</許慎釋>
<段玉裁注>像醜惡之狀也。衣駕切，古音在五部。</段玉裁注>
<許慎釋>賈侍中說㠯爲次弟也。</許慎釋>
<段玉裁注>別一義。易上𣪠。言天下之至嘖而不可惡也。荀爽惡作亞。云次也。《尙書大傳》「王𦫵舟入水。𡔷鐘惡。觀臺惡。將舟惡。鄭注：惡讀爲亞。亞，次也。皆與賈說合。</段玉裁注>
<許慎釋>凡亞之屬皆从亞。</許慎釋>
</內容>

<說文字頭><img src="738A-02">𣉩</img></說文字頭>
<內容>
<許慎釋>闕。</許慎釋>
<段玉裁注>謂形音義之說皆闕也。大徐衣駕切。按？字讀如？、則其音傳矣。</段玉裁注>
</內容>
<重文>文二</重文>
<說文字頭>五</說文字頭>
<內容>
<許慎釋>五行也。</許慎釋>
<段玉裁注>古之聖人知有水火木金土五者。而後造此字也。</段玉裁注>
<許慎釋>从二。
<段玉裁注>像天地。</段玉裁注>
<許慎釋>侌昜在天地閒交午也。</許慎釋>
<段玉裁注>此謂㐅也。卽釋古文之意。水火木金土相尅相生。陰陽交午也。疑古切，五部。</段玉裁注>
<許慎釋>凡五之屬皆从五。</許慎釋>
</內容>

<說文字頭><img src="738A-03">㐅</img></說文字頭>
<內容>
<許慎釋>古文五如此。</許慎釋>
<段玉裁注>小篆益之以二耳。古文像陰陽午貫之形。《毛詩》「七月鳴鴂。王肅云：當爲五月。正爲古文五與七相近似。</段玉裁注>
</內容>
<重文>文一　　重一</重文>
<說文字頭>六</說文字頭>
<內容>
<許慎釋>易之數。侌變於六。正於八。</許慎釋>
<段玉裁注>此謂六爲陰之變。八爲陰之正也。與下文言七九一例。八篆巳見二篇。故類言之。六爲陰之變。九爲陽之變。聖人以九六繫爻。而不以七八。金氏榜曰。乾鑿度謂七八爲彖。九六爲變。故彖占七八。爻占九六。一爻變者以變爻占。是爻占九六也。六爻皆不變及變兩爻以上者，占之彖辭。是彖占七八也。公子重耳筮得貞屯悔豫皆八。董因筮得泰之八。穆姜筮得艮之八。凡陰不變者爲八也。</段玉裁注>
<許慎釋>从入八。</許慎釋>
<段玉裁注>會意。力竹切，三部。</段玉裁注>
<許慎釋>凡六之屬皆从六。</許慎釋>
</內容>
<重文>文一</重文>
<說文字頭>七</說文字頭>
<內容>
<許慎釋>昜之正也。</許慎釋>
<段玉裁注>易用九不用七。亦用變不用正也。然則凡筮陽不變者當爲七。但《左傳》、《國語》未之見。</段玉裁注>
<許慎釋>从一，微侌從中衺出也。</許慎釋>
<段玉裁注>謂？。親吉切，十二部。</段玉裁注>
<許慎釋>凡七之屬皆从七。</許慎釋>
</內容>
<重文>文一</重文>
<說文字頭>九</說文字頭>
<內容>
<許慎釋>昜之變也。</許慎釋>
<段玉裁注>《列子》、春秋䋣露、《白虎通》、《廣雅》皆云：九，究也。</段玉裁注>
<許慎釋>象其屈曲究盡之形。</許慎釋>
<段玉裁注>許書多作詰詘。此云屈曲。恐後人改之。舉有切，三部。</段玉裁注>
<許慎釋>凡九之屬皆从九。</許慎釋>
</內容>

<說文字頭>馗</說文字頭>
<內容>
<許慎釋>九𨔶道也。</許慎釋>
<段玉裁注>釋宫曰。九𨔶謂之馗。《韓詩》「施于中馗。</段玉裁注>
<許慎釋>佀龜背。故謂之馗。</許慎釋>
<段玉裁注>龜背中高而四下。馗之四面無不可通、似之。龜古音如姬、如鳩。馗古音如求。以曡韵爲訓也。大徐本此下有馗高也三字。非是。</段玉裁注>
<許慎釋>从九首。</許慎釋>
<段玉裁注>會意。首猶向也。故道字亦从首。九亦聲。古音在三部。今渠追切。</段玉裁注>
</內容>

<說文字頭><img src="738B-01">逵</img></說文字頭>
<內容>
<許慎釋>馗或从辵坴。</許慎釋>
<段玉裁注>今《毛詩》作此字。</段玉裁注>
<許慎釋>馗高也。故从坴。</許慎釋>
<段玉裁注>故字今增。徐楚金云：坴、高土也。會意。玉裁按坴亦聲。</段玉裁注>
</內容>
<重文>文二　　重一</重文>
<說文字頭>禸</說文字頭>
<內容>
<許慎釋>獸足蹂地也。</許慎釋>
<段玉裁注>足著地謂之厹。以蹂釋厹、以小篆釋古文也。先古文後小篆者，上部先二之例也。</段玉裁注>
<許慎釋>象形。</許慎釋>
<段玉裁注>謂？。</段玉裁注>
<許慎釋>九聲。</許慎釋>
<段玉裁注>人九切，三部。</段玉裁注>
<許慎釋>尒疋曰。</許慎釋>
<段玉裁注>小徐作《爾雅》曰：是也。此葢後人所改耳。</段玉裁注>
<許慎釋>狐貍貛貉醜。其足𨆌。其迹厹。</許慎釋>
<段玉裁注>〈釋獸〉文。狐貍貛、今作貍狐貒。郭注：厹、指頭處也。葢渾言之、凡迹皆曰厹。分析言之則各有名。如《爾雅》所說。</段玉裁注>
<許慎釋>凡厹之屬皆从厹。</許慎釋>
</內容>

<說文字頭>蹂</說文字頭>
<內容>
<許慎釋>篆文厹。</許慎釋>
<段玉裁注>《爾雅音義》云：古文爲蹂。由不知《說文》之例而改之。</段玉裁注>
<許慎釋>从足，柔聲。</許慎釋>
</內容>

<說文字頭>禽</說文字頭>
<內容>
<許慎釋>走獸總名。</許慎釋>
<段玉裁注>〈釋鳥〉曰：二足而羽謂之禽。四足而毛謂之獸。許不同者，其字从厹。厹爲獸迹。鳥迹不云厹也。然則《倉頡》造字之本意謂四足而走者明矣。以名毛屬者名羽屬。此乃偁謂之轉移叚借。及其久也、遂爲羽屬之定名矣。《爾雅》自其轉移者言之。許指造字之本言之。凡經典禽字、有謂毛屬者。有謂羽屬者。有兼舉者。故《白虎通》曰：禽者何。鳥獸之總名。</段玉裁注>
<許慎釋>从厹，象形。</許慎釋>
<段玉裁注>厹以像其足迹。凶以像其首。</段玉裁注>
<許慎釋>今聲。</許慎釋>
<段玉裁注>巨今切，七部。</段玉裁注>
<許慎釋>禽离兕頭相佀。</許慎釋>
<段玉裁注>此猶魚尾同燕尾、能足同鹿足之意也。</段玉裁注>
</內容>

<說文字頭>离</說文字頭>
<內容>
<許慎釋>山神也。</許慎釋>
<段玉裁注>也字今補。</段玉裁注>
<許慎釋>獸形。</許慎釋>
<段玉裁注>形各本作也。今正。《左傳》「螭魅罔兩。杜注：螭、山神。獸形。《周禮》「地示物魅。正義引服䖍《左傳》〔注〕螭、山神。獸形。〈上林賦〉「蛟龍赤螭。如淳注曰：螭、山神也。獸形。按山神之字本不从虫。从虫者，乃許所謂若龍而黃者也。今《左傳》作螭魅、乃俗寫之譌。〈東京賦〉作魑、亦是俗字。徐鉉於鬼部增魑字。誤矣。薛綜二京解云：魑魅、山澤之神也。與許、服說同。本是山神而形如獸。故其字从厹。若今本作神獸、則大誤矣。</段玉裁注>
<許慎釋>从禽頭。</許慎釋>
<段玉裁注>謂凶也。</段玉裁注>
<許慎釋>从厹。
<段玉裁注>獸形則頭足皆獸矣。</段玉裁注>
<許慎釋>从屮。
<段玉裁注>从屮、若巂字之首。像其冠耳。竊謂當从山。从山者，謂其爲山神也。音丑知切。古音在十七部。大徐吕支切。</段玉裁注>
<許慎釋>歐陽喬說。离、猛獸也。</許慎釋>
<段玉裁注>此別一義。〈西都賦〉「拕熊螭。李注引歐陽《尙書》說曰。螭、猛獸也。《漢書．儒林傳》「歐陽事伏生。世世相傳。至會孫高字子陽。傳孫地餘。地餘子政。由是《尙書》世有歐陽氏學。〈藝文志〉「歐陽章句三十一卷。許云歐陽喬者，葢卽高。古喬高通用。許作离、李善作螭者，俗亂之也。此葢說今文坶誓。《史記》作如豺如離、可證。离離古通用。《周禮》正義引服氏《左傳》〔注〕螭、山神。獸形。或曰如虎而噉虎。二說並列。正同許氏。若俗本《說文》前說改爲山神獸也。則與後說不別矣。</段玉裁注>
</內容>

<說文字頭>萬</說文字頭>
<內容>
<許慎釋>蟲也。</許慎釋>
<段玉裁注>謂蟲名也。叚借爲十千數名。而十千無正字。遂久叚不歸。學者昧其本義矣。唐人十千作万。故《廣韵》万與萬別。</段玉裁注>
<許慎釋>从厹。
<段玉裁注>葢其蟲四足像獸。</段玉裁注>
<許慎釋>象形。</許慎釋>
<段玉裁注>與〈虫部〉？同。象形。葢萬亦？之類也。無販切，十四部。</段玉裁注>
</內容>

<說文字頭>禹</說文字頭>
<內容>
<許慎釋>蟲也。</許慎釋>
<段玉裁注>夏王以爲名。學者昧其本義。</段玉裁注>
<許慎釋>从厹。
<段玉裁注>葢亦四足。</段玉裁注>
<許慎釋>象形。</許慎釋>
<段玉裁注>王矩切，五部。</段玉裁注>
</內容>

<說文字頭><img src="739B-01">𥜼</img></說文字頭>
<內容>
<許慎釋>古文禹。</許慎釋>
<段玉裁注>見《漢書》。</段玉裁注>
</內容>

<說文字頭><img src="739B-02">𥝋</img></說文字頭>
<內容>
<許慎釋>周成王時。州靡國獻𥝋𥝋。人身反歱。</許慎釋>
<段玉裁注>足跟也。作踵者，誤。</段玉裁注>
<許慎釋>自𥬇。𥬇卽上脣弇其目。食人。</許慎釋>
<段玉裁注>巳上見〈周書〉王會篇。郭樸云：亦見《尙書大傳》。</段玉裁注>
<許慎釋>北方謂之土螻。</許慎釋>
<段玉裁注>博異名。〈西山經〉說「土螻狀如羊而四角」，不同此。</段玉裁注>
<許慎釋>《爾雅》曰：𥝋𥝋如人。被髮。讀若費。一名梟陽。</許慎釋>
<段玉裁注>許作梟陽。宋本及《爾雅音義》可證也。他書多作梟羊者。</段玉裁注>
<許慎釋>从厹，象形。</許慎釋>
<段玉裁注>囟像其首。？（⿱𦥑𦥑）像其手執人。符未切。十五部。《爾雅》、《釋文》引許扶味反。</段玉裁注>
</內容>

<說文字頭>禼</說文字頭>
<內容>
<許慎釋>蟲也。</許慎釋>
<段玉裁注>殷玄王以爲名。見《漢書》「俗改用偰契字。</段玉裁注>
<許慎釋>从厹，象形。讀與偰同。</許慎釋>
<段玉裁注>私列切，十五部。</段玉裁注>
</內容>

<說文字頭><img src="739B-03">𥝁</img></說文字頭>
<內容>
<許慎釋>古文禼。</許慎釋>
</內容>
<重文>文七　　重三</重文>
<說文字頭>嘼</說文字頭>
<內容>
<許慎釋>獸牲也。</許慎釋>
<段玉裁注>《爾雅》、《釋文》引《字林》嘼㹌也。《說文》嘼牲也。今本《說文》作㹌也、乃後人以《字林》改《說文》耳。嘼牲二字連文。《禮記》、《左傳》皆云名子者不以畜牲是也。牛部㹌字下亦曰。嘼牲也。圈下曰。養嘼之閑。齅下曰。讀若嘼牲之嘼。今俗語多云畜牲。嘼今多用畜者，俗書叚借而然。《爾雅》〈釋獸〉〈釋嘼〉必異其名者，陸德明曰。嘼是嘼養之名。獸是毛蟲總號。故〈釋嘼〉惟論馬牛羊雞犬。〈釋獸〉通說百獸之名。按《尙書》武成歸嘼、今作歸獸。二字不分久矣。凡畜養古作嘼養。</段玉裁注>
<許慎釋>象耳、頭、足厹地之形。</許慎釋>
<段玉裁注>象耳謂？。象頭謂？。象足厹地謂古也。許救切。三部。凡六畜當用此音。今專讀丑六切。非也。</段玉裁注>
<許慎釋>古文嘼下从厹。</許慎釋>
<段玉裁注>謂古文作？也。言此者，謂古文本从厹。象足蹂地。小篆雖易其形。特取整齊易書耳。故以古文之形釋小篆。</段玉裁注>
<許慎釋>凡嘼之屬皆从嘼。</許慎釋>
</內容>

<說文字頭>獸</說文字頭>
<內容>
<許慎釋>守備者也。</許慎釋>
<段玉裁注>以曡韵爲訓。能守能備、如虎豹在山是也。</段玉裁注>
<許慎釋>一曰㒳足曰禽。四足曰獸。</許慎釋>
<段玉裁注>十字見《爾雅音義》「與〈釋鳥〉云二足而羽謂之禽、四足而毛謂之獸合。許於鳥字下曰。長尾、禽總名也。與此同。與禽字下異。</段玉裁注>
<許慎釋>从嘼、从犬。</許慎釋>
<段玉裁注>〈少儀〉有守犬。守禦宅舍者也。故从之會意。舒救切，三部。</段玉裁注>
</內容>
<重文>文二</重文>
<說文字頭>甲</說文字頭>
<內容>
<許慎釋>東方之孟。昜气？動。</許慎釋>
<段玉裁注>《史記》曆書曰。甲者，言萬物剖符甲而出也。《漢書》律曆志曰。出甲於甲。〈月令〉注曰：日之行、春東從靑道發生。月爲之佐。時萬物皆解孚甲。〈月令〉曰。孟春之月。天氣下降。地氣下騰。天地和同。艸木萌動。今本小篆作？。古文作？。今正。說詳〈戈部〉戎字下。</段玉裁注>
<許慎釋>从木戴孚甲之象。</許慎釋>
<段玉裁注>孚者，？孚也。孚甲猶今言㲉也。凡艸木初生。或戴穜於顚。或先見其葉。故其字像之。下像木之有莖。上像孚甲下覆也。古狎切。八部。〈衞風〉《毛傳》曰：甲，狎也。言甲爲狎之叚借字也。又〈大雅〉：會朝淸明。《毛傳》曰：會，甲也。會讀如檜。物之葢也。會朝猶言第一朝。此於雙聲取義。貨殖傳葢一州、《漢書》作甲一州。</段玉裁注>
<許慎釋>大一經曰。</許慎釋>
<段玉裁注>攷〈藝文志〉「陰陽家有大壹兵法一篇。五行家有泰一陰陽二十三卷。泰一二十九卷。然則許偁大一經者，葢此類。</段玉裁注>
<許慎釋>人頭空爲甲。</許慎釋>
<段玉裁注>空各本作宜。今依《集韵》作空爲善。空腔古今字。許言頭空、履空、頟空、脛空皆今之腔也。人頭空、謂髑髏也。</段玉裁注>
<許慎釋>凡甲之屬皆从甲。</許慎釋>
</內容>

<說文字頭><img src="740A-01">𠇚</img></說文字頭>
<內容>
<許慎釋>古文甲。始於一。見於十。歲成於木之象。</許慎釋>
<段玉裁注>宋本作始於十。見於千。或疑當作始於下。見於上。</段玉裁注>
</內容>
<重文>文一　　重一</重文>
<說文字頭>乙</說文字頭>
<內容>
<許慎釋>象春艸木冤曲而出。侌气尙彊。其出乙乙也。</許慎釋>
<段玉裁注>冤之言？。曲之言詘也。乙乙、難出之皃。《史記》曰。乙者，言萬物生？？也。《漢書》曰。奮？於乙。文賦曰。思？？其若抽。？？皆乙乙之叚借。？从乙聲。故同音相叚。〈月令〉鄭注云：乙之言？也。時萬物皆抽？而出。物之出土艱屯。如車之輾地澁滯。</段玉裁注>
<許慎釋>與丨同意。</許慎釋>
<段玉裁注>謂與自下通上之丨同意也。乙自下出上礙於陰其書之也宜倒行。於筆切。十二部。按李善乙音？。</段玉裁注>
<許慎釋>乙承甲。象人頸。</許慎釋>
<段玉裁注>以下皆冡大一經曰言之。</段玉裁注>
<許慎釋>凡乙之屬皆从乙。</許慎釋>
</內容>

<說文字頭>乾</說文字頭>
<內容>
<許慎釋>上出也。</許慎釋>
<段玉裁注>此乾字之本義也。自有文字以後。乃用爲卦名。而孔子釋之曰。健也。健之義生於上出。上出爲乾。下注則爲溼。故乾與溼相對。俗別其音。古無是也。</段玉裁注>
<許慎釋>从乙，乙、物之𨔶也。</許慎釋>
<段玉裁注>釋从乙之恉。物𨔶則上出矣。</段玉裁注>
<許慎釋>？聲。</許慎釋>
<段玉裁注>？者，日始出光？？也。然則形聲中有會意焉。渠焉切，又古寒切。十四部。</段玉裁注>
</內容>

<說文字頭><img src="740B-01">𠄊</img></說文字頭>
<內容>
<許慎釋>籒文乾。</許慎釋>
<段玉裁注>？葢籒文？。故籒文朝、籒文乾皆从之。</段玉裁注>
</內容>

<說文字頭>亂</說文字頭>
<內容>
<許慎釋>不治也。从乙𤔔。乙、治之也。</許慎釋>
<段玉裁注>各本作治也。从乙。乙治之也。从𤔔。文理不可通。今更正。亂本訓不治。不治則欲其治。故其字从乙。乙以治之。謂詘者𨔶之也。轉注之法。乃訓亂爲治。如武王曰予有亂十人是也。𠬪部𤔔、不治也。幺子相亂。𠬪治之也。文法正同。亦爲後人改竄不可讀。郎段切，十四部。</段玉裁注>
</內容>

<說文字頭>尤</說文字頭>
<內容>
<許慎釋>異也。从乙，又聲。</許慎釋>
<段玉裁注>羽求切。古音在一部。讀如怡。</段玉裁注>
</內容>
<重文>文四　　重一</重文>
<說文字頭>丙</說文字頭>
<內容>
<許慎釋>位南方。</許慎釋>
<段玉裁注>句。</段玉裁注>
<許慎釋>萬物成炳然。</許慎釋>
<段玉裁注>句。</段玉裁注>
<許慎釋>侌气初起。昜气將𧇾。</許慎釋>
<段玉裁注>鄭注〈月令〉曰。丙之言炳也。萬物皆炳然箸見。律書曰。丙者，言陽道箸明。律曆志曰。明炳於丙。</段玉裁注>
<許慎釋>从一入冂。</許慎釋>
<段玉裁注>合三字會意。陽入冂、伏臧將𧇾之象也。兵永切，古音在十部。</段玉裁注>
<許慎釋>一者，昜也。</許慎釋>
<段玉裁注>釋篆體之一。</段玉裁注>
<許慎釋>丙承乙。象人肩。</許慎釋>
<段玉裁注>冡大一經。</段玉裁注>
<許慎釋>凡丙之屬皆从丙。</許慎釋>
</內容>
<重文>文一</重文>
<說文字頭>丁</說文字頭>
<內容>
<許慎釋>夏時萬物皆丁實。</許慎釋>
<段玉裁注>丁實小徐本作丁壯成實。律書曰。丁者，言萬物之丁壯也。律曆志曰。大盛於丁。鄭注〈月令〉曰。時萬物皆強大。</段玉裁注>
<許慎釋>象形。</許慎釋>
<段玉裁注>當經切，十一部。</段玉裁注>
<許慎釋>丁承丙。象人心。</許慎釋>
<段玉裁注>冡大一經。</段玉裁注>
<許慎釋>凡丁之屬皆从丁。</許慎釋>
</內容>
<重文>文一</重文>
<說文字頭>戊</說文字頭>
<內容>
<許慎釋>中宫也。</許慎釋>
<段玉裁注>鄭注〈月令〉曰。戊之言茂也。萬物皆枝葉茂盛。律曆志曰。豐楙於戊。</段玉裁注>
<許慎釋>象六甲五龍相拘絞也。</許慎釋>
<段玉裁注>六甲者，《漢書》日有六甲是也。五龍者，五行也。《水經注》引遁甲開山圖曰。五龍見敎。天皇被迹。榮氏注云：五龍治在五方。爲五行神。鬼谷子。盛神法五龍。陶注曰：五龍、五行之龍也。許謂戊字之形像六甲五行相拘絞也。莫𠊱切。三部。俗多誤讀。</段玉裁注>
<許慎釋>戊承丁。象人脅。</許慎釋>
<段玉裁注>冡大一經。</段玉裁注>
<許慎釋>凡戊之屬皆从戊。</許慎釋>
</內容>

<說文字頭>成</說文字頭>
<內容>
<許慎釋>就也。从戊，丁聲。</許慎釋>
<段玉裁注>氏征切，十一部。</段玉裁注>
</內容>

<說文字頭><img src="741A-01">𢦩</img></說文字頭>
<內容>
<許慎釋>古文成。从午。</許慎釋>
</內容>
<重文>文二　　重一</重文>
<說文字頭>己</說文字頭>
<內容>
<許慎釋>中宫也。</許慎釋>
<段玉裁注>戊已皆中宫。故中央土。其日戊已。注曰：己之言起也。律曆志曰。理紀於已。《釋名》曰：已、皆有定形可紀識也。引申之義爲人已。言已以別於人者。己在中。人在外。可紀識也。《論語》「克已復禮爲仁。克已言自勝也。</段玉裁注>
<許慎釋>象萬物辟藏詘形也。</許慎釋>
<段玉裁注>辟藏者，盤辟收斂。字像其詰詘之形也。此與巳止字絕不同。宋以前分別。自明以來書籍閒大亂。如《論語》莫已知也。斯已而巳矣、《唐石經》不譌。宋儒乃不能了。居擬切，一部。</段玉裁注>
<許慎釋>己承戊。象人腹。</許慎釋>
<段玉裁注>冡大一經。</段玉裁注>
<許慎釋>凡己之屬皆从己。</許慎釋>
</內容>

<說文字頭><img src="741A-02">𢀒</img></說文字頭>
<內容>
<許慎釋>古文己。</許慎釋>
<段玉裁注>己亥譌三豕者，己與三形似也。</段玉裁注>
</內容>

<說文字頭>巹</說文字頭>
<內容>
<許慎釋>謹身有所承也。</許慎釋>
<段玉裁注>承者，奉也。受也。按《禮記》借爲合？字。？見豆部。</段玉裁注>
<許慎釋>从己丞。</許慎釋>
<段玉裁注>會意。丞卽承也。</段玉裁注>
<許慎釋>讀若《詩》云赤舄几几。</許慎釋>
<段玉裁注>几几各本作已已。非韵。昏義《釋文》作几几。今據以正之。許讀同几。今居隱切。十五十三部之轉也。</段玉裁注>
</內容>

<說文字頭>㠱</說文字頭>
<內容>
<許慎釋>長居也。</許慎釋>
<段玉裁注>居各本作踞。俗字也。尸部曰。居者，蹲也。長居謂箕其股而坐。許云㠱居者，卽他書之箕踞也。《玉篇》云：㠱卽跽字。長跪也。非許意。許於足部跽下云：長跪也。與㠱別。</段玉裁注>
<許慎釋>从已，其聲，讀若杞。</許慎釋>
<段玉裁注>曁巳切。一部。按《集韵》㠱古國名。衞宏說與杞同。葢衞宏以㠱爲杞宋之杞。此出唐人所謂衞宏官書。多不可信。卽如此條、乃因許語而附會之也。</段玉裁注>
</內容>
<重文>文三　　重一</重文>
<說文字頭>巴</說文字頭>
<內容>
<許慎釋>蟲也。</許慎釋>
<段玉裁注>謂蟲名。</段玉裁注>
<許慎釋>或曰食象它。</許慎釋>
<段玉裁注>《山海經》曰：巴蛇食象。三歲而出其骨。</段玉裁注>
<許慎釋>象形。</許慎釋>
<段玉裁注>伯加切。古音在五部。按不言从己者，取其形似而軵之。非从己也。</段玉裁注>
<許慎釋>凡巴之屬皆从巴。</許慎釋>
</內容>

<說文字頭><img src="741B-01">𢃳</img></說文字頭>
<內容>
<許慎釋>𢱧擊也。</許慎釋>
<段玉裁注>𢱧者，反手擊也。今之琵琶、古當作𢱧？。</段玉裁注>
<許慎釋>从巴帚。闕。</許慎釋>
<段玉裁注>闕者，闕其會意、形聲之說也。大徐博下切。按此字當是从帚、巴聲。</段玉裁注>
</內容>
<重文>文二</重文>
<說文字頭>庚</說文字頭>
<內容>
<許慎釋>位西方。</許慎釋>
<段玉裁注>律書曰。庚者，言陰氣更萬物。律曆志。斂更於庚。〈月令〉注曰：庚之言更也。萬物皆肅然更改。秀實新成。</段玉裁注>
<許慎釋>象秋時萬物庚庚有實也。</許慎釋>
<段玉裁注>庚庚、成實皃。服䖍《漢書注》曰：庚庚、横皃也。字象形。古行切。古音在十部。讀如岡。</段玉裁注>
<許慎釋>庚承己。象人䐡。</許慎釋>
<段玉裁注>冡大一經。按小徐駁李陽冰說。从干、？象人兩手把干立。不可從。今各本篆皆從陽冰。非也。中？者，象人䐡。</段玉裁注>
<許慎釋>凡庚之屬皆从庚。</許慎釋>
</內容>
<重文>文一</重文>
<說文字頭>辛</說文字頭>
<內容>
<許慎釋>秋時萬物成而？。</許慎釋>
<段玉裁注>律書曰。辛者，言萬物之新生。故曰辛。律曆志曰。悉新於辛。《釋名》曰：辛，新也。物初新者，皆收成也。</段玉裁注>
<許慎釋>金剛味辛。</許慎釋>
<段玉裁注>謂成孰之味也。</段玉裁注>
<許慎釋>辛痛卽泣出。</許慎釋>
<段玉裁注>故以爲艱辛字。</段玉裁注>
<許慎釋>从一䇂。</許慎釋>
<段玉裁注>一者，陽也。陽入於䇂。謂之愆陽。息鄰切，十三部。</段玉裁注>
<許慎釋>䇂，辠也。</許慎釋>
<段玉裁注>辛痛泣出。辠人之象。凡辠宰辜辥辭皆从辛者，由此。</段玉裁注>
<許慎釋>辛承庚。象人股。</許慎釋>
<段玉裁注>冡大一經。</段玉裁注>
<許慎釋>凡辛之屬皆从辛。</許慎釋>
</內容>

<說文字頭>辠</說文字頭>
<內容>
<許慎釋>犯灋也。从辛自。</許慎釋>
<段玉裁注>辛自、卽酸鼻也。徂賄切，十五部。</段玉裁注>
<許慎釋>言辠人戚鼻苦辛之𢝊。</許慎釋>
<段玉裁注>戚今之蹙字。此釋从辛自之恉。</段玉裁注>
<許慎釋>秦㠯辠佀？字。改爲罪。</許慎釋>
<段玉裁注>此志改字之始也。古有叚借而無改字。罪本訓捕魚竹网。从网、非聲。始？易形聲爲會意。而漢後經典多從之。非古也。</段玉裁注>
</內容>

<說文字頭>辜</說文字頭>
<內容>
<許慎釋>辠也。</許慎釋>
<段玉裁注>《周禮》「殺王之親者辜之。鄭注：辜之言枯也。謂磔之。按辜本非常重罪。引申之、凡有罪皆曰辜。</段玉裁注>
<許慎釋>从辛，古聲。</許慎釋>
<段玉裁注>古乎切，五部。</段玉裁注>
</內容>

<說文字頭><img src="742A-01">𡲞</img></說文字頭>
<內容>
<許慎釋>古文辜。从死。</許慎釋>
<段玉裁注>从古文死也。</段玉裁注>
</內容>

<說文字頭>辥</說文字頭>
<內容>
<許慎釋>辠也。</許慎釋>
<段玉裁注>此字古書內罕見。</段玉裁注>
<許慎釋>从辛，？聲。</許慎釋>
<段玉裁注>？見𠂤部。私列切，十五部。</段玉裁注>
</內容>

<說文字頭>辤</說文字頭>
<內容>
<許慎釋>不受也。</許慎釋>
<段玉裁注>〈聘禮〉「辭、曰非禮也敢。注曰：辭、不受也。按經傳凡辤讓皆作辭說字。固屬叚借。而學者乃罕知有辤讓本字。或又用辤爲辭說而愈惑矣。《禮經》一書。多言辭曰。謂其文辭如是也。〈聘禮〉之辭曰非禮也敢。則於辭爲逗。謂辤則其辭如是也。故鄭特注之。以別於他處之言辭曰者。哀六年《左傳》「五辭而後許。《釋文》曰：辭本又作辤。</段玉裁注>
<許慎釋>从受辛。</許慎釋>
<段玉裁注>會意。</段玉裁注>
<許慎釋>受辛宜辤之也。</許慎釋>
<段玉裁注>釋會意之恉。《世說新語》。蔡邕題曹娥𥓓。黃絹幼婦。外孫虀臼。解之曰。虀臼所以受辛。辤字也。按此正當作辭。可證漢人辤辭不別耳。似茲切，一部。</段玉裁注>
</內容>

<說文字頭><img src="742A-02">辝</img></說文字頭>
<內容>
<許慎釋>籒文辤。</許慎釋>
<段玉裁注>和悅以卻之。故从台。</段玉裁注>
</內容>

<說文字頭>辭</說文字頭>
<內容>
<許慎釋>說也。</許慎釋>
<段玉裁注>今本說譌訟。《廣韵》七之所引不誤。今本此說譌爲訟。訩字下訟譌爲說。其誤正同。言部曰。說者，釋也。</段玉裁注>
<許慎釋>从𤔔辛。</許慎釋>
<段玉裁注>會意。似茲切，一部。</段玉裁注>
<許慎釋>𤔔辛猶理辜也。</許慎釋>
<段玉裁注>釋會意之恉。依小徐本訂正。</段玉裁注>
</內容>

<說文字頭>𤔲</說文字頭>
<內容>
<許慎釋>籒文辭。从司。</許慎釋>
<段玉裁注>《易．𣪠辭》本亦作𤔲。</段玉裁注>
</內容>
<重文>文六　　重三</重文>
<說文字頭>辡</說文字頭>
<內容>
<許慎釋>辠人相與訟也。从二辛。</許慎釋>
<段玉裁注>會意。方免切，十二部。</段玉裁注>
<許慎釋>凡辡之屬皆从辡。</許慎釋>
</內容>

<說文字頭>辯</說文字頭>
<內容>
<許慎釋>治也。</許慎釋>
<段玉裁注>治者，理也。俗多與辨不別。辨者，判也。</段玉裁注>
<許慎釋>从言在辡之閒。</許慎釋>
<段玉裁注>謂治獄也。會意。符蹇切，十二部。</段玉裁注>
</內容>
<重文>文二</重文>
<說文字頭>壬</說文字頭>
<內容>
<許慎釋>位北方也。侌極昜生。</許慎釋>
<段玉裁注>〈月令〉鄭注：壬之言任也。時萬物懷任於下。律書曰。壬之爲言任也。言陽气任養萬物於下也。律曆志曰。懷任於壬。《釋名》曰：壬，妊也。陰陽交。物懷妊。至子而萌也。</段玉裁注>
<許慎釋>故易曰。龍戰于野。</許慎釋>
<段玉裁注>坤上六爻辭。</段玉裁注>
<許慎釋>戰者，接也。</許慎釋>
<段玉裁注>釋易之戰字。引易者，證陰極陽生也。乾鑿度曰。陽始於亥。乾位在亥。文言曰。爲其兼於陽。故稱龍。許君以亥壬合德。亥壬包孕陽气。至子則滋生矣。</段玉裁注>
<許慎釋>象人褢妊之形。</許慎釋>
<段玉裁注>如林切，七部。</段玉裁注>
<許慎釋>承亥壬㠯子生之敘也。</許慎釋>
<段玉裁注>故舉坤上六爻辭。坤上六在亥。</段玉裁注>
<許慎釋>壬與巫同意。</許慎釋>
<段玉裁注>巫像人兩袖舞。壬像人腹大也。</段玉裁注>
<許慎釋>壬承辛。象人脛。脛任體也。</許慎釋>
<段玉裁注>冡大一經。</段玉裁注>
<許慎釋>凡壬之屬皆从壬。</許慎釋>
</內容>
<重文>文一</重文>
<說文字頭>癸（not exact）</說文字頭>
<內容>
<許慎釋>冬時水土平。可揆度也。</許慎釋>
<段玉裁注>揆癸曡䪨。律書曰。癸之爲言揆也。言萬物可揆度。律曆志曰。陳揆於癸。</段玉裁注>
<許慎釋>象水從四方流入地中之形。</許慎釋>
<段玉裁注>居誄切，十五部。</段玉裁注>
<許慎釋><seal_script>癸</seal_script>承壬。象人足。</許慎釋>
<段玉裁注>冡大一經。</段玉裁注>
<許慎釋>凡<seal_script>癸</seal_script>之屬皆从<seal_script>癸</seal_script>。</許慎釋>
</內容>

<說文字頭><img src="742B-01">𤼩</img></說文字頭>
<內容>
<許慎釋>籒文。从𣥠。从矢。</許慎釋>
<段玉裁注>癸像人足。故从𣥠。矢聲。<seal_script>癸</seal_script>本古文。小篆因之不改。故先篆後籒。而〈艸部〉葵作𦮙。手部作揆。知古形聲兼取二形也。</段玉裁注>
</內容>
<重文>文一　　重一</重文>
<說文字頭>子</說文字頭>
<內容>
<許慎釋>十一月昜气動。萬物滋。</許慎釋>
<段玉裁注>律書。子者，滋也。言萬物滋於下也。律曆志曰。孶萌於子。</段玉裁注>
<許慎釋>人㠯爲偁。</許慎釋>
<段玉裁注>人各本譌入。今正。此與以朋爲朋攩、以韋爲皮韋、以烏爲烏呼、以來爲行來、以西爲東西一例。凡言以爲者，皆許君發明六書叚借之法。子本陽气動萬物滋之偁。萬物莫靈於人。故因叚借以爲人之偁。</段玉裁注>
<許慎釋>象形。</許慎釋>
<段玉裁注>象物滋生之形。亦象人首與手足之形也。卽里切，一部。</段玉裁注>
<許慎釋>凡子之屬皆从子。</許慎釋>
</內容>

<說文字頭>㜽</說文字頭>
<內容>
<許慎釋>古文子。从巛。象髮也。</許慎釋>
<段玉裁注>象髮與𩠐同意。</段玉裁注>
</內容>

<說文字頭><img src="742B-02">𢀇</img></說文字頭>
<內容>
<許慎釋>籒文子。囟有髮。</許慎釋>
<段玉裁注>巛也。</段玉裁注>
<許慎釋>臂</許慎釋>
<段玉裁注>？也。</段玉裁注>
<許慎釋>脛</許慎釋>
<段玉裁注>人也。</段玉裁注>
<許慎釋>在几上也。</許慎釋>
<段玉裁注>〈木部〉曰。牀者，安身之几坐也。</段玉裁注>
</內容>

<說文字頭>孕</說文字頭>
<內容>
<許慎釋>褢子也。从子，乃聲。</許慎釋>
<段玉裁注>乃聲二字各本作从几。誤。今正。〈艸部〉艿字、〈人部〉仍字皆乃聲。《管子》孕作𣎜。从繩省聲、可證也。以證切，六部。</段玉裁注>
</內容>

<說文字頭>㝃</說文字頭>
<內容>
<許慎釋>生子免身也。从子免。</許慎釋>
<段玉裁注>按許書無免字。據此條則必當有免字。偶然逸之。正如由字耳。免聲當在古音十四部。或音問。則在十三部。與兔聲之在五部者迥不同矣。但立乎今日以言六書。免由皆不能得其象形會意。不得謂古無免由字也。㝃則會意兼形聲。亡辯切，十四部。</段玉裁注>
</內容>

<說文字頭>字</說文字頭>
<內容>
<許慎釋>乳也。</許慎釋>
<段玉裁注>人及鳥生子曰乳。獸曰㹌。引申之爲撫字。亦引申之爲文字。敘云：字者，言孶乳而浸多也。</段玉裁注>
<許慎釋>从子在宀下。</許慎釋>
<段玉裁注>會意。</段玉裁注>
<許慎釋>子亦聲。</許慎釋>
<段玉裁注>疾置切，一部。</段玉裁注>
</內容>

<說文字頭>㝅</說文字頭>
<內容>
<許慎釋>乳也。</許慎釋>
<段玉裁注>上文之乳、謂生子也。此乳者，謂既生而乳哺之也。《左傳》曰：楚人謂乳㝅。其音乃苟切。今本《左傳》作？。《漢書》作穀。或作彀。或作？。皆非也。音亦如？。</段玉裁注>
<許慎釋>从子，㱿聲。</許慎釋>
<段玉裁注>大徐古𠋫切，非也。當乃苟、奴豆切。三部。</段玉裁注>
<許慎釋>一曰㝅瞀也。</許慎釋>
<段玉裁注>各本刪（⿰刂）㝅字，今補。此三字一句。㝅瞀曡韵。荀子儒效篇作？瞀。《漢書》〈五行志〉作？霿。《楚辭》九辨作怐愗。《廣韵》五十𠋫作怐愗。又作？瞀。又作？瞀。其字皆上音寇、下音茂。其義皆謂愚蒙也。《山海經》〔注〕榖瞀。榖亦㝅之譌。此別一義也。故言一曰。</段玉裁注>
</內容>

<說文字頭>孿</說文字頭>
<內容>
<許慎釋>一乳㒳子也。</許慎釋>
<段玉裁注>此謂人也。孿之言連也。</段玉裁注>
<許慎釋>从子，䜌聲。</許慎釋>
<段玉裁注>吕患切，十四部。</段玉裁注>
</內容>

<說文字頭>孺</說文字頭>
<內容>
<許慎釋>乳子也。</許慎釋>
<段玉裁注>以曡韵爲訓。凡幼者曰孺子。此其義也。《爾雅》曰：孺，屬也。亦以同音爲訓。屬者，聯也。</段玉裁注>
<許慎釋>一曰輸孺也。輸孺尙小也。</許慎釋>
<段玉裁注>此二孺字各本無。《廣韵》有之。文義乃完。於此見刪（⿰刂）字者之無理。亦周燕也、黃倉庚也之類也。輸孺曡韵字。孺讀如儒。《方言》十二曰。儒輸，愚也。郭注：儒輸猶愞𨕖也。輸孺卽儒輸也。荀子修身篇。偷儒憚事。偷儒卽輸孺。</段玉裁注>
<許慎釋>从子，需聲。</許慎釋>
<段玉裁注>而遇切，四部。</段玉裁注>
</內容>

<說文字頭>季</說文字頭>
<內容>
<許慎釋>少偁也。</許慎釋>
<段玉裁注>叔季皆謂少者。而季又少於叔。</段玉裁注>
<許慎釋>从子、稚省。稚亦聲。</許慎釋>
<段玉裁注>居悸切，十五部。</段玉裁注>
</內容>

<說文字頭>孟</說文字頭>
<內容>
<許慎釋>長也。从子，皿聲。</許慎釋>
<段玉裁注>莫更切。古音在十部。讀如芒。《爾雅》「孟，勉也。此借孟爲猛。</段玉裁注>
</內容>

<說文字頭><img src="743A-01">𡥀</img></說文字頭>
<內容>
<許慎釋>古文孟如此。</許慎釋>
</內容>

<說文字頭>孼</說文字頭>
<內容>
<許慎釋>庶子也。</許慎釋>
<段玉裁注>〈玉藻〉：公子曰臣孼。鄭注：孼當作枿。聲之誤也。玉裁按此記文本作枿。注曰：枿當作孼。後人因注改經。又因經改注：師古《匡謬正俗》未之知也。凡木萌旁出皆曰櫱。人之支子曰孼。其義略同。故古或通用。固不必指爲聲誤。何注《公羊》曰：庶孼、衆賤子。猶樹之有櫱生。得其義矣。</段玉裁注>
<許慎釋>从子，辥聲。</許慎釋>
<段玉裁注>魚列切，十五部。</段玉裁注>
</內容>

<說文字頭>孶</說文字頭>
<內容>
<許慎釋>孶孶、彶彶生也。</許慎釋>
<段玉裁注>孶孶二字各本無。今依元應書補。攴部孜下曰。孜孜、彶彶也。此云孶孶、彶彶生也。孜孶二字古多通用。〈堯典〉「鳥獸孶尾。某氏傳曰。乳化曰孶。然則蕃生之義當用孶。故从茲。無怠之義當用孜。故从攴。</段玉裁注>
<許慎釋>从子，茲聲。</許慎釋>
<段玉裁注>按此篆从艸木多益之茲。猶〈水部〉之茲也。形聲中有會意。《五經文字》云从茲。非也。茲本在先韵耳。子之切。亦音字。一部。凡許書茲滋鷀孶慈鎡各本篆體皆謬。今皆更正。</段玉裁注>
</內容>

<說文字頭><img src="743B-01">𦈄</img></說文字頭>
<內容>
<許慎釋>籒文孶。从絲。</許慎釋>
<段玉裁注>謂絲聲也。茲从艸、絲省聲。故小篆茲聲。籒文絲聲。一也。</段玉裁注>
</內容>

<說文字頭>孤</說文字頭>
<內容>
<許慎釋>無父也。</許慎釋>
<段玉裁注>《孟子》曰：幼而無父曰孤。引申之、凡單獨皆曰孤。弧則不相酬應。故背恩者曰孤負。孤則人輕賤之。故鄭注《儀禮》曰。不以己尊孤人也。</段玉裁注>
<許慎釋>从子，瓜聲。</許慎釋>
<段玉裁注>古乎切，五部。</段玉裁注>
</內容>

<說文字頭>存</說文字頭>
<內容>
<許慎釋>恤問也。</許慎釋>
<段玉裁注>恤、𢝊也。收也。《爾雅》曰：在，存也。在、存、省、士，察也。今人於在存字皆不得其本義。</段玉裁注>
<許慎釋>从子，在省。</許慎釋>
<段玉裁注>大徐本作才聲。今小徐本作在聲。依《韵會》所引正。楚金注曰：在亦存也。會意。徂尊切，十三部。</段玉裁注>
</內容>

<說文字頭>𡥈</說文字頭>
<內容>
<許慎釋>放也。</許慎釋>
<段玉裁注>放各本譌作效。今依宋刻及《集韵》正。放仿古通用。許曰。放，逐也。仿、相似也。𡥈訓放者，謂隨之依之也。今人則專用仿矣。敎字、學字皆以𡥈會意。敎者，與人以可放也。學者，放而像之也。放分兩切。</段玉裁注>
<許慎釋>从子，爻聲。</許慎釋>
<段玉裁注>古？切。二部。按《玉篇》曰：公孝切也。《說文》又音交。然則古肴切者，出於《說文》音隱。</段玉裁注>
</內容>

<說文字頭>疑</說文字頭>
<內容>
<許慎釋>惑也。</許慎釋>
<段玉裁注>惑，亂也。</段玉裁注>
<許慎釋>从子止匕。矢聲。</許慎釋>
<段玉裁注>此六字有誤。匕矢皆在十五部。非聲。疑止皆在一部。止可爲疑聲。匕部有？。未定也。當作从子？省、止聲。以子？會意也。語其切，一部。</段玉裁注>
</內容>
<重文>文十五　　重四</重文>
<說文字頭>了</說文字頭>
<內容>
<許慎釋>尦也。</許慎釋>
<段玉裁注>尦、行脛相交也。牛行腳相交爲尦。凡物二股或一股結糾紾縳不直伸者，曰了戾。《方言》「軫，戾也。郭注：相了戻也。《淮南》原道訓注、楊倞荀卿注、王砅〈素問〉注、段成式酉陽雜組及諸書皆有了戾字。而或妄改之。《方言》曰：佻、縣（⿰県系）也。郭注：了佻、縣（⿰県系）物皃。丁小反。按他書引皆作了？。亦卽許之了尦也。叚借爲憭悟字。</段玉裁注>
<許慎釋>从子無臂。象形。</許慎釋>
<段玉裁注>象其足了戾之形。盧鳥切，二部。</段玉裁注>
<許慎釋>凡了之屬皆从了。</許慎釋>
</內容>

<說文字頭>孑</說文字頭>
<內容>
<許慎釋>無又臂也。</許慎釋>
<段玉裁注>引申之、凡特立爲孑。《詩》曰：孑孑干旄。又曰。靡有孑遺。《方言》曰：？而無刃、秦晉之閒謂之釨。釨卽孑字。《左傳》正作孑。</段玉裁注>
<許慎釋>从了，？象形。</許慎釋>
<段玉裁注>居桀切，十五部。</段玉裁注>
</內容>

<說文字頭>孒</說文字頭>
<內容>
<許慎釋>無𠂇臂也。</許慎釋>
<段玉裁注>大荒西經。有人名曰吳回。奇左。是無右臂。郭注：卽奇肱也。又大荒之山有人焉。是顓頊之子。三面一臂。郭注：無左臂也。《廣雅》「孑孒，蜎也。郭樸云：井中小蛣蟩赤蟲也。</段玉裁注>
<許慎釋>从了，？象形。</許慎釋>
<段玉裁注>居月切，十五部。</段玉裁注>
</內容>
<重文>文三<段玉裁注>宋夢英書《說文》偏旁五百四十字。有孑部而無？部。誤也。郭忠恕與夢英書曰。《說文》字源。惟有五百四十部。孑字後校在子部。按子字乃了字之譌。當云孑在了部。</段玉裁注>
			</重文>
<說文字頭>孨</說文字頭>
<內容>
<許慎釋>謹也。</許慎釋>
<段玉裁注>《大戴禮》曰：《博學》而孱守之。正謂謹也。引申之義爲弱小。《史記》「吾王孱王也。韋昭曰。仁謹皃。與許合。孟康曰。冀州人謂愞弱爲孱。此引申之義。其字則多叚孱爲孨。</段玉裁注>
<許慎釋>从三字。</許慎釋>
<段玉裁注>會意。服䖍音鉏閑反。孟康音如潺湲之潺。見十四部。</段玉裁注>
<許慎釋>凡孨之屬皆从孨。讀若翦。</許慎釋>
<段玉裁注>旨沇切，十四部。</段玉裁注>
</內容>

<說文字頭>孱</說文字頭>
<內容>
<許慎釋>迮也。</許慎釋>
<段玉裁注>按此迮當爲笮。今之窄字也。</段玉裁注>
<許慎釋>从孨在尸下。</許慎釋>
<段玉裁注>士連切。十四部。《廣韵》又士山切。</段玉裁注>
<許慎釋>一曰呻吟也。</許慎釋>
<段玉裁注>呻吟見口部。</段玉裁注>
</內容>

<說文字頭>孴</說文字頭>
<內容>
<許慎釋>盛皃。</許慎釋>
<段玉裁注>《文𨕖》〈靈光殿賦〉曰。芝、栭欑羅以戢孴。李注：戢孴、衆皃。</段玉裁注>
<許慎釋>从孨、从日。讀若薿薿。一曰若存。</許慎釋>
<段玉裁注>今魚紀切。李善乃立切。</段玉裁注>
</內容>

<說文字頭><img src="744A-01">𡥨</img></說文字頭>
<內容>
<許慎釋>籒文孴。从二子。</許慎釋>
<段玉裁注>句絕。</段玉裁注>
<許慎釋>一曰？卽奇字㬜。</許慎釋>
<段玉裁注>俗本曰多譌日。</段玉裁注>
</內容>
<重文>文三　　重一</重文>
<說文字頭><img src="744A-02">𠫓</img></說文字頭>
<內容>
<許慎釋>不順忽出也。</許慎釋>
<段玉裁注>謂凡物之反其常。凡事之屰其理。突出至前者。皆是也。不專謂人子。</段玉裁注>
<許慎釋>从到子。</許慎釋>
<段玉裁注>到今倒字。倒子、會意也。他骨切，十五部。</段玉裁注>
<許慎釋>易曰。突如其來如。不孝子突出。不容於內也。</許慎釋>
<段玉裁注>此引易而釋之。以明从倒子會意之恉也。離九四曰。突如其來如。焚如死如棄如。鄭注曰：震爲長子。爻失正。突如震之失正。不知其所如。不孝之罪、五㓝莫大。故有焚如死如棄如之㓝。如淳注〈王莽傳〉亦曰。焚如死如棄如謂不孝子也。皆與許合。許葢出於孟氏矣。子之不順者，謂之突如。造文者因有？字。施諸凡不順者。</段玉裁注>
<許慎釋>？卽易突字也。</許慎釋>
<段玉裁注>《倉頡》之？卽易之突字。非謂《倉頡》時巳見爻辭。正謂《周易》之突卽《倉頡》之？也。此爻辭之用叚借也。突之本義謂犬從穴中暫出。？之本義謂不順。故曰用叚借。按小徐本有此六字。大徐本刪（⿰刂）之。由其不知許意也。若近惠氏定宇校李？祚同易集解改作？如其來如。則爲紕繆矣。</段玉裁注>
<許慎釋>凡𠫓之屬皆从𠫓。</許慎釋>
</內容>

<說文字頭><img src="744B-01">𡿮</img></說文字頭>
<內容>
<許慎釋>或从到古文子。</許慎釋>
<段玉裁注>㜽古文子也。故？爲倒古文子。大徐於此下安卽易突字四字。惠氏之誤本此。</段玉裁注>
</內容>

<說文字頭>育</說文字頭>
<內容>
<許慎釋>養子使作善也。</許慎釋>
<段玉裁注>《孟子》曰：中也養不中。才也養不才。</段玉裁注>
<許慎釋>从𠫓。</許慎釋>
<段玉裁注>不从子而从倒子者，正謂不善者可使作善也。</段玉裁注>
<許慎釋>肉聲。</許慎釋>
<段玉裁注>余六切，三部。</段玉裁注>
<許慎釋>〈虞書〉曰：</許慎釋>
<段玉裁注>〈虞書〉當作〈唐書〉「說在〈禾部〉。</段玉裁注>
<許慎釋>敎育子。</許慎釋>
<段玉裁注>〈堯典〉文。今《尙書》作冑子。攷鄭注〈王制〉作冑。注周官大司樂作育。王肅注《尙書》作冑。葢今文作育。古文作冑也。〈釋言〉曰。育，稚也。故《史記》作敎稚子。邠風《毛傳》亦曰。鬻子、稚子也。稚者當養以正。二義實相因。</段玉裁注>
</內容>

<說文字頭><img src="744B-02">毓</img></說文字頭>
<內容>
<許慎釋>育或从每。</許慎釋>
<段玉裁注>《周禮》、《周易》蒙卦皆作此字。每、艸盛也。養之則盛矣。</段玉裁注>
</內容>

<說文字頭>疏</說文字頭>
<內容>
<許慎釋>通也。</許慎釋>
<段玉裁注>疋部曰。？，通也。疏與？音義皆同。皆从疋者，疋所以通也。鄭注〈月令〉〈明堂位〉、薛解〈西京賦〉張注〈靈光殿賦〉皆訓疏爲刻鏤。古？疏？三字通用矣。疏之引申爲疏闊、分疏、疏記。</段玉裁注>
<許慎釋>从㐬、从疋。疋亦聲。</許慎釋>
<段玉裁注>所葅切，五部。</段玉裁注>
</內容>
<重文>文三　　重二</重文>
<說文字頭>丑</說文字頭>
<內容>
<許慎釋>紐也。</許慎釋>
<段玉裁注>律曆志曰。紐牙於丑。《釋名》曰：丑，紐也。寒氣自屈紐也。《淮南》天文訓、《廣雅》〈釋言〉皆曰。丑，紐也。糸部曰。紐，系也。一曰結而可解。十二月陰氣之固結巳漸解。故曰紐也。</段玉裁注>
<許慎釋>十二月萬物動用事。</許慎釋>
<段玉裁注>《後漢書》陳竉傳曰。十二月陽氣上通。雉雊雞乳。地以爲正。殷以爲春。</段玉裁注>
<許慎釋>象手之形。</許慎釋>
<段玉裁注>人於是舉手有爲。又者，手也。从又而聯綴其三指。象欲爲。而凓冽氣寒、未得爲也。敕九切，三部。</段玉裁注>
<許慎釋>日加丑。亦舉手時也。</許慎釋>
<段玉裁注>上言月。此言日。每日太陽加丑。亦是人舉手思奮之時。各本譌作時加丑。今改正。</段玉裁注>
<許慎釋>凡丑之屬皆从丑。</許慎釋>
</內容>

<說文字頭>䏔</說文字頭>
<內容>
<許慎釋>食肉也。</許慎釋>
<段玉裁注>食肉必用手。故从丑肉。</段玉裁注>
<許慎釋>从丑肉。</許慎釋>
<段玉裁注>會意。不入肉部者，重丑也。</段玉裁注>
<許慎釋>丑亦聲。</許慎釋>
<段玉裁注>女久切，三部。</段玉裁注>
</內容>

<說文字頭>羞</說文字頭>
<內容>
<許慎釋>進獻也。</許慎釋>
<段玉裁注>宗廟犬名羹獻。犬？者獻之。犬羊一也。故从羊。引申之、凡進皆曰羞。《今文尙書》「次二曰羞用五事。羞，進也。</段玉裁注>
<許慎釋>从羊丑。</許慎釋>
<段玉裁注>會意。不入〈羊部〉者，重丑也。</段玉裁注>
<許慎釋>羊所進也。</許慎釋>
<段玉裁注>說从羊之意从丑者，謂手持以進也。</段玉裁注>
<許慎釋>丑亦聲。</許慎釋>
<段玉裁注>息流切，三部。</段玉裁注>
</內容>
<重文>文三</重文>
<說文字頭>寅</說文字頭>
<內容>
<許慎釋>髕也。</許慎釋>
<段玉裁注>髕、字之誤也。當作濥。《史記》、《淮南》王書作螾。律書曰。寅言萬物始生螾然也。天文訓曰。斗指寅則萬物螾。高注：螾、動生皃。律曆志曰。引達於寅。《釋名》曰：寅，演也。演生物也。《廣雅》曰：寅，演也。《晉書樂志》曰：正月之辰謂之寅。寅，津也。謂物之津塗。按漢志、《廣雅》演字皆濥之誤。〈水部〉曰：濥、水？行地中濥濥也。演、長流也。俗人不知二字之別。濥多誤爲演。以濥釋寅者。正月陽氣欲上出。如水泉欲上行也。螾之爲物。詰詘於黃泉。而能上出。故其字从寅。律書、天文訓以螾釋寅。</段玉裁注>
<許慎釋>正月昜气動。</許慎釋>
<段玉裁注>句。</段玉裁注>
<許慎釋>去黃泉欲上出。侌尙強也。</許慎釋>
<段玉裁注>杜注《左傳》曰：地中之泉。故曰黃泉。陰上強、陽不能徑遂。如宀之屋於上。故从宀。</段玉裁注>
<許慎釋>象宀不𨔶髕寅於下也。</許慎釋>
<段玉裁注>髕寅、字之誤也。當作濥濥。或曰當作螾螾。宀象陰尙強。？象陽氣去黃泉欲上出。弋眞切，十二部。</段玉裁注>
<許慎釋>凡寅之屬皆从寅。</許慎釋>
</內容>

<說文字頭><img src="745A-01">𡓵</img></說文字頭>
<內容>
<許慎釋>古文𡩟。</許慎釋>
<段玉裁注>下从土。上象其形。</段玉裁注>
</內容>
<重文>文一　　重一</重文>
<說文字頭>卯</說文字頭>
<內容>
<許慎釋>冒也。二月萬物冒地而出。</許慎釋>
<段玉裁注>律書曰。卯之爲言茂也。言萬物茂也。律曆志。冒茆於卯。天文訓曰。卯則茂茂然。《釋名》曰：卯，冒也。載冒土而出也。葢陽氣至是始出地。</段玉裁注>
<許慎釋>象開門之形。</許慎釋>
<段玉裁注>字象開門也。莫飽切，古音在三部。</段玉裁注>
<許慎釋>故二月爲天門。</許慎釋>
<段玉裁注>卯爲春門。萬物巳出。</段玉裁注>
<許慎釋>凡卯之屬皆从卯。</許慎釋>
</內容>

<說文字頭><img src="745A-02">𩇨</img></說文字頭>
<內容>
<許慎釋>古文卯。</許慎釋>
<段玉裁注>安十干十二支之字皆古文也。非後人所能造者。而丣爲春門、丣爲秋門、尤㬎明。然則？酉皆古文而異者也。</段玉裁注>
</內容>
<重文>文一　　重一</重文>
<說文字頭>辰</說文字頭>
<內容>
<許慎釋>震也。三月昜气動。靁電振。民農時也。物皆生。</許慎釋>
<段玉裁注>震振古通用。振，奮也。律書曰。辰者，言萬物之蜄也。律曆志曰。振美於辰。《釋名》曰：辰，伸也。物皆伸舒而出也。季春之月。生氣方盛。陽氣發泄。句者畢（）出。萌者盡達。二月靁發聲。始電至。三月而大振動。〈豳風〉曰：四之日舉止。故曰民農時。</段玉裁注>
<許慎釋>从乙匕。</許慎釋>
<段玉裁注>匕呼跨切。變也。此合二字會意。乙象春艸木冤曲而出。陰氣尙強。其山乙乙。至是月陽氣大盛。乙乙難出者始變化矣。</段玉裁注>
<許慎釋>匕象芒達。</許慎釋>
<段玉裁注>匕字依《韵會》補。芒達、芒者盡達也。</段玉裁注>
<許慎釋>厂聲。</許慎釋>
<段玉裁注>鉉等疑厂呼旱切、非聲。按厂之古音不可攷。文䰟與元寒音轉亦冣近也。今植鄰切，古音在十三部。</段玉裁注>
<許慎釋>辰、房星。天時也。</許慎釋>
<段玉裁注>此將言从二。先說其故也。晶部曟字下曰。房星、爲民田時者。从晶、辰聲。或省作晨。此房星之字也。而此云辰、房星。辱下云：房星爲辰。田𠋫也。則字亦作辰。《爾雅》房心尾爲大辰是也。韋注〈周語〉曰。農祥、房星也。房星晨正、爲農事所瞻仰。故曰天時。引申之、凡時皆曰辰。釋訓云：不辰、不時也。房星高高在上。故从上。</段玉裁注>
<許慎釋>从二，二、古文上字。凡辰之屬皆从辰。</許慎釋>
</內容>

<說文字頭><img src="745B-01">𠨷</img></說文字頭>
<內容>
<許慎釋>古文辰。</許慎釋>
</內容>

<說文字頭>辱</說文字頭>
<內容>
<許慎釋>恥也。</許慎釋>
<段玉裁注>心部曰。恥，辱也。此之謂轉注：《儀禮》注曰：以白造緇曰辱。</段玉裁注>
<許慎釋>从寸在辰下。</許慎釋>
<段玉裁注>會意。寸者，法度也。而蜀切，三部。</段玉裁注>
<許慎釋>失耕時。</許慎釋>
<段玉裁注>故从辰。</段玉裁注>
<許慎釋>於封畺上戮之也。</許慎釋>
<段玉裁注>故从寸。</段玉裁注>
<許慎釋>辰者，農之時也。故房星爲辰。</許慎釋>
<段玉裁注>說从辰之意。</段玉裁注>
<許慎釋>田𠋫也。</許慎釋>
</內容>
<重文>文二　　重一</重文>
<說文字頭>巳</說文字頭>
<內容>
<許慎釋>巳也。</許慎釋>
<段玉裁注>律書曰。巳者，言萬物之巳盡也。律曆志曰。巳盛於巳。《淮南》天文訓曰。巳則生巳定也。《釋名》曰：巳、畢（）布巳也。辰巳之巳既久用爲巳然巳止之巳。故卽以巳然之巳釋之。序卦傳。蒙者，蒙也。比者，比也。剝者，剝也。《毛詩傳》曰：虚，虚也。自古訓故有此例。卽用本字、不叚異字也。〈小雅〉斯干箋云：似讀爲巳午之巳。巳續妣祖者，謂巳成其宫廟也。此可見漢人巳午與巳然無二音。其義則異而同也。《廣雅》〈釋言〉「巳，㠯也。乃淺人所改。近大興朱氏重刻汲古閣《說文》改爲己也。殊誤。</段玉裁注>
<許慎釋>四月昜气巳出。陰气巳臧。</許慎釋>
<段玉裁注>今藏字。</段玉裁注>
<許慎釋>萬物見。</許慎釋>
<段玉裁注>句。</段玉裁注>
<許慎釋>成彣彰。</許慎釋>
<段玉裁注>故曰巳也。</段玉裁注>
<許慎釋>故巳爲它象形。</許慎釋>
<段玉裁注>巳不可像也。故以蛇象之。蛇、長而冤曲垂尾。其字像蛇。則象陽巳出陰巳藏矣。此六字一句讀。？者，蛇象也。？者，古文豕也。此近十二屬之說。而與《論衡》物勢篇義各不同。祥里切，一部。</段玉裁注>
<許慎釋>凡巳之屬皆从巳。</許慎釋>
</內容>

<說文字頭>㠯</說文字頭>
<內容>
<許慎釋>用也。</許慎釋>
<段玉裁注>用者，可施行也。凡㠯字皆此訓。</段玉裁注>
<許慎釋>从反巳。</許慎釋>
<段玉裁注>與巳篆形勢略相反也。巳主乎止。㠯主乎行。故形相反。二字古有通用者。羊止切。一部。又按今字皆作以。由隷變加人於右也。</段玉裁注>
<許慎釋>賈侍中說。己意巳實也。象形。</許慎釋>
<段玉裁注>己各本作巳。今正。己者，我也。意者，志也。己意巳實、謂人意巳堅實見諸施行也。凡人意不實則不見諸施行。吾意巳堅實則或自行之。或用人行之。是以《春秋傳》曰：能左右之曰以。謂或𠂇或又惟吾指撝也。賈與許無二義。云象形者，巳篆上實下虚。㠯篆上虚下實。由虚而實、指事亦象形也。一說象己字之上而實其下。</段玉裁注>
</內容>
<重文>文二</重文>
<說文字頭>午</說文字頭>
<內容>
<許慎釋>啎也。</許慎釋>
<段玉裁注>啎者，屰也。</段玉裁注>
<許慎釋>五月侌气啎屰昜。冒地而出也。</許慎釋>
<段玉裁注>啎屰各本作午逆。今正。律書曰。午者，陰陽交。故曰午。律曆志曰。咢布於午。天文訓曰。午，仵也。陰氣從下上。與陽相仵逆也。《廣雅》〈釋言〉「午，仵也。按仵卽啎字。四月純陽。五月一陰屰陽。冒地而出。故製字以象其形。古者，横直交互謂之午。義之引申也。《儀禮》度而午。注云：一縱一横曰午。</段玉裁注>
<許慎釋>象形。</許慎釋>
<段玉裁注>各本無此二字，今補。</段玉裁注>
<許慎釋>此與矢同意。</許慎釋>
<段玉裁注>矢之首與午相似。皆象貫之而出也。疑古切，五部。</段玉裁注>
<許慎釋>凡午之屬皆从午。</許慎釋>
</內容>

<說文字頭>啎</說文字頭>
<內容>
<許慎釋>屰也。</許慎釋>
<段玉裁注>屰各本作逆。今正。逆，迎也。屰、不順也。今則逆行而屰廢矣。相迎者必相屰。古亦通用逆爲屰。攷《儀禮》之梧受。《爾雅》、《釋名》之梧𠀉。太史公書之魁梧、枝梧。《漢書》之抵梧。皆是啎之譌字。啎，屰也。迎也。遻也。不識啎字、乃多妄改。《管子》七臣七主篇。事無常而法令申。不？。則失國勢。《戰國策》有樓？。《吕覽》明理篇。亂世之民長短頡？百疾。高注：？，迎也。字皆左吾右午。啎之或體也。姚宏云：字書無之。過矣。</段玉裁注>
<許慎釋>从午，吾聲。</許慎釋>
<段玉裁注>五故切，五部。</段玉裁注>
</內容>
<重文>文二</重文>
<說文字頭>未</說文字頭>
<內容>
<許慎釋>味也。</許慎釋>
<段玉裁注>口部曰。味者，滋味也。</段玉裁注>
<許慎釋>六月滋味也。</許慎釋>
<段玉裁注>《韵會》引作六月之辰也。律書曰。未者，言萬物皆成。有滋味也。《淮南》天文訓曰。未者，昧也。律曆志曰。昧薆於未。《釋名》曰：未，昧也。日中則昃。向幽昧也。《廣雅》〈釋言〉曰。未，味也。許說與《史記》同。</段玉裁注>
<許慎釋>五行木老於未。</許慎釋>
<段玉裁注>天文訓曰。木生於亥。壯於卯。死於未。此卽昧薆之說也。</段玉裁注>
<許慎釋>象木重枝葉也。</許慎釋>
<段玉裁注>老則枝葉重㬪。故其字象之。無沸切，十五部。</段玉裁注>
<許慎釋>凡未之屬皆从未。</許慎釋>
</內容>
<重文>文一</重文>
<說文字頭>申</說文字頭>
<內容>
<許慎釋>神也。</許慎釋>
<段玉裁注>神不可通。當是本作？。如巳巳也之例。謂此申酉之篆卽今引申之義也。淺人不得其例。妄改爲神。攷諸古說無有合者。律書曰。申者，言陰用事。申則萬物。故曰申。律曆志曰。申堅於申。天文訓曰。申者，申之也。皆以申釋申。爲許所本。而今本《淮南》改申之作呻之。其可𣢑一而巳。或曰神當作身。下云陰氣成體。《釋名》、《晉書樂志》、《玉篇》、《廣韵》皆云：申，身也。許說身字从申省聲。皆其證。此說近是。然恐尙非許意。</段玉裁注>
<許慎釋>七月侌气成體自申束。</許慎釋>
<段玉裁注>《韵會》無體字。陰气成謂三陰成爲否卦也。古屈伸字作詘申。亦叚信。其作伸者俗字。或以羼入許書〈人部〉耳。韓子外儲說曰。申之束之。今本申譌紳。申者，引長。束者，約結。《廣韵》曰：。申，伸也。重也。</段玉裁注>
<許慎釋>从臼自持也。</許慎釋>
<段玉裁注>臼、叉手也。申與䢅要同意。當是从丨以象其申。从臼以象其束。疑有奪文。丨卽余制切之厂字也。失人切，十二部。</段玉裁注>
<許慎釋>吏㠯餔時聽事。申旦政也。</許慎釋>
<段玉裁注>餔者，日加申時食也。申旦政者，子產所謂朝以聽政。夕以修令。公父文伯之母所謂卿大夫朝攷其職。夕序其業。士朝而受業。夕而習復也。</段玉裁注>
<許慎釋>凡申之屬皆从申。</許慎釋>
</內容>

<說文字頭><img src="746B-01">（图746B-01）</img></說文字頭>
<內容>
<許慎釋>古文申。</許慎釋>
<段玉裁注>虹陳篆下如此。</段玉裁注>
</內容>

<說文字頭><img src="746B-02">𢑚</img></說文字頭>
<內容>
<許慎釋>籒文申。</許慎釋>
<段玉裁注>小篆改此作申。？？字从此。</段玉裁注>
</內容>

<說文字頭><img src="746B-03">𣍃</img></說文字頭>
<內容>
<許慎釋>擊小𡔷引樂聲也。</許慎釋>
<段玉裁注>《周禮》小師。𡔷朄。鄭司農云：朄、小𡔷名。〈周頌〉「應田縣（⿰県系）𡔷。箋云：田當作朄。朄、小𡔷。在大𡔷旁。應鼙之屬也。聲轉字誤。變而作田。</段玉裁注>
<許慎釋>从申，柬聲。</許慎釋>
<段玉裁注>羊晉切，按依許則古音在十四部。</段玉裁注>
</內容>

<說文字頭>臾</說文字頭>
<內容>
<許慎釋>束縛捽抴爲臾曳。</許慎釋>
<段玉裁注>束，縛也。縛，束也。捽、持頭髮也。抴，捈也。捈、臥引也。曳字各本無，今補。束縛而牽引之謂之臾曳。凡史偁瘐死獄中皆當作此字。臾曳者，臾之本義。《周禮》臾弓。往體多。來體寡。往多、殆卽牽引之意與。凡云須臾者，殆方語如是。不關本義。</段玉裁注>
<許慎釋>从申、从乙。</許慎釋>
<段玉裁注>乙象艸木冤曲。从申从乙者，引之又冤曲之也。羊朱切，古音在四部。</段玉裁注>
</內容>

<說文字頭>曳</說文字頭>
<內容>
<許慎釋>臾曳也。</許慎釋>
<段玉裁注>臾曳巳見上文。故但云臾曳也。此許之通例也。臾曳雙聲。猶牽引也。引之則長。故衣長曰曳地。</段玉裁注>
<許慎釋>从申，厂聲。</許慎釋>
<段玉裁注>厂見十二篇。余制切，抴也。象抴引之形。此形聲包會意也。余制切。十五部。</段玉裁注>
</內容>
<重文>文四　　重二</重文>
<說文字頭>酉</說文字頭>
<內容>
<許慎釋>就也。</許慎釋>
<段玉裁注>就，高也。律書曰。酉者，萬物之老也。律曆志曰。畱孰於酉。天文訓曰。酉者，飽也。《釋名》曰：酉，秀也。秀者，物皆成也。</段玉裁注>
<許慎釋>八月黍成。可爲酎酒。</許慎釋>
<段玉裁注>此舉一物以言就。黍以大暑而穜。至八月而成。猶禾之八月而孰也。不言禾者，爲酒多用黍也。酎者，三重酒也。必言酒者，古酒可用酉爲之。故其義同曰就也。凡从酒之字當別酒部。解曰从酒省。許合之。疏矣。</段玉裁注>
<許慎釋>象古文酉之形也。</許慎釋>
<段玉裁注>古文酉謂丣也。仿佛丣字之形而製酉篆。此與弟从古文弟之形、民从古文民之形、革从古文革之形爲一例。周伯琦乃謂不可解矣。與久切，三部。</段玉裁注>
<許慎釋>凡酉之屬皆从酉。</許慎釋>
</內容>

<說文字頭>丣</說文字頭>
<內容>
<許慎釋>古文酉。从丣。</許慎釋>
<段玉裁注>从丣、一以？之。</段玉裁注>
<許慎釋>丣爲春門。萬物巳出。丣爲秋門。萬物巳入。一？門象也。</許慎釋>
<段玉裁注>《管子》幼官篇。春三卯同事。秋三卯同事。惠氏士奇云：春當作三丣。秋當作三丣。取許書爲說也。虞翻別傳曰。翻奏鄭玄解《尙書》違失云：古大篆丣字、讀當爲桺。古桺丣同字。而以爲昧。甚違不知葢闕之義。玉裁按壁中《古文尙書》作昧谷。鄭注《尙書》依之。《今文尙書》作桺穀。鄭注《周禮》縫人取之。今文古文本有𣃔難合一者也。鄭本不誤。而仲翔謂其改丣爲昧。其他三事亦皆仲翔誤會。説詳《古文尙書》𢰅異。凡畱桺𦕼劉字从丣。</段玉裁注>
</內容>

<說文字頭>酒</說文字頭>
<內容>
<許慎釋>就也。所㠯就人性之善惡。</許慎釋>
<段玉裁注>賓主百拜者，酒也。淫酗者，亦酒也。</段玉裁注>
<許慎釋>从水酉。</許慎釋>
<段玉裁注>以水泉於酉月爲之。</段玉裁注>
<許慎釋>酉亦聲。</許慎釋>
<段玉裁注>子酉切，三部。</段玉裁注>
<許慎釋>一曰造也。</許慎釋>
<段玉裁注>造古讀如就。</段玉裁注>
<許慎釋>吉凶所造起也。古者，儀狄作酒醪。禹嘗之而美。遂疏儀狄。</許慎釋>
<段玉裁注>見《戰國策》。</段玉裁注>
<許慎釋>杜康作秫酒。</許慎釋>
<段玉裁注>又見巾部。曰少康作箕帚秫酒。少康者，杜康也。按許書事物原始皆用《世本》。此皆出《世本》。</段玉裁注>
</內容>

<說文字頭><img src="747B-01">𨢊</img></說文字頭>
<內容>
<許慎釋>？生衣也。</許慎釋>
<段玉裁注>《方言》曰：䴿，麴也。郭注云：音蒙。有衣麴。</段玉裁注>
<許慎釋>从酉。
<段玉裁注>麴、所以爲酒也。故字从酉。</段玉裁注>
<許慎釋>冡聲。</許慎釋>
<段玉裁注>包會意。莫紅切，九部。</段玉裁注>
</內容>

<說文字頭>䤁</說文字頭>
<內容>
<許慎釋>孰？也。从酉，甚聲。</許慎釋>
<段玉裁注>余箴切，七部。</段玉裁注>
</內容>

<說文字頭>釀</說文字頭>
<內容>
<許慎釋>醞也。作酒曰釀。</許慎釋>
<段玉裁注>《周禮》「酒人掌爲五齊三酒。爲猶作也。</段玉裁注>
<許慎釋>从酉，襄聲。</許慎釋>
<段玉裁注>女亮切，十部。</段玉裁注>
</內容>

<說文字頭>醞</說文字頭>
<內容>
<許慎釋>釀也。</許慎釋>
<段玉裁注>引申爲醞藉。《詩》小宛箋、《禮記》禮噐注、《漢書》匡張孔馬傳贊皆曰醞藉。師古云：謂如醞釀及薦藉。道其寛博重厚也。今人多作蘊藉。失之遠矣。《毛詩》叚借溫字。</段玉裁注>
<許慎釋>从酉，𥁕聲。</許慎釋>
<段玉裁注>於問切，十三部。</段玉裁注>
</內容>

<說文字頭><img src="747B-02">𨠢</img></說文字頭>
<內容>
<許慎釋>酒疾孰也。</許慎釋>
<段玉裁注>《廣韵》云：一宿酒。謂一宿而孰也。</段玉裁注>
<許慎釋>从酉，弁聲。</許慎釋>
<段玉裁注>芳萬切，十四部。</段玉裁注>
</內容>

<說文字頭>酴</說文字頭>
<內容>
<許慎釋>酒母也。</許慎釋>
<段玉裁注>米部？、酒母也。此酴亦訓酒母。則今之酵也。《玉篇》曰：麥酒。不去滓飮也。</段玉裁注>
<許慎釋>从酉，余聲，讀若廬。</許慎釋>
<段玉裁注>同都切，五部。</段玉裁注>
</內容>

<說文字頭>釃</說文字頭>
<內容>
<許慎釋>下酒也。</許慎釋>
<段玉裁注>〈小雅〉曰：釃酒有藇。又曰。有酒湑我。傳曰。以筐曰釃。以藪曰湑。湑莤之也。引申爲分疏之義。〈溝洫志〉云釃二渠以引河是也。〈司馬相如傳〉借灑。</段玉裁注>
<許慎釋>从酉，麗聲。</許慎釋>
<段玉裁注>所綺切，十六部。</段玉裁注>
<許慎釋>一曰醇也。</許慎釋>
<段玉裁注>不澆酒也。按醇葢誤字。當作淳。〈水部〉曰：淳者，淥也。淥者，浚也。其義與下酒同耳。而分爲二者，言淳言淥則不專謂酒也。淳見《儀禮》、〈攷工記〉、內則。之純反。</段玉裁注>
</內容>

<說文字頭>䣺</說文字頭>
<內容>
<許慎釋>？酒也。</許慎釋>
<段玉裁注>《玉篇》曰：以孔下酒也。按謂㳙㳙而下也。</段玉裁注>
<許慎釋>从酉，肙聲。</許慎釋>
<段玉裁注>古玄切。古音在十四部。《廣韵》去聲。</段玉裁注>
</內容>

<說文字頭><img src="747B-03">𨢌</img></說文字頭>
<內容>
<許慎釋>䣺也。</許慎釋>
<段玉裁注>《廣韵》曰：。下酒也。按謂滴瀝而下也。在〈水部〉作瀝。在酒部作？。《周禮》量人作歷。古文叚借。</段玉裁注>
<許慎釋>从酉，鬲聲。</許慎釋>
<段玉裁注>郎擊切，十六部。</段玉裁注>
</內容>

<說文字頭>醴</說文字頭>
<內容>
<許慎釋>酒一宿孰也。</許慎釋>
<段玉裁注>《周禮》酒正注曰：醴猶體也。成而汁滓相將。如今恬酒矣。按汁滓相將、葢如今江東人家之白酒。滓卽糟也。滓多、故酌醴者用柶。醴甘、故曰如今恬酒。恬卽甛也。許云一宿孰、則此酒易成與。《禮經》以醴敬賓曰醴賓。注多改爲禮賓。</段玉裁注>
<許慎釋>从酉，豐聲。</許慎釋>
<段玉裁注>盧啟切，十五部。</段玉裁注>
</內容>

<說文字頭>醪</說文字頭>
<內容>
<許慎釋>汁滓酒也。</許慎釋>
<段玉裁注>米部曰。糟、酒滓也。許意此爲汁滓相將之酒。醴爲一宿孰之酒。與鄭異。</段玉裁注>
<許慎釋>从酉，翏聲。</許慎釋>
<段玉裁注>魯刀切，古音在三部。</段玉裁注>
</內容>

<說文字頭>醇</說文字頭>
<內容>
<許慎釋>不澆酒也。</許慎釋>
<段玉裁注>澆，？也。凡酒沃之以水則薄。不襍以水則曰醇。故厚薄曰醇澆。醇襍亦卽此字。一色成體謂之醇。純其叚借字。</段玉裁注>
<許慎釋>从酉，𦎧聲。</許慎釋>
<段玉裁注>常倫切，十三部。</段玉裁注>
</內容>

<說文字頭>醹</說文字頭>
<內容>
<許慎釋>厚酒也。</許慎釋>
<段玉裁注>〈大雅〉：酒醴維醹。〔傳〕曰：醹厚也。此以曡韵爲訓。</段玉裁注>
<許慎釋>从酉，需聲。</許慎釋>
<段玉裁注>而主切，古音在四部。</段玉裁注>
<許慎釋>《詩》曰：酒醴維醹。</許慎釋>
</內容>

<說文字頭>酎</說文字頭>
<內容>
<許慎釋>三重醇酒也。</許慎釋>
<段玉裁注>《廣韵》作三重釀酒。當从之。謂用酒爲水釀之。是再重之酒也。次又用再重之酒爲水釀之。是三重之酒也。杜預注《左傳》曰：酒之新孰重者曰耐。鄭注〈月令〉曰。酎之言醇也。謂重釀之酒也。醇者其義。釀者其事實。金壇于氏明季時以此法爲酒。</段玉裁注>
<許慎釋>从酉，肘省聲。</許慎釋>
<段玉裁注>各本作从時省。誤。紂疛篆皆曰肘省聲。今據正。除桺切。三部。《廣韵》音冑。李仁甫本同。除？切。</段玉裁注>
<許慎釋>朙堂〈月令〉曰。孟秋天子㱃酎。</許慎釋>
<段玉裁注>秋當作夏。天子飮酎、〈月令〉孟夏文也。諸侯嘗酎、見《左傳》。</段玉裁注>
</內容>

<說文字頭>醠</說文字頭>
<內容>
<許慎釋>濁酒也。</許慎釋>
<段玉裁注>醠《周禮》作盎。古文叚借也。鄭曰。盎猶翁也。成而翁翁葱。白色。如今酂白矣。《釋文》云：酂白、今之白醝酒也。宜作醝。按鄭曰五齊泛醴尤濁。縮酌者。盎以下羞淸。此非與許不合也。但云羞淸、則固濁也。盎淸於醴而濁於緹、沈。卽緹、沈亦非全淸也。《淮南》說林訓。淸醠之美。高注：醠、淸酒。亦與鄭意同。</段玉裁注>
<許慎釋>从酉，盎聲。</許慎釋>
<段玉裁注>烏浪切，十部。</段玉裁注>
</內容>

<說文字頭>醲</說文字頭>
<內容>
<許慎釋>厚酒也。</許慎釋>
<段玉裁注>〈鴻範〉：次三曰。農用八政。鄭曰。農讀爲醲。然則凡厚皆得爲醲也。</段玉裁注>
<許慎釋>从酉，農聲。</許慎釋>
<段玉裁注>女容切，九部。</段玉裁注>
</內容>

<說文字頭>䣵</說文字頭>
<內容>
<許慎釋>重釀酒也。从酉，耳聲。</許慎釋>
<段玉裁注>此篆各本作䤊。解云酒也。从酉、茸聲。而容切。《廣韵》、《玉篇》皆有䣵無䤊。解云重釀也。《玉篇》列字正與《說文》次弟相合。然則古本《說文》作䣵可知矣。《廣雅》亦云䣵汝吏切。今據以更正。仍吏切。一部。○又按〈艸部〉之茸亦耳聲也。則䣵可而容切。</段玉裁注>
</內容>

<說文字頭>酤</說文字頭>
<內容>
<許慎釋>一宿酒也。</許慎釋>
<段玉裁注>〈商頌〉。既載淸酤。傳曰。酤，酒也。〈小雅〉「無酒酤我。〔傳〕曰：酤、一宿酒也。</段玉裁注>
<許慎釋>一曰買酒也。</許慎釋>
<段玉裁注>《論語》鄕黨作沽。</段玉裁注>
<許慎釋>从酉，古聲。</許慎釋>
<段玉裁注>古乎切。五部。亦上聲。</段玉裁注>
</內容>

<說文字頭><img src="748A-01">𨢮</img></說文字頭>
<內容>
<許慎釋>酒也。</許慎釋>
<段玉裁注>《玉篇》曰：酒厚。</段玉裁注>
<許慎釋>从酉，𥏼省聲。</許慎釋>
<段玉裁注>陟離切，十六部。</段玉裁注>
</內容>

<說文字頭><img src="748A-02">𨣨</img></說文字頭>
<內容>
<許慎釋>泛齊。行酒也。</許慎釋>
<段玉裁注>泛齊見《周禮》酒正。鄭曰。泛者，成而滓泛泛然。如今宜成醪矣。行酒未聞。疑是貨物行敝之行。謂行用之酒也。行酒上疑當有一曰二字。</段玉裁注>
<許慎釋>从酉，監聲。</許慎釋>
<段玉裁注>盧瞰切，八部。</段玉裁注>
</內容>

<說文字頭>䤗</說文字頭>
<內容>
<許慎釋>酒味淫也。</許慎釋>
<段玉裁注>淫者，浸淫隨理也。謂酒味淫液深長。</段玉裁注>
<許慎釋>从西，竷省聲。</許慎釋>
<段玉裁注>古禫切，八部。</段玉裁注>
<許慎釋>讀若《春秋傳》曰美而豓。</許慎釋>
<段玉裁注>見《左傳》桓元年、文十六年。謂讀周豓。</段玉裁注>
</內容>

<說文字頭>酷</說文字頭>
<內容>
<許慎釋>酒味厚也。</許慎釋>
<段玉裁注>依《廣韵》訂。引申爲巳甚之義。《白虎通》曰：酷，極也。敎令窮極也。</段玉裁注>
<許慎釋>从酉，告聲。</許慎釋>
<段玉裁注>苦沃切，三部。</段玉裁注>
</內容>

<說文字頭>酓</說文字頭>
<內容>
<許慎釋>酒味苦也。</許慎釋>
<段玉裁注>《廣韵》、《玉篇》、《集韵》、小徐本皆同。汲古閣所據宋本奪此篆此解。而毛扆補之於部末。〈夏本紀〉用爲檿字。叚借也。</段玉裁注>
<許慎釋>从酉，今聲。</許慎釋>
<段玉裁注>於剡切，古音在七部。</段玉裁注>
</內容>

<說文字頭>醰</說文字頭>
<內容>
<許慎釋>酒味長也。</許慎釋>
<段玉裁注>《廣韵》、《玉篇》皆云：酒味不長也。不是賸字。《集韵》云：酒味苦也。由宋時《說文》以酓義系醰篆而奪酓之故耳。汲古初刻時正如此。或曰古酓覃同部。疑無二字。然小徐本分列畫然。小徐作甛長味也。按洞簫賦良醰醰而有味。李注引《字林》醰甛同長味也。同是賸字。</段玉裁注>
<許慎釋>从酉，？聲。</許慎釋>
<段玉裁注>徒紺切。古音在七部。按《文𨕖》注大含切。</段玉裁注>
</內容>

<說文字頭>䣪</說文字頭>
<內容>
<許慎釋>酒色也。</許慎釋>
<段玉裁注>謂酒之顔色也。《廣韵》曰：。酒氣。</段玉裁注>
<許慎釋>从酉，𣎳聲。</許慎釋>
<段玉裁注>普活切，十五部。</段玉裁注>
</內容>

<說文字頭>配</說文字頭>
<內容>
<許慎釋>酒色也。</許慎釋>
<段玉裁注>本義如是。後人借爲妃字、而本義廢矣。妃者，匹也。</段玉裁注>
<許慎釋>从酉，己聲。</許慎釋>
<段玉裁注>己非聲也。當本是妃省聲。故叚爲妃字。又別其音妃平、配去。滂佩切，十五部。</段玉裁注>
</內容>

<說文字頭>䣧</說文字頭>
<內容>
<許慎釋>酒色也。从酉，弋聲。</許慎釋>
<段玉裁注>與職切，一部。</段玉裁注>
</內容>

<說文字頭>酌</說文字頭>
<內容>
<許慎釋>盛酒行觴也。</許慎釋>
<段玉裁注>盛酒於觶中以飮人曰行觴。投壷云：命酌曰請行觴。觶實曰觴。《詩》曰：我姑酌彼金罍。取行觴之意曰。泂酌彼行潦。取盛酒之意。</段玉裁注>
<許慎釋>从酉，勺聲。</許慎釋>
<段玉裁注>形聲包會意。之若切，二部。</段玉裁注>
</內容>

<說文字頭>醮</說文字頭>
<內容>
<許慎釋>冠娶禮祭也。</許慎釋>
<段玉裁注>士冠禮。若不醴則醮用酒。三加、凡三醮。鄭曰。酌而無酬酢曰醮。〈士昏禮〉「父醮子。命之迎婦。嫡婦則酌之以醴。庶婦使人醮之。酌之以酒。鄭曰。酒不酬酢曰醮。依鄭說、非謂祭也。而許云冠娶禮祭。事屬可疑。詳經文不言祭也。葢古本作冠娶妻禮也。一曰祭也。轉寫有奪與。祭者別一義。不蒙冠婚。宋玉〈高唐賦〉「醮諸神禮太一。此後世醮祀之始見也。</段玉裁注>
<許慎釋>从酉，焦聲。</許慎釋>
<段玉裁注>子肖切，二部。</段玉裁注>
</內容>

<說文字頭><img src="748B-01">𥛲</img></說文字頭>
<內容>
<許慎釋>醮或从示。</許慎釋>
<段玉裁注>按依此則有祭義審矣。</段玉裁注>
</內容>

<說文字頭>䤐</說文字頭>
<內容>
<許慎釋>歃酒也。</許慎釋>
<段玉裁注>歃，歠也。歠，㱃也。歃謂小飮之。</段玉裁注>
<許慎釋>从酉，朁聲。</許慎釋>
<段玉裁注>子朕切，七部。</段玉裁注>
</內容>

<說文字頭><img src="749A-01">𨟴</img></說文字頭>
<內容>
<許慎釋>少少㱃也。</許慎釋>
<段玉裁注>〈士昏禮〉注：酳，漱也。酳之言演也，安也。漱所以潔口。且演安其所食。〈特牲〉、少牢注意略同。《曲禮注》「以酒曰酳。按禮、《禮記》皆作酳。許書作？。《玉篇》云？酳同字。是也。攷〈士虞禮〉注、少牢禮注皆云：古文酳作酌。〈特牲〉注云：今文酳皆爲酌。三酌字必皆？之字誤。其一云今文者，則古文之誤。許於此字用古文禮。故从？。《禮記》多用今文禮。故記作酳。酳从胤省聲。</段玉裁注>
<許慎釋>从酉，匀聲。</許慎釋>
<段玉裁注>余刃切，十二部。</段玉裁注>
</內容>

<說文字頭>醻</說文字頭>
<內容>
<許慎釋>獻醻、主人進客也。</許慎釋>
<段玉裁注>〈楚茨〉〔箋〕曰：始主人酌賓爲獻。賓既酌主人。主人又自飮酌䚔曰醻。至旅而爵交錯以徧。彤弓傳曰。醻，報也。謂報客之酢也。瓠葉傳曰。醻、道飮也。謂主人必自飮。如今俗之勸酒也。</段玉裁注>
<許慎釋>从酉，𠷎聲。</許慎釋>
<段玉裁注>巿流切，三部。</段玉裁注>
</內容>

<說文字頭>酬</說文字頭>
<內容>
<許慎釋>？或从州。</許慎釋>
<段玉裁注>州聲。</段玉裁注>
</內容>

<說文字頭>醋</說文字頭>
<內容>
<許慎釋>客酌主人也。</許慎釋>
<段玉裁注>瓠葉傳曰。酢，報也。彤弓箋曰。主人獻賓。賓酢主人。主人又飮而酌賓。謂之醻。</段玉裁注>
<許慎釋>从酉，㫺聲。</許慎釋>
<段玉裁注>在各切。五部。按諸經多以酢爲醋。惟《禮經》尙仍其舊。後人醋酢互易。如種穜互易。</段玉裁注>
</內容>

<說文字頭>䤉</說文字頭>
<內容>
<許慎釋>㱃酒俱盡也。从酉。𥁑聲。</許慎釋>
<段玉裁注>迷必切，十二部。</段玉裁注>
</內容>

<說文字頭>釂</說文字頭>
<內容>
<許慎釋>㱃酒盡也。</許慎釋>
<段玉裁注>酒當作爵。此形聲包會意字也。《曲禮注》曰：盡爵曰釂。按欠部？、酒盡也。與此音義同。而本部醮釂則各義。〈水部〉曰：潐，盡也。謂水也。</段玉裁注>
<許慎釋>从酉，爵聲。</許慎釋>
<段玉裁注>大徐嚼省聲。非也。子肖切，二部。</段玉裁注>
</內容>

<說文字頭>酣</說文字頭>
<內容>
<許慎釋>酒樂也。</許慎釋>
<段玉裁注>張晏曰。中酒曰酣。引申爲凡飽足之偁。</段玉裁注>
<許慎釋>从酉，甘聲。</許慎釋>
<段玉裁注>胡甘切，古音在七部。</段玉裁注>
</內容>

<說文字頭>酖</說文字頭>
<內容>
<許慎釋>樂酒也。</許慎釋>
<段玉裁注>酒樂者，因酒而樂。樂酒者，所樂在酒。其義別也。《毛詩》叚耽及湛以爲酖。氓傳曰。耽，樂也。鹿鳴傳曰。湛、樂之久也。引申爲凡樂之偁。《左傳》曰：宴安酖毒。不可懷也。從來謂卽鴆字。竊謂非也。所樂非其正、卽毒也。謂之酖毒。</段玉裁注>
<許慎釋>从酉，冘聲。</許慎釋>
<段玉裁注>丁含切，古音在七部。</段玉裁注>
</內容>

<說文字頭>醧</說文字頭>
<內容>
<許慎釋>宴厶㱃也。</許慎釋>
<段玉裁注>厶各本作私。今正。宴私各本作私宴。今正。〈小雅．楚茨〉「諸父兄弟。備言燕私。傳曰。宴而盡其私恩也。《尙書大傳》曰：既侍其宗。然後得燕私。燕私者何也。祭巳而與族人飮。飮而不醉、是不親。醉而不出、是不敬。湛露傳曰。夜飮、燕私也。宗子有事。則族人皆侍。不醉而出、是不親也。醉而不出、是渫宗也。〈特牲饋食禮〉注曰：《尙書》〔傳〕曰：宗室有事。族人皆侍終日。大宗巳侍於賓。暮然後燕私。燕私者何也。祭巳而與族人飮也。皆燕私之證。今湛露傳亦譌爲私燕矣。宴私之飮謂之醧。見《韓詩》「〈魏都賦〉「愔愔醧燕。張載注云：《韓詩》曰：賓爾籩豆。飮酒之醧。能者飮、不能者巳謂之醧。東都賦。登降飫宴之禮既畢（）。李善引薛君《韓詩》章句曰。曰飮酒之禮。跣而上坐者謂之宴。（今本跣上衍不字）徐堅《初學記》引《韓詩》說冣詳。曰。夫飮之禮。不脫屨而卽序者謂之禮。（此句禮當作飫）跣而上坐者謂之宴。能飮者飮、不能飮者巳謂之醧。齊顏色、均衆寡謂之沈。閉門不出客謂之湎。（客字依《詩》、《釋文》訂）君子可以宴。可以醧。不可以沈。不可以湎。許云醧、宴私之飮也。正謂跣而升堂。能飮則飮。不能則巳。本《韓詩》爲說也。而《毛詩》常棣醧作飫。〈釋言〉曰。飫，私也。《毛傳》曰：飫，私也。不脫屨升堂謂之飫。毛之飫字、於韓爲醧。毛以不脫屨升堂釋飫。韓分別飫醧之名。數典獨詳。以《國語》攷之。〈周語〉。彪傒曰。夫禮之立成者爲飫。昭明大節而巳。少曲與焉。是以爲之日惕。其欲教民戒也。原公曰。禘郊之事。則有全烝。王公立飫。則有房烝。親戚燕饗。則有殽烝。夫王公諸侯之有飫也。將以講事成章。建大德昭大物也。故立成禮烝而巳。飫以顯物。燕以合好。歲飫不倦時宴不淫。是則飫之禮大於宴醧。故飫主於敬。宴醧主於和。飫必立成。宴醧必坐。飫在晝。宴在夜。飫必屨而升堂。宴醧必跣。飫以建大德、昭大物。公之至者。不得云私。宴醧主飮酒以親親。故曰宴私。且〈周語〉分別其禮曰。王公立飫、則有房烝。親戚饗宴、則有殽烝。是則王公立飫、同異姓皆在焉。不專親戚。宴醧則惟同姓而巳。故常棣、湛露、〈楚茨〉之燕私。皆同姓也。然則當棣當作醧、不當作飫。了然可見矣。故許於醧曰宴私飮也。用《韓詩》說也。而非與毛說異也。何以言之。葢常棣醧爲正字。飫爲音近叚借字。以韵言之。區聲與豆具孺同部。而芺聲不同部。毛、韓各有所受。往往毛多古字。韓爲今字。此一條韓爲正字、毛爲叚借字。如斯干如鳥斯革。革訓翼。韓作？、訓翅。亦韓正字、毛叚借也。毛云飫私也者，用《爾雅》〈釋言〉文。葢作《爾雅》時常棣《詩》巳作飫矣。故《爾雅》云飫私也。而毛仍之。毛公知《詩》飫非《國語》飫也。故足之曰脫屨升堂謂之飫。卽韓之脫屨升坐謂之宴也。宴醧是一事。言宴而醧在其中。言脫屨升堂而能者飮。不能者巳在其中矣。以《詩》、《爾雅》之飫、別《國語》之飫。以脫屨升堂說《爾雅》之私。毛義也。下文又曰。九族會曰和孺屬也。王與親戚燕則尙毛。是爲燕醧、而非《國語》之飫可知矣。今《毛傳》作不脫屨𦫵堂謂之飫者，由不善讀毛者摭取《國語》及《韓詩》說妄增不字。自漢巳然。鄭君不能辯。乃强爲之說曰。聽朝爲公。於堂爲私。非古燕私之義也。又云圖非常、議大疑爲私。非《國語》說也。且兄弟既具箋云：九族從上至高祖下至元孫之親也。屬者以昭穆相次序。妻子好合箋云：王與族人燕。則宗婦內宗之屬亦從后於房中。是鄭明知《詩》言燕私。不得參之以立成之飫。摠由此《詩》字作飫而義實醧。讀者不據《韓詩》、不攷燕飫之別。莫得其解。許君〈食部〉飫下云：燕食也。亦依附毛義而失之。角弓傳曰。饇，飽也。饇卽飫。此飫之本義也。</段玉裁注>
<許慎釋>从酉，區聲。</許慎釋>
<段玉裁注>依據切。古音在四部。讀如謳。《玉篇》、《廣韵》作䣿。於娛切。</段玉裁注>
</內容>

<說文字頭>醵</說文字頭>
<內容>
<許慎釋>會㱃酒也。</許慎釋>
<段玉裁注>禮器注曰：合錢飮酒曰醵。</段玉裁注>
<許慎釋>从酉，豦聲。</許慎釋>
<段玉裁注>其虐切。古音在五部。其庶反。</段玉裁注>
</內容>

<說文字頭>䣰</說文字頭>
<內容>
<許慎釋>醵或从巨。</許慎釋>
<段玉裁注>巨聲也。</段玉裁注>
</內容>

<說文字頭>酺</說文字頭>
<內容>
<許慎釋>王？布大㱃酒也。</許慎釋>
<段玉裁注>禮器注引王居明堂禮曰。仲秋乃命國醵。葢醵餔略同也。漢文帝紀。餔五日。文穎曰。音步。漢律。三人以上無故飮酒。罰金四兩。今詔横賜得令會聚飮食五日也。伏䖍音蒲。按《周禮》族師祭酺注：酺者，爲人物災害之神。別一義。</段玉裁注>
<許慎釋>从酉，甫聲。</許慎釋>
<段玉裁注>薄乎切，五部。</段玉裁注>
</內容>

<說文字頭>醅</說文字頭>
<內容>
<許慎釋>醉飽也。</許慎釋>
<段玉裁注>後人用潑醅字。謂酒未？也。與古義絕殊。</段玉裁注>
<許慎釋>从酉，咅聲，讀若僰。</許慎釋>
<段玉裁注>匹回切。古音在一部四部閒。</段玉裁注>
</內容>

<說文字頭>醉</說文字頭>
<內容>
<許慎釋>卒也。卒其度量不至於亂也。</許慎釋>
<段玉裁注>以曡韵爲訓。</段玉裁注>
<許慎釋>从酉卒。</許慎釋>
<段玉裁注>此以會意包形聲。卒亦聲也。將遂切，十五部。</段玉裁注>
<許慎釋>一曰酒潰也。</許慎釋>
<段玉裁注>此別一義。潰當爲漬之誤。若今醉蠏、醉鰕之類。</段玉裁注>
</內容>

<說文字頭>醺</說文字頭>
<內容>
<許慎釋>醉也。</許慎釋>
<段玉裁注>謂酒氣熏蒸。</段玉裁注>
<許慎釋>从酉，熏聲。</許慎釋>
<段玉裁注>聲字當刪（⿰刂）。許舉會意包形聲耳。許云切，十三部。</段玉裁注>
<許慎釋>《詩》曰：公尸來燕醺醺。</許慎釋>
<段玉裁注>〈大雅〉鳬鷖文。今《詩》作來止熏熏。上四章皆云來燕。則作燕宜也。醺醺恐淺人所改。《毛傳》「熏熏、和悅也。許以來燕熏熏釋此篆之从酉熏。正與釋寷、釋䕻、釋㓝、釋庸之引易同例。此亦引經釋會意之例也。學者不悟久矣。</段玉裁注>
</內容>

<說文字頭>醟</說文字頭>
<內容>
<許慎釋>䣱酒也。</許慎釋>
<段玉裁注>無逸曰。酗于酒德。</段玉裁注>
<許慎釋>从酉，熒省聲。</許慎釋>
<段玉裁注>爲命切，十一部。</段玉裁注>
</內容>

<說文字頭>䣱</說文字頭>
<內容>
<許慎釋>酒醟也。</許慎釋>
<段玉裁注>依《尙書》、《釋文》訂。書作酗。某氏傳曰。以酒爲凶曰酗。《周禮》司救注亦云酗醟。</段玉裁注>
<許慎釋>从酉，句聲。</許慎釋>
<段玉裁注>香遇切，古音在四部。</段玉裁注>
</內容>

<說文字頭>酲</說文字頭>
<內容>
<許慎釋>病酒也。</許慎釋>
<段玉裁注>〈小雅〉「憂心如酲。〔傳〕曰：病酒曰酲。</段玉裁注>
<許慎釋>一曰醉而覺也。</許慎釋>
<段玉裁注>〈節南山〉正義引《說文》無一曰二字。葢有者爲是。許無醒字。醉中有所覺悟卽是醒也。故酲足以兼之。《字林》始有醒字。云酒解也。見《衆經音義》「葢義之岐出。字之曰增。多類此。</段玉裁注>
<許慎釋>从酉，呈聲。</許慎釋>
<段玉裁注>直貞切，十一部。</段玉裁注>
</內容>

<說文字頭>醫</說文字頭>
<內容>
<許慎釋>治病工也。</許慎釋>
<段玉裁注>《周禮》有醫師、食醫、疾醫、瘍醫、獸醫。</段玉裁注>
<許慎釋>从殹、从酉。</許慎釋>
<段玉裁注>四字各本無，今補。許書之例。必先舉篆之从某从某、或从某某聲。而下又釋其从某之故。往往云故从某者是也。葢人所不憭者，則釋之。此从殹从酉於六書爲會意。於其切。古音在一部。與翳鷖字在十五部不同。此以殹會意。彼以殹形聲也。</段玉裁注>
<許慎釋>殹、惡姿也。</許慎釋>
<段玉裁注>此説从殹之故。殳部曰。殹、擊中聲也。初不訓惡姿。而？部㿄、劇聲也。劇聲謂疲極之聲。此从殹者，㿄之省也。如會下云曾益也。曾卽增。朢下云壬、朝廷也。利下禾卽龢。？下未卽味。又辛卽辠、尸卽屋。皆叚借之法。</段玉裁注>
<許慎釋>醫之性然。得酒而使。</許慎釋>
<段玉裁注>謂醫工之性多如是。</段玉裁注>
<許慎釋>故从酉。</許慎釋>
<段玉裁注>故字今補。此說从酉之故。以醫者多愛酒也。</段玉裁注>
<許慎釋>王育說。</許慎釋>
<段玉裁注>以上王說也。</段玉裁注>
<許慎釋>一曰殹、病聲。</許慎釋>
<段玉裁注>亦謂㿄之省。</段玉裁注>
<許慎釋>酒所㠯治病也。</許慎釋>
<段玉裁注>故从酉殹。前說殹酉各義。後説合酉殹一義。</段玉裁注>
<許慎釋>《周禮》有醫酒。</許慎釋>
<段玉裁注>酒人。辨四飮之物。二曰醫。醫非酒也、而謂之酒者，醫亦酒類也。言此者，此亦醫字从酉之一說。醫本酒名也。內則作臆。</段玉裁注>
<許慎釋>古者，巫彭初作醫。</許慎釋>
<段玉裁注>此出《世本》。巫彭始作治病工。</段玉裁注>
</內容>

<說文字頭>莤</說文字頭>
<內容>
<許慎釋>禮。</許慎釋>
<段玉裁注>句。</段玉裁注>
<許慎釋>祭束茅加於祼圭。而灌鬯酒。是爲莤。像神㱃之也。</許慎釋>
<段玉裁注>飮字各本作歆。非。今依《韵會》正。《周禮》甸師。祭祀共蕭茅。鄭大夫云：蕭或爲莤。莤讀爲縮。束茅立之祭前。沃酒其上。酒滲下去。若神飮之。故謂之縮。縮，浚也。故齊桓公責楚不貢。苞茅不入。王祭不共。無以縮酒。許說本鄭大夫也。惟鄭不言是祼儀耳。許云加於祼圭者，謂加於祼圭之勺也。</段玉裁注>
<許慎釋>从酉艸。</許慎釋>
<段玉裁注>以酒灌艸會意也。所六切。三部。按《周禮》、《禮記》內則二鄭所引《左傳》皆作縮。然則縮者，古文叚借字。莤者，小篆新造字。故毛公伐木傳曰。湑、莤之也。以藪曰湑。說者謂藪艸也。而《周禮》蕭茅或作莤。皆漢人所用字。或疑古文酉作丣。則莤卽〈艸部〉之𦯄。故《古文尙書》以𦯄爲縮。不知汗𥳑所載《古文尙書》皆妄人所爲。好言六書而不知其所以然者也。</段玉裁注>
<許慎釋>《春秋傳》曰：爾貢苞茅不入。王祭不供。無㠯莤酒。</許慎釋>
<段玉裁注>春秋僖四年《左氏傳》文。偁之以證縮酌用茅也鄭大夫注《周禮》、鄭注〈郊特牲〉引傳皆作縮酒。傳固二本不同。</段玉裁注>
<許慎釋>一曰莤、？上？也。</許慎釋>
<段玉裁注>？各本作塞。乃邊塞字耳。榼、酒器也。以艸窒其上孔曰莤。此別一義。</段玉裁注>
</內容>

<說文字頭>醨</說文字頭>
<內容>
<許慎釋>薄酒也。</許慎釋>
<段玉裁注>薄對厚言。上文醪醇醹酎皆謂厚酒。故謂厚薄爲醇醨。今人作漓、乃俗字也。屈原賦曰。何不餔其糟而歠其醨。</段玉裁注>
<許慎釋>从酉，离聲，讀若離。</許慎釋>
<段玉裁注>吕支切，古音在十七部。</段玉裁注>
</內容>

<說文字頭>䤘</說文字頭>
<內容>
<許慎釋>酢也。</許慎釋>
<段玉裁注>二字雙聲。</段玉裁注>
<許慎釋>从酉，韱聲。</許慎釋>
<段玉裁注>初減切，七部。</段玉裁注>
</內容>

<說文字頭>酸</說文字頭>
<內容>
<許慎釋>酢也。</許慎釋>
<段玉裁注>〈月令〉「春三月、其味酸。〈鴻範〉：曲直作酸。</段玉裁注>
<許慎釋>从酉，夋聲。</許慎釋>
<段玉裁注>素官切，十四部。</段玉裁注>
<許慎釋>關東謂酢曰酸。</許慎釋>
</內容>

<說文字頭><img src="751A-01">𨢽</img></說文字頭>
<內容>
<許慎釋>籒文酸。从畯。</許慎釋>
<段玉裁注>畯聲也。</段玉裁注>
</內容>

<說文字頭>酨</說文字頭>
<內容>
<許慎釋>酢浆也。</許慎釋>
<段玉裁注>〈水部〉浆下曰。酢浆也。酢浆謂酨也。酨浆二篆爲轉注：鄭注內則曰。漿、酢酨也。許書漿下當是酢酨也。後人改之耳。鄭注《周禮》四飮曰。漿、今之酨漿也。絫言之曰酨漿。</段玉裁注>
<許慎釋>从酉，？聲。</許慎釋>
<段玉裁注>徒奈切，一部。</段玉裁注>
</內容>

<說文字頭>醶</說文字頭>
<內容>
<許慎釋>酢浆也。</許慎釋>
<段玉裁注>漿酨醶三者同物。</段玉裁注>
<許慎釋>从酉，僉聲。</許慎釋>
<段玉裁注>魚切。七部。今俗作釅。</段玉裁注>
</內容>

<說文字頭>酢</說文字頭>
<內容>
<許慎釋>醶也。</許慎釋>
<段玉裁注>酢本酨漿之名。引申之、凡味酸者皆謂之酢。上文䤘，酢也。酸，酢也。皆用酢引申之義也。</段玉裁注>
<許慎釋>从酉，乍聲。</許慎釋>
<段玉裁注>倉故切。五部。今俗皆用醋。以此爲酬酢字。</段玉裁注>
</內容>

<說文字頭>酏</說文字頭>
<內容>
<許慎釋>黍酒也。</許慎釋>
<段玉裁注>《周禮》四飮、四曰酏。注曰：今之粥也。酏飮粥稀、者之淸也。《禮記》內則黍酏注曰：酏，粥也。或以酏爲醴。注曰：釀粥爲醴也。按飮非酒也。故五齊三酒掌於酒人。六飮掌於漿人。而許酏下曰黍酒。醫下曰醫酒。葢許意與鄭說不同。故賈侍中酏爲粥淸、爲別一說。賈與鄭合也。</段玉裁注>
<許慎釋>从酉，也聲。</許慎釋>
<段玉裁注>移爾切。古音葢在十七部。《釋文》以支反。</段玉裁注>
<許慎釋>一曰甛也。</許慎釋>
<段玉裁注>謂恬酒。</段玉裁注>
<許慎釋>賈侍中說。酏爲鬻淸。</許慎釋>
<段玉裁注>鬻，䭈也。俗作粥耳。鄭云酏飮粥稀者之淸也。本此。凡鬻稀者謂之酏。用爲六飮之一。厚者謂之餰。取稻米舉糔溲之。小切狼臅膏以與稻米爲餰。用爲醢人羞豆之實。《周禮》謂餰爲酏。鄭既援內則以正之矣。</段玉裁注>
</內容>

<說文字頭>醬</說文字頭>
<內容>
<許慎釋>醢也。从肉酉。</許慎釋>
<段玉裁注>从肉者，醢無不用肉也。</段玉裁注>
<許慎釋>酒㠯龢酱也。</許慎釋>
<段玉裁注>此說从酉之故。</段玉裁注>
<許慎釋>爿聲。</許慎釋>
<段玉裁注>卽亮切。十部。今俗作醬。</段玉裁注>
</內容>

<說文字頭><img src="751A-02">𨟻</img></說文字頭>
<內容>
<許慎釋>古文？如此。</許慎釋>
</內容>

<說文字頭><img src="751B-01">𤖙</img></說文字頭>
<內容>
<許慎釋>籒文。</許慎釋>
<段玉裁注>作之陳之皆必以器。故从皿。</段玉裁注>
</內容>

<說文字頭>醢</說文字頭>
<內容>
<許慎釋>肉𤖕也。</許慎釋>
<段玉裁注>《周禮》醢人。掌？醢。麋臡、鹿臡、麇臡、蠃醢、蠯醢、蚳醢、魚醢、兔醢、鴈醢。凡醢皆肉也。鄭曰。作醢及臡者，必先膊乾其肉。乃復莝之。襍以粱麴及鹽。漬以美酒。塗置甀中。百日則成矣。此？从肉从酉之恉也。許訓？云血醢。訓凡醢曰肉？。就字形別之耳。</段玉裁注>
<許慎釋>从酉，𥁓聲。</許慎釋>
<段玉裁注>大徐作从酉？。？者，䀁之或字。呼改切，一部。</段玉裁注>
</內容>

<說文字頭><img src="751B-02">𧅽</img></說文字頭>
<內容>
<許慎釋>籒文。</許慎釋>
<段玉裁注>从艸、謂芥？榆？之屬也。从鹵、謂鹽也。从䀁、猶从？聲也。</段玉裁注>
</內容>

<說文字頭>𨡭</說文字頭>
<內容>
<許慎釋>𨡭䤅。</許慎釋>
<段玉裁注>逗。</段玉裁注>
<許慎釋>榆？也。</許慎釋>
<段玉裁注>榆？用榆人爲之。榆人者，榆子中人也。《齊民要術》曰。作榆子？法。治榆子人一𦫵。擣末篩之。淸酒一𦫵。？五𦫵。合和一月可食之。景差大招。吳酸蒿縷。王逸注曰：或云𨡭䤅。𨡭䤅卽榆？也。</段玉裁注>
<許慎釋>从酉，敄聲。</許慎釋>
<段玉裁注>莫𠋫切，三部。</段玉裁注>
</內容>

<說文字頭>䤅</說文字頭>
<內容>
<許慎釋>𨡭䤅也。从酉，兪聲。</許慎釋>
<段玉裁注>田𠋫切。四部。按或音茂逗。或音牟頭。或音模途。皆曡韵也。</段玉裁注>
</內容>

<說文字頭><img src="751B-03">𨢡</img></說文字頭>
<內容>
<許慎釋>？榆？也。</許慎釋>
<段玉裁注>擣，築也。擣而爲之謂之？。</段玉裁注>
<許慎釋>从酉，畢（）聲。</許慎釋>
<段玉裁注>蒲計切，古音在十二部。</段玉裁注>
</內容>

<說文字頭>䤎</說文字頭>
<內容>
<許慎釋>？也。</許慎釋>
<段玉裁注>《廣雅》同。《玉篇》曰：䤉？也。䤉？亦見《廣雅》。</段玉裁注>
<許慎釋>从酉，矞聲。</許慎釋>
<段玉裁注>居律切，十五部。</段玉裁注>
</內容>

<說文字頭>䣼</說文字頭>
<內容>
<許慎釋>襍味也。</許慎釋>
<段玉裁注>《周禮》漿人六飮。鄭司農云：涼、以水和酒也。玄謂涼、今寒粥。若糗飯襍水也。內則有濫無涼。鄭曰。以諸和水也。以《周禮》六飮校之。則濫，涼也。紀莒之閒名諸爲濫。按許作䣼、卽周官、內則之涼字也。襍味者，卽以諸和水說也。乾者爲桃諸、梅諸。水漬爲桃濫。於《釋名》可得其義也。內則正義曰。諸者，衆襍之辭。又按《廣雅》云：䣼，？也。疑襍味下本有？字。故廁於此。若六飮之涼、則巳見〈水部〉。</段玉裁注>
<許慎釋>从酉，京聲。</許慎釋>
<段玉裁注>吕釀切。十部。按當吕張切。</段玉裁注>
</內容>

<說文字頭>䤔</說文字頭>
<內容>
<許慎釋>闕。</許慎釋>
<段玉裁注>慈冄切，八部。</段玉裁注>
</內容>

<說文字頭>䣸</說文字頭>
<內容>
<許慎釋>闕。</許慎釋>
<段玉裁注>而剡切。七部。按依《玉篇》、《廣韵》上字下當云䤔䣸、味薄也。从酉、漸聲。下字下當云䤔䣸也。从酉、任聲。二篆曡韵。而今本但注闕字。疑許書本無此二篆。</段玉裁注>
</內容>

<說文字頭>酹</說文字頭>
<內容>
<許慎釋>餟祭也。</許慎釋>
<段玉裁注>〈食部〉餟下曰。？祭也。與此爲轉注：《廣韵》曰：。以酒沃地。《史記》「其下四方地爲餟食。葢餟？皆於地。餟謂肉。故《漢書》作腏。？謂酒。故从酉。</段玉裁注>
<許慎釋>从酉，寽聲。</許慎釋>
<段玉裁注>郎外切。十五部。此篆舊在䤅？之閒。非其次也。故移於此。</段玉裁注>
</內容>
<重文>文六十七　　重八</重文>
<說文字頭>酋</說文字頭>
<內容>
<許慎釋>繹酒也。</許慎釋>
<段玉裁注>繹之言昔也。昔，久也。多下曰。从重夕。夕者，相繹也。故重夕爲多。然則繹酒謂日久之酒。對？爲疾孰酒、醴酤爲一宿酒言之。繹俗作醳。《周禮》酒人三酒注曰：事酒、酌有事者之酒。其酒則今之醳酒也。昔酒、今之酋久白酒。所謂舊醳者也。淸酒、今中山冬釀接夏而成。〈郊特牲〉舊澤之酒注曰：澤讀爲醳。舊醳之酒、謂昔酒也。玉裁按許云繹酒、葢兼事酒昔酒言之。事酒謂繹酒。昔酒謂舊繹之酒也。酋之義引申之、凡久皆曰酋。久則有終。〈大雅〉：似先公酋矣。〔傳〕曰：酋，終也。</段玉裁注>
<許慎釋>从酉，水半見於上。</許慎釋>
<段玉裁注>謂？也。酋上與𠔌上正同。皆曰水半見。繹酒糟滓下湛。水半見於上。故像之。字秋切，三部。</段玉裁注>
<許慎釋>禮有大酋。掌酒官也。</許慎釋>
<段玉裁注>禮謂明堂〈月令〉「仲冬、乃命大酋。注曰：酒孰曰酋。大酋者，酒官之長也。</段玉裁注>
<許慎釋>凡酋之屬皆从酋。</許慎釋>
</內容>

<說文字頭>𢍜</說文字頭>
<內容>
<許慎釋>酒器也。</許慎釋>
<段玉裁注>凡酒必實於尊以待酌者。鄭注禮曰。置酒曰尊。凡酌酒者必資於尊。故引申以爲尊卑字。猶貴賤本謂貨物而引申之也。自專用爲尊卑字、而別製罇樽爲酒尊字矣。</段玉裁注>
<許慎釋>从酋，卄㠯奉之。</許慎釋>
<段玉裁注>卄者，竦手也。奉者，承也。設尊者必竦手以承之。祖昆切，十三部。</段玉裁注>
<許慎釋>《周禮》六𢍜。犧𢍜、象𢍜、箸𢍜、壷𢍜、大𢍜、山𢍜。㠯待祭祀賓客之禮。</許慎釋>
<段玉裁注>見《周禮》司尊彝職。犧作獻。鄭司農云：獻讀爲犧。犧尊、飾以翡翠。象尊、以象鳳皇。或曰以象骨飾尊。箸尊、箸略尊也。或曰箸尊箸地無足。壷者，以壷爲尊。《春秋傳》曰：尊以魯壷。大尊、大古之瓦尊。山尊、山罍也。按《毛詩》閟之犧尊、卽獻尊也。故許同大鄭作犧。以待祭祀、司尊彝詳之矣。〈大行人〉賓客之祼亦必用彝。饗禮食禮亦必用尊。故約之曰以待祭祀賓客之禮。</段玉裁注>
</內容>

<說文字頭><img src="752A-01">尊</img></說文字頭>
<內容>
<許慎釋>𢍜或从寸。</許慎釋>
<段玉裁注>此與寺从寸意同。有法度者也。</段玉裁注>
</內容>
<重文>文二　　重一</重文>
<說文字頭>戌</說文字頭>
<內容>
<許慎釋>烕也。九月昜气微。萬物畢（）成。昜下入地也。</許慎釋>
<段玉裁注>烕大徐作滅。非。〈火部〉曰。烕，滅也。本《毛詩傳》「火死於戌。陽氣至戌而盡。故烕从火戌。此以烕釋戌之恉也。律書曰。戌者，萬物盡滅。《淮南》天文訓。戌者，滅也。律曆志。畢（）入於戌。《釋名》「戌，恤也。物當收斂矜恤之也。九月於卦爲剝。五陰方盛。一陽將盡。陽下入地。故其字从土中含一。</段玉裁注>
<許慎釋>五行土生於戊。盛於戌。</許慎釋>
<段玉裁注>戊午合德。天文訓曰。土生於午。壯於戌。死於寅。</段玉裁注>
<許慎釋>从戊一。</許慎釋>
<段玉裁注>戊者，中宫。亦土也。一者，一陽也。戍中含一會意也。</段玉裁注>
<許慎釋>一亦聲。</許慎釋>
<段玉裁注>辛聿切，十二部。</段玉裁注>
<許慎釋>凡戌之屬皆从戌。</許慎釋>
</內容>
<重文>文一</重文>
<說文字頭>亥</說文字頭>
<內容>
<許慎釋>荄也。十月微昜起接盛侌。</許慎釋>
<段玉裁注>律曆志曰。該閡於亥。天文訓曰。亥者，閡也。《釋名》曰：亥，核也。收藏萬物。核取其好惡眞僞也。許云荄也者。荄，根也。陽氣根於下也。十月於卦爲坤。微陽從地中起接盛陰。卽壬下所云陰極陽生。故易曰。龍戰於野。戰者，接也。</段玉裁注>
<許慎釋>从二，二、古文上字也。</許慎釋>
<段玉裁注>謂陰在上也。</段玉裁注>
<許慎釋>一人男、一人女也。</許慎釋>
<段玉裁注>其下从二人。一人男、一人女。像乾道成男、坤道成女。</段玉裁注>
<許慎釋>从？，象褱子咳咳之形也。</許慎釋>
<段玉裁注>咳與亥音同。胡改切，一部。</段玉裁注>
<許慎釋>《春秋傳》曰：亥有二首六身。</許慎釋>
<段玉裁注>《左傳》襄三十年文。孔氏《左傳正義》曰：二畫爲首。六畫爲身。按今篆法身衹有五畫。葢周時首二畫、下作六畫。與今篆法不同也。</段玉裁注>
<許慎釋>凡亥之屬皆从亥。</許慎釋>
</內容>

<說文字頭><img src="752B-01">𢁓</img></說文字頭>
<內容>
<許慎釋>古文亥。</許慎釋>
<段玉裁注>各本篆體譌繆。今依宋本舊本更正。？？字皆與豕形略相似。</段玉裁注>
<許慎釋>亥爲豕。</許慎釋>
<段玉裁注>猶巳下云巳爲蛇也。</段玉裁注>
<許慎釋>與豕同。</許慎釋>
<段玉裁注>謂二篆之古文實一字也。豕之古文見九篇豕部。與亥古文無二字。故《吕氏春秋》曰。子夏之晉。過衞。有讀《史記》者曰晉師三豕涉河。子夏曰。非也。是己亥也。夫己與三相近。豕與亥相似。至於晉而問之。則曰晉師己亥渡河也。</段玉裁注>
<許慎釋>亥而生子。復從一起。</許慎釋>
<段玉裁注>此言始一終亥。亥終則復始一也。一下以韵語起。此以韵語終。</段玉裁注>
</內容>
<重文>文一　　重一</重文>
<卷末篇題>五十一部　　文六百三　　重七十四　　凡八千七百一十七字</卷末篇題>
<校對>德淸許宗彥校字</校對>

<卷末篇題>說文解字第十四篇下</段玉裁注></卷末篇題>