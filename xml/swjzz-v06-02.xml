
<檔 ="swjz01-01.xml">
<title n="juan-head" id="v12">說文解字第六篇下</title>
<author>金壇段玉裁注</author>

<wh>叒</wh>
<t>
<xushi>日初出東方湯谷所登榑桑。</xushi>
<duanzhu>句。</duanzhu>
<xushi>叒木也。</xushi>
<duanzhu>按當云叒木榑桑也、日初出東方湯谷所登也。榑桑巳見〈木部〉。此處立文當如是。宋本、葉本、宋刻五音韵諩、《集韵》、《類篇》皆作湯。別刻作暘。毛扆改湯爲暘。非也。《尚書》暘谷自說青州嵎夷之地。非日出之地也。日出之地、豈羲仲所能到。天問曰「出自湯谷。次于蒙汜。《淮南》天文訓曰「日出于湯谷。浴于咸池。拂于扶桑。是謂晨明。墬形訓注曰「扶木、扶桑也。在湯谷之南。海外東經曰「湯谷上有扶桑。十日所浴。大荒東經曰「湯谷上有扶木。一日方至。一日方出。皆載於烏。按今天文訓作暘谷。以王逸《楚辭》注、《史記索隱》、《文𨕖》注所引正之。則陽亦淺人改耳。〈離騷〉。緫余轡乎扶桑。折若木以拂日。二語相䏈。葢若木卽謂扶桑。扶若字、卽榑叒字也。</duanzhu>
<xushi>象形。</xushi>
<duanzhu>枝葉蔽翳。而灼切，五部。</duanzhu>
<xushi>凡叒之屬皆从叒。</xushi>
</t>

<wh><img src="272B-03">𠭚</img></wh>
<t>
<xushi>籒文。</xushi>
</t>

<wh>桑</wh>
<t>
<xushi>蠶所食葉木。从叒木。</xushi>
<duanzhu>榑桑者，桑之長也。故字从叒。桑不入〈木部〉而傅於叒者。所貴者也。息郎切，十部。</duanzhu>
</t>
<variants>文二，重一。</variants>

<wh>之</wh>
<t>
<xushi>出也。</xushi>
<duanzhu>引伸之義爲往。〈釋詁〉曰之往是也。按之有訓爲此者。如之人也。之德也。之條條。之刀刀。《左傳》「鄭人醢之、三人也。〈召南〉〔毛傳〕曰「之事、祭事也。〈周南〉曰「之子、嫁子也。此等之字皆訓爲是。之有訓爲上出者。戴先生釋梓人曰「頰側上出者曰之。下垂者曰而。須鬛是也。</duanzhu>
<xushi>象艸過屮。</xushi>
<duanzhu>過於屮也。</duanzhu>
<xushi>枝莖漸益大。有所之也。</xushi>
<duanzhu>莖漸大、枝亦漸大。勢有日新不巳者然。</duanzhu>
<xushi>一者地也。凡㞢之屬皆从㞢。</xushi>
<duanzhu>止而切，一部。</duanzhu>
</t>

<wh><img src="272B-01">㞷</img></wh>
<t>
<xushi>艸木妄生也。</xushi>
<duanzhu>？妄曡韵。妄生猶怒生也。</duanzhu>
<xushi>从㞢在土上。讀若皇。</xushi>
<duanzhu>户光切，十部。</duanzhu>
</t>

<wh><img src="272B-02">𡴍</img></wh>
<t>
<xushi>古文。</xushi>
<duanzhu>按从㞢从壬、會意也。鉉本無此。然宋本文二之下有重一㒳字。則知固有此篆。<pb n="275-2"/>與小徐本同。〈辵部〉古文往作？、从此。</duanzhu>
</t>
<variants>文二，重一。</variants>

<wh>帀</wh>
<t>
<xushi>？也。</xushi>
<duanzhu>？各本作周。誤。今正。勹部？、帀徧也。是爲轉注：按古多假襍爲帀。</duanzhu>
<xushi>从反㞢而帀也。</xushi>
<duanzhu>反㞢謂倒之也。凡物順屰往復則周徧矣。子荅切，七八部。</duanzhu>
<xushi>凡帀之屬皆从帀。周盛說。</xushi>
<duanzhu>周盛者，亦博采通人之一也。</duanzhu>
</t>

<wh>師</wh>
<t>
<xushi>二千五百人爲師。</xushi>
<duanzhu>小司徒曰「五人爲伍。五伍爲㒳。五㒳爲卒。五卒爲旅。五旅爲師。師，衆也。京師者，大衆之稱。衆則必有主之者。《周禮》師氏注曰「師、敎人以道者之稱也。黨正旅師閭胥注曰「正師胥皆長也。師之言帥也。</duanzhu>
<xushi>从？、从𠂤。</xushi>
<duanzhu>會意。疎夷切，十五部。</duanzhu>
<xushi>𠂤四帀眾意也。</xushi>
<duanzhu>𠂤下曰「小𨸏也。小𨸏而四圍有之。是衆意也。說會意之恉。</duanzhu>
</t>

<wh><img src="273A-01">𠦵</img></wh>
<t>
<xushi>古文師。</xushi>
</t>
<variants>文二，重一。</variants>

<wh>出</wh>
<t>
<xushi>進也。</xushi>
<duanzhu>本謂艸木。引伸爲凡生長之偁。又凡言外出爲內入之反。</duanzhu>
<xushi>象艸木益茲上出𨔶也。</xushi>
<duanzhu>茲各本作滋。今正。茲、艸木多益也。艸木由才而屮而㞢而出。日益大矣。尺律切，十五部。</duanzhu>
<xushi>凡出之屬皆从出。</xushi>
</t>

<wh>敖</wh>
<t>
<xushi>游也。</xushi>
<duanzhu>游本旗游字。假借爲出游字。《詩．邶風》曰「以敖以游。經傳多假敖爲倨傲字。</duanzhu>
<xushi>从出、从放。</xushi>
<duanzhu>五牢切，二部。按此篆當刪（⿰刂）。說見四篇放部。</duanzhu>
</t>

<wh><img src="273A-02">𧷓</img></wh>
<t>
<xushi>出物貨也。</xushi>
<duanzhu>《周禮》多言賣儥、謂賣買也。</duanzhu>
<xushi>从出、从買。</xushi>
<duanzhu>出買者，出而與人買之也。《韵會》作買聲。則以形聲包會意也。莫邂切，十六部。</duanzhu>
</t>

<wh>糶</wh>
<t>
<xushi>出榖也。</xushi>
<duanzhu>米部曰「䊮，榖也。出榖之字从出䊮。市榖之字从入䊮。</duanzhu>
<xushi>从出、从䊮。䊮亦聲。</xushi>
<duanzhu>他弔切，二部。</duanzhu>
</t>

<wh>𦤙</wh>
<t>
<xushi>槷𦤙。</xushi>
<duanzhu>逗。</duanzhu>
<xushi>不安也。</xushi>
<duanzhu>此釋易也。</duanzhu>
<xushi>从出，臬聲。</xushi>
<duanzhu>五結切，十五部。</duanzhu>
<xushi>易曰「槷𦤙。</xushi>
<duanzhu>槷、一本作埶。非也。困上六。于臲卼。《釋文》云：臲、《說文》作㓷。卼、《說文》作𦤙。云𦤙、不安也。陸云《說文》作㓷。與今本不同。小徐本作易曰劓𦤙困于赤芾。劓字與陸氏合。而多困于赤芾四字。則爲九五爻辭。又不與陸合。鍇注仍引上六爻辭。恐<pb n="276"/>四字淺人所增也。九五劓刖、荀、王作臲𡰈。鄭云：劓刖當爲倪㐳。則㒳爻辭義同矣。許作槷𦤙。葢孟易也。《尚書》邦之杌陧。槷與陧臲㓷倪同。𦤙與杌𡰈卼㐳同。杌𡰈卼㐳皆兀聲。以《說文》檮杌作檮柮例之、則出聲兀聲同。𦤙當是从臬、出聲。五忽切。因不立臬部。誤謂从出、臬聲耳。臬聲則與槷同。音五結切。非也。許書有扤無杌。</duanzhu>
</t>
<variants>文五。</variants>

<wh>𣎵（巿）</wh>
<t>
<xushi>艸木盛𣎵𣎵然。</xushi>
<duanzhu>𣎵𣎵者，枝葉茂盛因風舒散之皃。〈小雅〉「萑葦淠淠。毛曰「淠淠、衆皃。淠淠者，𣎵𣎵之假借也。〈小雅〉「胡不旆旆。毛曰「旆旆、旒垂皃。旆旆者，亦𣎵𣎵之假借字。非繼旐之旆也。〈魯頌〉作伐伐。按《玉篇》？作市。引《毛傳》蔽市小皃。玉裁謂。《毛詩》蔽市字、恐是用蔽厀之市字。經傳韍多作芾、作茀、可證也。</duanzhu>
<xushi>象形。</xushi>
<duanzhu>謂屮也。不曰从屮、而曰象形者。艸木方盛、不得云从屮也。</duanzhu>
<xushi>八聲。</xushi>
<duanzhu>八爲賔之入聲。在十二部。而合於十五部。</duanzhu>
<xushi>凡𣎵之屬皆从𣎵。讀若輩。</xushi>
<duanzhu>普活切，十五部。</duanzhu>
</t>

<wh>𤱿</wh>
<t>
<xushi>艸木𤱿孛之皃。</xushi>
<duanzhu>當作𤱿孛艸木之皃。《周易》「拔茅茹以其彙。征吉。《釋文》云：彙古文作𦳢。按𦳢卽𤱿字之異者。彙則假借字也。𤱿孛曡韵。</duanzhu>
<xushi>从𣎵。畀聲。</xushi>
<duanzhu>于貴切，十五部。</duanzhu>
</t>

<wh>孛</wh>
<t>
<xushi>𤱿孛也。</xushi>
<duanzhu>依全書通例補孛字。春秋有星孛入于北斗。榖梁曰「孛之爲言猶茀也。茀者多艸。凡物盛則易亂。故星孛爲𤱿孛引伸之義。誖悖字从孛。</duanzhu>
<xushi>从𣎵、从子。</xushi>
<duanzhu>二字今補。會意。蒲妹切，十五部。</duanzhu>
<xushi>人色也。故从子。</xushi>
<duanzhu>故字今補。說从子之意。</duanzhu>
<xushi>《論語》曰「色孛如也。</xushi>
<duanzhu>鄕黨篇文。今作勃。此證人色之說也。艸木之盛如人色盛。故从子作孛。而艸木與人色皆用此字。○按各本孛篆在索篆之下。非也。今移正。</duanzhu>
</t>

<wh>索</wh>
<t>
<xushi>艸有莖葉可作繩索。</xushi>
<duanzhu>當云索繩也。與糸部繩索也爲轉注：而後以艸有莖葉可作繩索發明从𣎵之意。今本乃淺人所刪（⿰刂）耳。《爾雅》曰「紼，繂也。謂大索。經史多假索爲𡩡字。又〈木部〉曰「澌、水索也。索訓盡。</duanzhu>
<xushi>从𣎵糸。</xushi>
<duanzhu>𣎵糸者，謂以艸莖葉糾繚如絲也。《詩》曰「晝爾于茅。宵爾索綯。以艸者，如？秆茅麻是。以竹者，〈竹部〉之筊是。以木者，椶櫐之屬是。穌各切，五部。</duanzhu>
<xushi>杜林說。𣎵亦朱木字。</xushi>
<duanzhu>未詳。疑當作索亦朱市字。市者，篆文韍也。杜林說索爲韍字、从糸𣎵聲。與杜林說構爲桷字、𦥘爲貶損字、？爲麒麐字、鼂爲朝旦字、正同。</duanzhu>
</t>

<wh>𠂔</wh>
<t>
<xushi>止也。从𣎵盛而一横止之也。</xushi>
<duanzhu>會意。卽里切，古音當在十五部。《詩》「萬億及？。與醴妣禮皆韵、可證也。而？、仕聲。楊雄作？。又疑？在一部。</duanzhu>
</t>

<wh>南</wh>
<t>
<xushi>艸木至南方有枝任也。</xushi>
<duanzhu>此亦脫誤。當云南任也。與東動也一例。下乃云艸木至南方有枝任也、發明从𣎵之意。漢律曆志曰「大陽者南方。南任也。陽氣任養物。於時爲夏。云艸木至南方者，猶云艸木至夏也。有枝任者，謂夏時艸木畼楙丁壯、有所枝？任載也。故从𣎵。按古南男二字相假借。</duanzhu>
<xushi>从𣎵。𢆉聲。</xushi>
<duanzhu>𨙻含切，古音在七部。</duanzhu>
</t>

<wh><img src="274A-01">𡴖</img></wh>
<t>
<xushi>古文。</xushi>
</t>
<variants>文六，重一。</variants>

<wh>生</wh>
<t>
<xushi>進也。象艸木生出土上。</xushi>
<duanzhu>下象土。上象出。此與？出𣎵以類相從。所庚切，十一部。</duanzhu>
<xushi>凡生之屬皆从生。</xushi>
</t>

<wh>丰</wh>
<t>
<xushi>艸盛丰丰也。</xushi>
<duanzhu>引伸爲凡豐盛之偁。〈鄭風〉。子之丰兮。毛曰「<pb n="276-3"/>丰、豐滿也。鄭曰「面皃丰丰然豐滿。《方言》「好或謂之妦。妦卽丰字也。</duanzhu>
<xushi>从丰，上下𨔶也。</xushi>
<duanzhu>上盛者根必深。敷容切，九部。</duanzhu>
</t>

<wh>產</wh>
<t>
<xushi>生也。从生。彥省聲。</xushi>
<duanzhu>所𥳑切。十四部。通用爲嘼㹌字。按今南北語言皆作楚𥳑切。</duanzhu>
</t>

<wh><img src="274A-02">𨼇</img></wh>
<t>
<xushi>豐大也。</xushi>
<duanzhu>隆者漢？帝之名。不云上諱而直書其字者。《五經異義》云：漢幼小諸帝皆不廟祭。而祭於陵。既不廟祭、似可不諱。然漢志河內郡隆慮。應劭曰「隆慮山在北。避？帝名。改曰林慮也。又〈郡國志〉：林慮故隆慮，殤（⿰歹昜）帝改。漢制生而諱，故孝宣更名。此葢殤（⿰歹昜）帝在位時所改。而書成於和帝永元十二年，以前未及諱，至安帝建光元年許沖上書時不追改，故不云上諱。祐曰「上諱者，今天子之名。又在開卷也。林與隆合韵，故《毛詩》臨衝、《韓詩》作隆衝。</duanzhu>
<xushi>从生，降聲。</xushi>
<duanzhu>力中切，九部。</duanzhu>
</t>

<wh>甤</wh>
<t>
<xushi>艸木實甤甤也。</xushi>
<duanzhu>甤與蕤音義皆同。甤之言垂也。</duanzhu>
<xushi>从生，豕聲。</xushi>
<duanzhu>豕與甤皆在十六部。鍇作豕聲冣善。鉉作豨省聲。非也。唐元應引亦云豕聲。</duanzhu>
<xushi>讀若綏。</xushi>
<duanzhu>綏當作緌。禮家緌與蕤通用。故知之。儒追切，古音在十六部。</duanzhu>
</t>

<wh>甡</wh>
<t>
<xushi>眾生竝立之皃。</xushi>
<duanzhu>〈大雅〉〔毛傳〕曰「甡甡、衆多也。其字或作詵詵。或作駪駪。或作侁侁。或作莘莘。皆假借也。〈周南〉〔傳〕曰「詵詵、衆多也。〈小雅〉〔傳〕曰「駪駪、衆多之皃。</duanzhu>
<xushi>从二生。</xushi>
<duanzhu>所臻切，十二部。</duanzhu>
<xushi>《詩》曰「甡甡其鹿。</xushi>
</t>
<variants>文六。</variants>

<wh>乇</wh>
<t>
<xushi>艸葉也。</xushi>
<duanzhu>當作艸華皃。下云垂𥝩、上貫一。華則有𥝩。葉不當言𥝩也。</duanzhu>
<xushi>𠂹𥝩。</xushi>
<duanzhu>直者，莖也。斜垂者，華之𥝩也。禾篆亦以下垂象其𥝩。</duanzhu>
<xushi>上毋一。下有根。</xushi>
<duanzhu>在一之下者，根也。一者，地也。</duanzhu>
<xushi>象形字。</xushi>
<duanzhu>謂雖中从一。而於六書爲象形字也。陟格切。五部。凡乇聲字皆在五部。用以會意者。古文𠂹字𠂇㫄从此。</duanzhu>
<xushi>凡乇之屬皆从乇。</xushi>
</t>
<variants>文一。</variants>

<wh>𠂹</wh>
<t>
<xushi>艸木華葉𠂹。</xushi>
<duanzhu>引伸爲凡下𠂹之偁。今字？行而𠂹廢矣。</duanzhu>
<xushi>象形。</xushi>
<duanzhu>象其莖枝華葉也。此篆各書中直。惟《廣韵》五支及夢英所書作？。是爲切，古音在十七部。</duanzhu>
<xushi>凡𠂹之屬皆从𠂹。</xushi>
</t>

<wh><img src="274B-02">𠣔</img></wh>
<t>
<xushi>古文。</xushi>
<duanzhu>〈地理志〉曰「武功？山、古文㠯爲敦物。豈古文𠂹與物字相似故與。</duanzhu>
</t>
<variants>文一，重一。</variants>

<wh>𠌶</wh>
<t>
<xushi>艸木華也。</xushi>
<duanzhu>此與下文䔢音義皆同。䔢，榮也。〈釋艸〉曰「䔢，荂也。䔢、荂，榮也。今字花行而𠌶廢矣。</duanzhu>
<xushi>从𠂹。亏聲。</xushi>
<duanzhu>況于切，五部。</duanzhu>
<xushi>凡𠌶之屬皆从𠌶。</xushi>
</t>

<wh>荂</wh>
<t>
<xushi>𠌶或从艸从夸。</xushi>
<duanzhu>夸聲亦亏聲也。〈釋艸〉有此字。郭曰「今江東呼華爲荂。音敷。按今江蘇皆言花。呼瓜切。《方言》曰「華荂晠也。齊楚之閒或謂之華。或謂之荂。〈吳都賦〉曰「異荂䓵蘛。李善曰「荂、枯瓜切。</duanzhu>
</t>

<wh><img src="274B-01">𩏬</img></wh>
<t>
<xushi>盛也。</xushi>
<duanzhu>〈小雅〉〔傳〕曰「韡韡、光明也。</duanzhu>
<xushi>从𠌶。韋聲。</xushi>
<duanzhu>于鬼（⿱田⿺儿厶）切，十五部。</duanzhu>
<xushi>《詩》曰「咢不？？。</xushi>
<duanzhu>咢各本作萼。俗字也。今正。今《詩》作鄂、亦非也。毛云：咢猶咢咢然、言外發也。鄭云：承華者曰咢。皆取咢布之意。</duanzhu>
</t>
<variants>文二，重一。</variants>

<wh>華</wh>
<t>
<xushi>榮也。</xushi>
<duanzhu>見〈釋艸〉：〈艸部〉曰「葩，華也。䑞部曰「？、華榮也。按〈釋艸〉曰「蕍芛葟華榮。渾言之也。又曰「木謂之華。艸謂之榮。榮而實者謂之秀。榮而不實者謂之英。析言之也。引伸爲《曲禮》削瓜爲國君華之之字。又爲光華、華夏字。</duanzhu>
<xushi>从艸𠌶。</xushi>
<duanzhu>𠌶亦聲。此以會意包形聲也。戸瓜切。又呼瓜切。古音在五部。俗作花。其字起於北朝。</duanzhu>
<xushi>凡䔢之之屬皆从䔢。</xushi>
</t>

<wh>皣</wh>
<t>
<xushi>艸木白華皃。</xushi>
<duanzhu>皃各本作也。今依《文𨕖》〈西都賦〉注正。賦曰「蘭茝發色。皣皣猗猗。</duanzhu>
<xushi>从䔢、从白。</xushi>
<duanzhu>不入〈白部〉者，重華也。皅下曰「艸華之白也。重白、故入〈白部〉也。左思白髮賦曰「子觀橘柚。一皜一皣。貴其素華。匪尚綠葉。則音在八部也。筠輒切。</duanzhu>
</t>
<variants>文二。</variants>

<wh>𥝌</wh>
<t>
<xushi>木之曲頭止不能上也。</xushi>
<duanzhu>此字古少用者。《玉篇》曰「亦作礙。非是。礙在一部。禾當在十<pb n="277-3"/>五、十六部。古兮切。《玉篇》古漑（⿰氵既）古兮二切。</duanzhu>
<xushi>凡𥝌之屬皆从𥝌。</xushi>
</t>

<wh>䅩</wh>
<t>
<xushi>䅩䅓。</xushi>
<duanzhu>逗。二字各本無，今補。</duanzhu>
<xushi>多小意而止也。</xushi>
<duanzhu>小意者，意有未暢也。謂有所妨礙。含意未伸。《廣韵》䅩䅓皆訓曲枝果。按䅩䅓字或作枳椇。或作枳枸。或作枳句。或作枝拘。皆上字在十六部、下字在四部。皆詰詘不得伸之意。〈明堂位〉俎殷以椇注：椇之言枳椇也。謂曲橈之也。《莊子》山木篇。騰蝯得柘棘枳枸之閒。處勢不便。未足以逞其能。宋玉風賦。枳句來巢。空穴來風。枳句、空穴皆連綿字。空穴卽孔穴。枳句來巢、陸機《詩》疏作句曲來巢。謂樹枝屈曲之處鳥用爲巢。逸《莊子》作桐乳致巢、乃譌字耳。《淮南書》「龍夭矯。燕枝拘。亦屈曲盤旋之意。其入聲則爲𨒅曲。䅩與枳枝𨒅、䅓與椇句枸拘曲皆曡韵也。䅩䅓與𨒅曲皆雙聲字也。《急就篇》「沽酒釀醪稽極程。王伯厚云：稽極當作䅩䅓。葢詘曲爲酒經程。寓止酒之義。又按釋地。枳首蛇。枳本或作䅩。此則借䅩枳爲岐字。亦同部假借也。故郭釋以岐頭蛇。</duanzhu>
<xushi>从𥝌、从支。</xushi>
<duanzhu>支者，枝？之意。</duanzhu>
<xushi>只聲。</xushi>
<duanzhu>職雉切。按古音在十六部。亦音支。</duanzhu>
<xushi>一曰木也。</xushi>
<duanzhu>一說䅩是木名也。</duanzhu>
</t>

<wh>䅓</wh>
<t>
<xushi>䅩<pb n="278"/>䅓也。</xushi>
<duanzhu>上篆下釋䅩䅓之義。此衹云䅩䅓也。全書之例如此。</duanzhu>
<xushi>从𥝌、从又，句聲。</xushi>
<duanzhu>俱羽切。古音在四部。讀如苟、亦如勾。</duanzhu>
<xushi>又者从丑省。</xushi>
<duanzhu>說从又之意。丑，紐也。紐者不伸之意。</duanzhu>
<xushi>一曰木名。</xushi>
<duanzhu>一說䅓是木名也。木名但謂單字。</duanzhu>
</t>
<variants>文三。</variants>

<wh>稽</wh>
<t>
<xushi>畱止也。</xushi>
<duanzhu>元應書引畱止曰稽。高注《戰國策》曰「畱其日、稽畱其日也。凡稽畱則有審愼求詳之意。故爲稽攷。禹會諸矦於會稽。稽，計也。稽攷則求其同異。故說《尚書》稽古爲同天。稽，同也。如流求也之例。</duanzhu>
<xushi>从𥝌、从尤。</xushi>
<duanzhu>取乙欲出而見閡之意。</duanzhu>
<xushi>㫖聲。</xushi>
<duanzhu>古兮切，十五部。</duanzhu>
<xushi>凡稽之屬皆从稽。</xushi>
</t>

<wh><img src="275B-01">𥢔</img></wh>
<t>
<xushi>特止也。</xushi>
<duanzhu>鍇曰「特止、卓立也。按如有所立卓爾、當用此字。</duanzhu>
<xushi>从稽省。卓聲。</xushi>
<duanzhu>此說形聲包會意。卓者，高也。竹角切，二部。</duanzhu>
</t>

<wh><img src="275B-02">𥢑</img></wh>
<t>
<xushi>𥢑䅓而止也。</xushi>
<duanzhu>䅩䅓謂之雙聲。𥢑䅓謂之曡韵。</duanzhu>
<xushi>从稽省。咎聲，讀若晧。</xushi>
<duanzhu>古老切，古音咎聲、吿聲皆在三部。</duanzhu>
<xushi>賈侍中說。稽𥢔𥢑三字皆木名。</xushi>
<duanzhu>有木名稽、有木名𥢔、有木名𥢑也。皆別一義。</duanzhu>
</t>
<variants>文三。</variants>

<wh>巢</wh>
<t>
<xushi>鳥在木上曰巢。在穴曰窠。</xushi>
<duanzhu>穴部曰「穴中曰窠。樹上曰巢。巢之言高也。窠之言空也。在穴之鳥、如鴝鵒之屬。今江蘇語言通名禽獸所此曰窠。</duanzhu>
<xushi>从木，象形。</xushi>
<duanzhu>象其架高之形。鉏交切，二部。</duanzhu>
<xushi>凡巢之屬皆从巢。</xushi>
</t>

<wh>𦥘</wh>
<t>
<xushi>傾覆也。</xushi>
<duanzhu>《周禮》？蔟氏。掌覆夭鳥之巢。</duanzhu>
<xushi>从寸臼覆之。</xushi>
<duanzhu>寸巢猶？蔟也。</duanzhu>
<xushi>寸、人手也。</xushi>
<duanzhu>古寸與又通用。</duanzhu>
<xushi>臼</xushi>
<duanzhu>今補。</duanzhu>
<xushi>从巢省。</xushi>
<duanzhu>臼者巢之省。以手施於巢。傾覆之意也。方斂切。七部。按解云從寸從臼。而各本篆體作？。誤。今依《玉篇》、《廣韵》、《集韵》、《類篇》更正。</duanzhu>
<xushi>杜林說。㠯爲貶損之貶。</xushi>
<duanzhu>此亦如以構爲桷、以索爲市、以？爲朝、以畀爲麒也。巢在上覆之而下。則與貶損義相通。〈上林賦〉「適足以𦥘君自損。晉灼曰「𦥘石貶字。</duanzhu>
</t>
<variants>文二。</variants>

<wh>桼</wh>
<t>
<xushi>木汁。可㠯䰍物。</xushi>
<duanzhu>木汁名桼。因名其木曰桼。今字作漆而桼廢矣。漆、水名也。非木汁也。《詩》書梓桼、桼絲皆作漆。俗以今字易之也。《周禮》〈載師〉「桼林之征二十而五。大鄭曰「故書桼林爲漆林。杜子春云：當爲桼林。是則漢人分別二字之嚴。今注疏譌舛。爲正之如此。《周禮》〈巾車〉注髤桼字皆作桼。不作漆。漢人多假桼爲七字。《史記》六律五聲八音來始。來始正桼始之誤。《尚書大傳》、漢律曆志皆作七始。史、漢同用《今文尚書》也。</duanzhu>
<xushi>从木。
<duanzhu>各本無，今補。《韵會》作象木形。亦誤。</duanzhu>
<xushi>象形。</xushi>
<duanzhu>謂左右各三皆象汁自木出之形也。親吉切，十二部。</duanzhu>
<xushi>桼如水滴而下也。</xushi>
<duanzhu>也字補。說象形之意也。左右各三象水滴下。</duanzhu>
<xushi>凡桼之屬皆从桼。</xushi>
</t>

<wh>䰍</wh>
<t>
<xushi>桼也。</xushi>
<duanzhu>韋昭曰「㕞桼曰䰍。師古曰「以桼桼物謂之髤。今關東俗謂之捎桼。捎卽髤聲之轉耳。髤或作䰍。按以桼桼物皆謂之<pb n="278-3"/>䰍。不限何色也。鄕射《禮記》曰「楅髤。注云：赤黑桼也。〈巾車〉注云：髤謂赤多黑少之色韋也。《漢書》「中庭彤朱。殿上髤桼。〈西都賦〉謂之彤庭玄墀。然則或赤、或黑、或赤黑兼、或赤多黑少、皆得云䰍。</duanzhu>
<xushi>从桼，髟聲。</xushi>
<duanzhu>許尤切。三部。髟必由切。</duanzhu>
</t>

<wh>㯡</wh>
<t>
<xushi>桼垸巳。</xushi>
<duanzhu>句。</duanzhu>
<xushi>復桼之。</xushi>
<duanzhu>垸者，以桼龢灰垸而䰍也。既垸之。復桼之。以光其外也。</duanzhu>
<xushi>从桼，包聲。</xushi>
<duanzhu>舉形聲包會意也。匹皃切。古音在三部。《篇》、《韵》步交切。</duanzhu>
</t>
<variants>文三。</variants>

<wh>束</wh>
<t>
<xushi>縛也。</xushi>
<duanzhu>糸部曰「縛，束也。是爲轉注：襍記曰「納幣一束。束五兩。兩五尋。</duanzhu>
<xushi>从囗木。</xushi>
<duanzhu>囗音韋，回也。《詩》言束薪、束楚、束蒲、皆囗木也。書玉切，三部。</duanzhu>
<xushi>凡束之屬皆从束。</xushi>
</t>

<wh>柬</wh>
<t>
<xushi>分別𥳑之也。</xushi>
<duanzhu>〈釋詁〉曰「流差柬擇也。《韵會》無𥳑字爲長。凡言𥳑練、𥳑擇、𥳑少者，皆借𥳑爲柬也。柬訓分別、故其字從八。一說當作分別䉍之。䉍，在也。在，存也。</duanzhu>
<xushi>从束八。</xushi>
<duanzhu>爲若干束而分別之也。古限切，十四部。</duanzhu>
<xushi>八、分別也。</xushi>
<duanzhu>說從八之意。</duanzhu>
</t>

<wh><img src="276B-01">𢆞</img></wh>
<t>
<xushi>小束也。</xushi>
<duanzhu>《齊民要術》曰「麻？欲小、縛欲薄。爲其易乾。</duanzhu>
<xushi>从束，幵聲，讀若繭。</xushi>
<duanzhu>古典切，十四部。</duanzhu>
</t>

<wh>剌</wh>
<t>
<xushi>戾也。</xushi>
<duanzhu>戾者，韋背之意。凡言乘剌、剌謬字如此。謚法愎很遂過曰剌。</duanzhu>
<xushi>从束、从刀。刀束者。
<duanzhu>束字今補。刀束如𦥘下言寸臼。</duanzhu>
<xushi>剌之也。</xushi>
<duanzhu>既束之則當藏弆之矣。而又以刀毀之。是乖剌也。盧𨔶切，十五部。</duanzhu>
</t>
<variants>文四。</variants>

<wh>㯻</wh>
<t>
<xushi>橐也。</xushi>
<duanzhu>《廣韵》曰「。㯻大束。</duanzhu>
<xushi>从束，圂聲。</xushi>
<duanzhu>胡本切。十三部。按《五經文字》云捕幺反。《廣韵》云符霄切。是以㯱音爲㯻音也。</duanzhu>
<xushi>凡㯻之屬皆从㯻。</xushi>
</t>

<wh>橐</wh>
<t>
<xushi>囊也。</xushi>
<duanzhu>按許云：橐囊也。囊橐也。渾言之也。〈大雅〉〔毛傳〕曰「小曰橐，大曰囊」，高誘注《戰國䇿》曰「無底曰囊，有底曰橐」，皆析言之也。囊者，言實其中如瓜瓤也；橐者，言虛其中以待如木𣝔也。元應書引〈蒼頡篇〉云「橐，囊之無底者」，則與高注互異，許多用《毛傳》「疑當云「橐，小囊也；囊，橐也」，則同異皆見。全書之例如此，此葢有奪字。又，《詩》、《釋文》引《說文》「無底曰囊，有底曰槖」，與今本絕異。</duanzhu>
<xushi>从㯻省，石聲。</xushi>
<duanzhu>他各切，五部。</duanzhu>
</t>

<wh>囊</wh>
<t>
<xushi>槖也。从㯻省。？聲。</xushi>
<duanzhu>？各本作襄省二字。淺人改也。今正。奴郎切，十部。</duanzhu>
</t>

<wh>櫜</wh>
<t>
<xushi>車上大橐。</xushi>
<duanzhu>云車上大橐者，謂可藏任器載之於車也。〈樂記〉注曰「兵甲之衣曰櫜。鍵櫜言閉藏兵甲也。〈大雅〉、〈周頌〉〔毛傳〕曰「櫜，韜也。〈齊語〉：垂櫜而入。韋曰「櫜，囊也。引伸之義凡韜於外者皆爲櫜。《周禮》膏物注云：膏當爲櫜。蓮芡之實有櫜韜。</duanzhu>
<xushi>从㯻省。咎聲。</xushi>
<duanzhu>古勞切，古音在三部。</duanzhu>
<xushi>《詩》曰「載櫜弓矢。</xushi>
<duanzhu>〈周頌〉文。</duanzhu>
</t>

<wh>㯱</wh>
<t>
<xushi>囊張大皃。</xushi>
<duanzhu>石𡔷文。其魚隹可。隹鱮隹鯉。可以㯱之。隹楊及桺。㯱讀如苞苴之苞。蘇軾《詩》作貫。非也。</duanzhu>
<xushi>从㯻省。缶聲。</xushi>
<duanzhu>符宵切，古音在三部。</duanzhu>
</t>
<variants>文五。</variants>

<wh>囗</wh>
<t>
<xushi>回也。</xushi>
<duanzhu>回，轉也。按圍繞、週圍、字當用此。圍行而囗廢矣。</duanzhu>
<xushi>象回帀之形。</xushi>
<duanzhu>帀，周也。羽非切，十五部。</duanzhu>
<xushi>凡囗之屬皆从囗。</xushi>
</t>

<wh>圜</wh>
<t>
<xushi>天體也。</xushi>
<duanzhu>圜，環也。《吕氏春秋》曰「何以說天道之圜也。精氣一上一下。圜周復襍。（高曰襍猶帀）無所稽畱。故曰天道圜。何以說地道之方也。萬物殊類殊形。皆有分職。不能相爲。故曰地道方。按天體不渾圜如丸。故《大戴禮》云：參嘗聞之夫子曰「天道曰圓。地道曰方。盧云：道曰方圓耳。非形也。《淮南子》曰「天之圓不中規。地之方不中矩。《白虎通》曰「天，鎭也。其道曰圓。地，諦也。其道曰方。許言天體、亦謂其體一氣循環。無終無始。非謂其形渾圜也。下文云：圓、圜全也。斯爲渾圜。許書圓圜㘣三字不同。今字多作方圓、方員、方圜、而㘣字廢矣。依許則言天當作圜。言平㘣當作㘣。言渾圓當作圓。</duanzhu>
<xushi>从囗，瞏聲。</xushi>
<duanzhu>王權切，十四部。</duanzhu>
</t>

<wh>圑</wh>
<t>
<xushi>圜也。</xushi>
<duanzhu>〈鄭風〉霝露圑兮。《周禮》假專爲圑。大司徒注曰「專，圜也。</duanzhu>
<xushi>从囗，專聲。</xushi>
<duanzhu>度官切，十四部。</duanzhu>
</t>

<wh>㘣</wh>
<t>
<xushi>規也。</xushi>
<duanzhu>規、有法度也。</duanzhu>
<xushi>从囗，肙聲。</xushi>
<duanzhu>似沿切，十四部。</duanzhu>
</t>

<wh>囩</wh>
<t>
<xushi>回也。</xushi>
<duanzhu>二字曡韵。雲字下曰「象雲回轉形。沄字下曰「轉流也。凡從云之字皆有回轉之義。</duanzhu>
<xushi>从囗，云聲。</xushi>
<duanzhu>形聲包會意也。羽巾切，十三部。</duanzhu>
</t>

<wh>圓</wh>
<t>
<xushi>圜全<pb n="279-3"/>也。</xushi>
<duanzhu>全《集韵》、《類篇》作合。誤字也。圜者天體。天屈西北而不全。圜而全、則上下四旁如一。是爲渾圜之物。〈商頌〉。幅隕既長。毛曰「隕，均也。按玄鳥傳亦曰「員，均也。是則毛謂員隕皆圓之假借字。渾圜則無不均之処也。箋申之曰「隕當作圓。圓謂周也。此申毛、非易毛。</duanzhu>
<xushi>从囗，員聲，讀若員。</xushi>
<duanzhu>王問切。十三部。按古音如云：</duanzhu>
</t>

<wh>回</wh>
<t>
<xushi>轉也。</xushi>
<duanzhu>淵、回水也。故顏回字子淵。《毛詩傳》曰「回，邪也。言回爲？之假借也。又曰「回，違也。亦謂假借也。？，衺也。見交部。</duanzhu>
<xushi>从囗，中象回轉之形。</xushi>
<duanzhu>中當作口。外爲大囗。內爲小口。皆回轉之形也。如天體在外左旋、日月五星在內右旋是也。戸恢切，十五部。</duanzhu>
</t>

<wh><img src="277A-01">囘</img></wh>
<t>
<xushi>古文。</xushi>
<duanzhu>古文象一气回轉之形。</duanzhu>
</t>

<wh>圖</wh>
<t>
<xushi>畫計難也。</xushi>
<duanzhu>《左傳》曰「咨難爲謀。畫計難者，謀之而苦其難也。《國語》曰「夫謀必素見成事焉而後履之。謂先規畫其事之始終曲折。歷歴可見。出於萬全。而後行之也。故引伸之義謂繪畫爲圖。〈聘禮〉曰「君與卿圖事。〈釋詁〉曰「圖，謀也。〈小雅〉〔傳〕曰「慮、圖皆謀也。</duanzhu>
<xushi>从囗。
<duanzhu>規畫之意。</duanzhu>
<xushi>从啚，啚。</xushi>
<duanzhu>逗。</duanzhu>
<xushi>難意也。</xushi>
<duanzhu>說從啚之意。啚者，嗇也。嗇者，愛濇也。愼難之意。同都切，五部。</duanzhu>
</t>

<wh>圛</wh>
<t>
<xushi>回行也。</xushi>
<duanzhu>謂回曲而行。</duanzhu>
<xushi>从囗，？聲。</xushi>
<duanzhu>羊益切，古音在五部。</duanzhu>
<xushi>〈商書〉。</xushi>
<duanzhu>商各本譌尚。今依《廣韵》、《玉篇》正。曰字各本無，今補。</duanzhu>
<xushi>曰？。</xushi>
<duanzhu>句絕。〈商書〉謂〈洪範〉：曰？、唐衞包改爲曰驛。而《尚書》正義、《詩》〈齊風〉正義皆作曰？。此天寶以前未改之本也。自貞觀以前。《史記》宋世家集解云：《尚書》作？。引鄭注：？、色澤而光明也。《周禮》大⺊注引〈洪範〉：曰雨曰濟、曰？、曰蟊、曰剋。〈齊風〉〔鄭箋〕云：《古文尚書》弟爲？。皆《古文尚書》作？之明證也。《古文尚書》弟爲？者，謂夏矦歐陽作弟。《古文尚書》則作？也。言此者證《詩》之弟字亦當爲？而訓明也。知《今文尙書》作弟者，宋世家作涕可證也。今本《鄭箋》作以弟爲？、衍一字而不可通矣。</duanzhu>
<xushi>？者。</xushi>
<duanzhu>者字依《廣韵》、《五經文字》補。舊讀？？𦫵雲爲句。誤甚。</duanzhu>
<xushi>𦫵雲半有半無。</xushi>
<duanzhu>此釋書曰？之義。與本訓回行不同。故箸之。如？席別於火不明、堲讒別於以土增大道。文法正同。𦫵雲半有半無。正某氏氣落驛不連屬、王肅霍驛消減如雲陰、所本。如許說則〈商書〉？字正釋之假借。</duanzhu>
<xushi>讀若驛。</xushi>
</t>

<wh>國</wh>
<t>
<xushi>邦也。</xushi>
<duanzhu>〈邑部〉曰「邦，國也。按邦國互訓。渾言之也。《周禮》〔注〕曰「大曰邦。小曰<pb n="280-1"/>國。邦<pb n="285-3"/>之所居亦曰國。析言之也。</duanzhu>
<xushi>从囗、从或。</xushi>
<duanzhu>〈戈部〉曰「或，邦也。古或國同用。邦封同用。古惑切，一部。</duanzhu>
</t>

<wh><img src="277B-01">𡈋</img></wh>
<t>
<xushi>宫中道。</xushi>
<duanzhu>釋宫曰「宫中衖謂之壷。郭云：巷、閤門道也。按〈大雅〉：室家之壷。毛曰「壷，廣也。箋云：壷之言梱也。室家相梱致。皆引伸假借之義。</duanzhu>
<xushi>从囗，象宫垣、道上之形。</xushi>
<duanzhu>從囗、象宮垣也。餘象道。按上當是從束省。從束者，內言不出於閫之意與。《玉篇》此字入㯻部。苦本切，郭、吕竝邱屯反。古音在十二部。</duanzhu>
<xushi>《詩》曰「室家之？。</xushi>
</t>

<wh>囷</wh>
<t>
<xushi>廩之圜者。从禾在囗中。</xushi>
<duanzhu>去倫切，十二部。</duanzhu>
<xushi>圜謂之囷。</xushi>
<duanzhu>見《詩．魏風》傳、〈考工記〉注、〈吳語〉韋注、《急就篇》顏注：</duanzhu>
<xushi>方謂之京。</xushi>
<duanzhu>《管子》曰「新成囷京。《史記》倉公傳。見建家京下方石。《釋名》曰「京，矜也。寶物可矜惜者投之其中也。《急就篇》「門戸井竈廡囷京。《廣雅》曰「京庾廩廘倉也。按〈吳語〉注：員曰囷。方曰鹿。鹿卽京也。廘者，鹿之俗。</duanzhu>
</t>

<wh>圈</wh>
<t>
<xushi>養畜之閑也。</xushi>
<duanzhu>畜當作嘼。轉寫改之耳。閑，闌也。牛部曰「牢、閑。養牛馬圈也。是牢與圈得通偁也。</duanzhu>
<xushi>从囗，卷聲。</xushi>
<duanzhu>考《公羊傳》文十一年。楚子伐圈。音義云：圈、《說文》作？。而《集韵》卄五願云圈？二同。養畜閑也。《類篇》圈？分出。皆云養畜閑也。疑《說文》本作？。後人改之耳。渠篆切，十四部。</duanzhu>
</t>

<wh>囿</wh>
<t>
<xushi>苑有垣也。</xushi>
<duanzhu>高注《淮南》曰「有牆曰苑。無牆曰囿。與許互異。葢有無互譌耳。〈魏都賦〉曰「繚垣開囿。繚垣、〈西京賦〉作繚亙。繚亙绵䏈、卽〈西都賦〉之繚以周牆也。《周禮》〔注〕曰「囿、今之苑。按古今異名。許析言之、鄭渾言之也。引伸之凡淵奥處曰囿。〈夏小正〉「正月囿有見韭。囿也者，園之燕者也。四月囿有見杏。囿也者，山之燕者也。又引伸之凡分別區域曰囿。常道將引洛書曰「人皇始出。分理九州爲九囿。九囿卽《毛詩》之九有、《韓詩》之九域也。域同或。古或與有與囿通用。</duanzhu>
<xushi>从囗，有聲。</xushi>
<duanzhu>于救切，古音在一部。</duanzhu>
<xushi>一曰所㠯養禽獸曰囿。</xushi>
<duanzhu>養字依《御覽》補。所㠯二字今補。〈大雅〉靈臺〔傳〕曰「囿所以域養禽獸也。域養者，域而養之。《周禮》囿人掌囿游之獸。禁牧百獸。按《韵會》無一曰二字。〈艸部〉云：苑所㠯養禽獸也。此云苑有垣、則養禽獸在其中矣。此句葢淺人增之。</duanzhu>
</t>

<wh><img src="278A-01">𡈹</img></wh>
<t>
<xushi>籒文囿。</xushi>
<duanzhu>〈艸部〉？從此爲聲。</duanzhu>
</t>

<wh>園</wh>
<t>
<xushi>所㠯樹果也。</xushi>
<duanzhu>〈〈鄭風〉〉〔傳〕曰「園所以樹木也。按毛言木、許言果者。《毛詩》檀榖桃棘皆系諸園。木可<pb n="280-3"/>以包果。故《周禮》云：園圃毓草木。許意凡云苑囿巳必有艸木。故以樹果系諸園。</duanzhu>
<xushi>从囗，袁聲。</xushi>
<duanzhu>羽元切，十四部。</duanzhu>
</t>

<wh>圃</wh>
<t>
<xushi>所㠯穜菜曰圃。</xushi>
<duanzhu>所㠯二字今補。〈齊風〉《毛傳》曰「圃、菜園也。馬融《論語》〔注〕曰「樹菜蔬曰圃。元應引《倉頡解詁》云：種樹曰園。種菜曰圃。</duanzhu>
<xushi>从囗，甫聲。</xushi>
<duanzhu>博古切，五部。</duanzhu>
</t>

<wh>因</wh>
<t>
<xushi>就也。</xushi>
<duanzhu>就下曰「就高也。爲高必因𠀉陵。爲大必就基阯。故因從囗大。就其區域而擴充之也。〈中庸〉曰「天之生物。必因其材而篤焉。《左傳》曰「植有禮。因重固。〈人部〉曰「仍，因也。《論語》「因不失其親。謂所就者不失其親。</duanzhu>
<xushi>从囗大。</xushi>
<duanzhu>於眞切，十二部。</duanzhu>
</t>

<wh>㘝</wh>
<t>
<xushi>下取物縮臧之。</xushi>
<duanzhu>謂攝取也。今農人罱泥。罱卽㘝之俗字。</duanzhu>
<xushi>从又。
<duanzhu>下取故從又。</duanzhu>
<xushi>从囗。
<duanzhu>縮藏之故從囗。</duanzhu>
<xushi>讀若聶。</xushi>
<duanzhu>女洽切。七部。聶、小徐作籋。</duanzhu>
</t>

<wh>囹</wh>
<t>
<xushi>獄也。</xushi>
<duanzhu>獄上當有囹圉二字。幸部曰「囹圉所㠯拘罪人。葢許作囹圉。與他書囹圄不同也。〈月令〉鄭注曰「囹圄所以禁守繫者。若今別獄矣。蔡邕云：囹，牢也。圄，止也。所以止出入。皆罪人所舍也。鄭志。崇精問曰「囹圄、何代之獄。焦氏荅曰「〈月令〉、秦書。則秦獄名也。漢曰若盧。魏曰司空。</duanzhu>
<xushi>从囗，令聲。</xushi>
<duanzhu>鍇曰「囹，櫺也。櫳檻之名。郎丁切，十一部。</duanzhu>
</t>

<wh>圄</wh>
<t>
<xushi>守之也。从囗，吾聲。</xushi>
<duanzhu>魚舉切。五部。按《韵會》云：圄《說文》本作圉。葢小徐本有圉無圄。《左傳》「圄伯嬴於轑陽而殺之。</duanzhu>
</t>

<wh>囚</wh>
<t>
<xushi>繫也。从人在囗中。</xushi>
<duanzhu>似由切，三部。</duanzhu>
</t>

<wh>固</wh>
<t>
<xushi>四塞也。</xushi>
<duanzhu>四塞者無罅漏之謂。《周禮》〈夏官〉掌固注云：固、國所依阻者也。國曰固。野曰險。按凡堅牢曰固。又事之巳然者曰固、卽故之假借字也。漢官掌故、唐官多作掌固。</duanzhu>
<xushi>从囗，古聲。</xushi>
<duanzhu>古慕切，五部。</duanzhu>
</t>

<wh>圍</wh>
<t>
<xushi>守也。从囗，韋聲。</xushi>
<duanzhu>羽非切，十五部。</duanzhu>
</t>

<wh>困</wh>
<t>
<xushi>故廬也。</xushi>
<duanzhu>廬者二畞半一家之居。居必有木。樹牆下以桑是也。故字從囗木。謂之困者，疏廣所謂自有舊田廬令子孫勤力其中也。困之本義爲止而不過。引伸之爲極盡。《論語》「四海困竆。謂君德充塞宇宙。與横被四表之義略同。苞注曰「言爲政信執其中、則能竆極四海。天祿所以長終也。凡言困勉、困苦皆極盡之義。</duanzhu>
<xushi>从木在囗中。</xushi>
<duanzhu>苦悶切，十三部。</duanzhu>
</t>

<wh><img src="278B-01">𣏔</img></wh>
<t>
<xushi>古文困。</xushi>
<duanzhu>《廣雅》「橜機闑𣏔也。按稚讓用𣏔爲梱字。此可證四海困竆之義。</duanzhu>
</t>

<wh>圂</wh>
<t>
<xushi>豕廁也。</xushi>
<duanzhu>〈少儀〉「君子不食圂腴。注云：《周禮》圂作豢。謂犬豕之屬食米榖者也。腴有似於人穢。按云《周禮》圂作豢者，槀人掌豢祭祀之犬是也。豢從豕？聲。圂從囗豕會意。據許說本非一字。豢以人之萎養而言。圂以牢中溷濁而言。〈少儀〉圂腴不煩改字。謂豕廁爲圂。因謂豕犬爲圂耳。引伸之義人廁或曰圂俗作溷。或曰淸。俗作圊。或曰軒。皆見《釋名》。</duanzhu>
<xushi>从囗象豕在囗中也。會意。</xushi>
<duanzhu>象當作豕。字之誤也。胡困切，十三部。</duanzhu>
</t>

<wh>囮</wh>
<t>
<xushi>譯也。</xushi>
<duanzhu>譯、疑當作誘。一說《周禮》貉隷掌與獸言。夷隷掌與鳥言。是其事也。</duanzhu>
<xushi>从囗，化聲。</xushi>
<duanzhu>今小徐本有聲字。是。五禾切，十七部。</duanzhu>
<xushi>率鳥者繫生鳥㠯來之名曰囮。</xushi>
<duanzhu>率、捕鳥畢（）也。將欲畢（）之。必先誘致之。潘安仁曰「暇而習媒翳之事。徐爰曰「媒者少養雉子。至長狎人。能招引野雉。因名曰媒。</duanzhu>
<xushi>讀若譌。</xushi>
<duanzhu>囮者，誤之也。故讀若譌。</duanzhu>
</t>

<wh>㘥</wh>
<t>
<xushi>囮或从䌛。</xushi>
<duanzhu>各本篆作㘥、解作繇。今正。按或當作也。本二字。一化聲。一䌛聲。其義則同。《廣雅》〈釋言〉曰「囮，㘥也。是可證爲二字轉注矣。潘岳射雉賦。恐吾游之晏起。又良游呃喔。引之規裏。徐爰注：雉媒、江淮閒謂之游。唐吕温有由鹿賦。游與由皆卽㘥字也。從䌛當作從囗䌛聲。音由。三部。徐鉉云訛由二音。誤也。</duanzhu>
</t>
<variants>文二十六<duanzhu>當作七。</duanzhu>，重四<duanzhu>當作三。</duanzhu>。</variants>

<wh>員</wh>
<t>
<xushi>物數也。</xushi>
<duanzhu>本爲物數。引伸爲人數。俗偁官員。漢〈百官公卿表〉曰「吏員、自佐史至丞相十二萬二百八十五人是也。數木曰枚、曰梃。數竹曰箇。數絲曰紽、曰緫。數物曰員。〈小雅〉「員于爾輻。毛曰「員，益也。此引伸之義也。又假借爲云字。如秦誓若弗員來、〈鄭風〉𦕼樂我員、〈商頌〉景員維河。箋云：員、古文云：</duanzhu>
<xushi>从貝。
<duanzhu>貝、古以爲貨物之重者也。</duanzhu>
<xushi>囗聲。</xushi>
<duanzhu>王權切。古音云在十三部。囗聲在十五部。合韵冣近。</duanzhu>
<xushi>凡員之屬皆从員。</xushi>
</t>

<wh><img src="279A-01">𪔅</img></wh>
<t>
<xushi>籒文。从鼎。</xushi>
<duanzhu>鼎下曰「籒文以鼎爲貝字。故員作？、則作𠟭。</duanzhu>
</t>

<wh><img src="279A-02">𧶊</img></wh>
<t>
<xushi>物數紛𧶊亂也。</xushi>
<duanzhu>𧶊令字作紜。紜行而𧶊廢矣。紛𧶊謂多。多則亂也。古假芸爲𧶊。老子。夫物芸芸。各歸其根。</duanzhu>
<xushi>从員，云聲。讀若《春秋傳》曰宋皇鄖。</xushi>
<duanzhu>宋皇鄖見《左傳》「羽文切，十三部。</duanzhu>
</t>
<variants>文二，重一。</variants>

<wh>貝</wh>
<t>
<xushi>海介蟲也。</xushi>
<duanzhu>介蟲之生於海者。</duanzhu>
<xushi>居陸名猋，在水名蜬。</xushi>
<duanzhu>見〈釋魚〉「猋作贆，俗字也；蜬亦當作函。淺人加之偏傍耳。〈虫部〉曰「蜬，毛蠹也。則非貝名。</duanzhu>
<xushi>象形。</xushi>
<duanzhu>象其背穹隆而腹下岐。博葢切，十五部。</duanzhu>
<xushi>古者，，貨貝而寶龜。</xushi>
<duanzhu>謂以其介爲貨也。〈小雅〉「既見君子。錫我百朋。箋云：古者，貨貝。五貝爲朋。《周易》亦言十朋之龜。故許以貝與龜類言之。〈食貨志〉「王莽貝貨五品。大貝、壯貝、么貝、小貝皆二枚爲一朋。不成貝不得爲朋。龜貨四品。元龜當大貝十朋。公龜當壯貝十朋。矦龜當幺貝十朋。子龜當小貝十朋。此自莽法。《鄭箋》《詩》云古者，五貝爲朋。注易以《爾雅》之十龜。未嘗用歆、莽說也。</duanzhu>
<xushi>周而有泉。</xushi>
<duanzhu>《周禮》外府。掌邦布之入出。以共百物而待邦之用。泉府。掌以市之征布。斂市之不售、貨之滯於民用者。注云：布，泉也。讀爲宣布之布。其藏曰泉。其行曰布。取名於水泉。其流行無不徧。泉始葢一品。周景王鑄大泉而有二品。按許謂周始有泉、而不廢貝也。</duanzhu>
<xushi>至秦廢貝行錢。</xushi>
<duanzhu>秦始廢貝專用錢。變泉言錢者。周曰泉。秦曰錢。在周秦爲古今字也。〈金部〉錢下鍇本云：一曰貨也。〈檀弓〉注曰「古者，謂錢爲泉布。則知秦漢曰錢、周曰泉也。《周禮》泉府注云：鄭司農云：故書泉或作錢。葢周人或用假借字。秦乃以爲正字。</duanzhu>
<xushi>凡貝之屬皆从貝。</xushi>
</t>

<wh>𧴪</wh>
<t>
<xushi>貝聲也。从小貝。</xushi>
<duanzhu>聚小貝則多聲。故其字從小貝。引伸爲細碎之偁。今俗瑣㞕字當作此。琑行而𧴪廢矣。《周易》旅初六。旅瑣瑣。陸績曰「瑣瑣，小也。艮爲小石。故曰旅瑣瑣也。按瑣者，𧴪之假借字。〈玉部〉瑣謂玉聲。穌果切，十七部。</duanzhu>
</t>

<wh>賄</wh>
<t>
<xushi>財也。</xushi>
<duanzhu>《周禮》〔注〕曰「金玉曰貨。布帛曰賄。析言之也。許渾言之。貨賄皆釋曰財。</duanzhu>
<xushi>从貝，有聲。</xushi>
<duanzhu>呼罪切。按古音在一部。古假悔字爲之。〈聘禮注〉曰「古文賄皆作悔。</duanzhu>
</t>

<wh>財</wh>
<t>
<xushi>人所寶也。</xushi>
<duanzhu>寶，珍也。《周禮》〔注〕曰「財、泉穀也。？下云：小雨財？也。以爲今之纔字。</duanzhu>
<xushi>从貝，才聲。</xushi>
<duanzhu>昨哉切，一部。</duanzhu>
</t>

<wh>貨</wh>
<t>
<xushi>財也。</xushi>
<duanzhu>《廣韵》引蔡氏化淸經曰「貨者，化也。變化反易之物、故字从化。</duanzhu>
<xushi>从貝，化聲。</xushi>
<duanzhu>形聲包會意。《韵會》無聲字。呼臥切，十七部。</duanzhu>
</t>

<wh>䞈</wh>
<t>
<xushi>資也。</xushi>
<duanzhu>按《篇》、《韵》皆云賭也。許無賭字。</duanzhu>
<xushi>从貝，爲聲。</xushi>
<duanzhu>詭僞切，古音在十七部。</duanzhu>
<xushi>或曰「此古貨字。</xushi>
<duanzhu>鍇本無此。但云臣鍇按字書云古貨字。按爲化二聲同在十七部。貨古作䞈。猶訛譌通用耳。鉉本此下更有讀若貴三字。</duanzhu>
</t>

<wh>資</wh>
<t>
<xushi>貨也。</xushi>
<duanzhu>貨者，化也。資者，積也。旱則資舟。水則資車。夏則資皮。冬則資絺綌。皆居積之謂。資者，人之所藉也。《周禮》〔注〕曰「資，取也。老子曰「善人、不善人之師。不善人、善人之資。</duanzhu>
<xushi>从貝，次聲。</xushi>
<duanzhu>卽夷切，十五部。</duanzhu>
</t>

<wh>贎</wh>
<t>
<xushi>貨也。</xushi>
<duanzhu>《廣韵》云：贈貨。</duanzhu>
<xushi>从貝，萬聲。</xushi>
<duanzhu>無販切，十四部。</duanzhu>
</t>

<wh>賑</wh>
<t>
<xushi>富也。</xushi>
<duanzhu>見〈釋言〉「郭曰「謂隱賑富有。〈西京賦〉：鄕邑殷賑。薛曰「謂富饒也。《匡謬正俗》曰「振給、振貸字皆作振。振、舉救也。俗作賑。非。</duanzhu>
<xushi>从貝，辰聲。</xushi>
<duanzhu>之忍切，十三部。</duanzhu>
</t>

<wh>賢</wh>
<t>
<xushi>多財也。</xushi>
<duanzhu>財各本作才。今正。賢本多財之偁。引伸之凡多皆曰賢。人偁賢能、因習其引伸之義而廢其本義矣。〈小雅〉「大夫不均。我從事獨賢。傳曰「賢，勞也。謂事多而勞也。故《孟子》說之曰「我獨賢勞。戴先生曰「投壷。某賢於某若干純。賢，多也。</duanzhu>
<xushi>从貝，臤聲。</xushi>
<duanzhu>胡田切，十二部。</duanzhu>
</t>

<wh>賁</wh>
<t>
<xushi>飾也。</xushi>
<duanzhu>易象傳曰「山下有火賁。〈序卦〉〔傳〕曰「賁，飾也。按古假賁爲奔。</duanzhu>
<xushi>从貝，芔聲。</xushi>
<duanzhu>彼義切。十五部。按亦音墳。亦音肥。文與微合韵冣近。</duanzhu>
</t>

<wh>賀</wh>
<t>
<xushi>㠯禮物相奉慶也。</xushi>
<duanzhu>物字依《韵會》、《玉篇》補。相奉慶、《玉篇》作相慶加、爲長。心部曰「慶行賀人也。是慶與賀二字互訓。賀之言加也。猶贈之言增也。古假賀爲嘉。覲禮。余一人嘉之。今文嘉作賀是也。《廣韵》曰「。賀，擔也。勞也。此謂或假賀爲儋何字也。儋何、俗作擔荷。</duanzhu>
<xushi>从貝，加聲。</xushi>
<duanzhu>胡箇切，十七部。</duanzhu>
</t>

<wh>貢</wh>
<t>
<xushi>獻功也。</xushi>
<duanzhu>貢功曡韵。魯語曰「社而賦事。烝而獻功。韋注：社、春分祭社也。事、農桑之屬也。冬祭曰烝。烝而獻五榖布帛之屬也。《周禮》八則治都鄙。六曰賦貢以馭其用。注云：貢，功也。九職之功所税也。按大宰以九貢致邦國之用。凡其所貢皆民所有事也。故職方氏曰「制其貢。各以其所有。</duanzhu>
<xushi>从貝，工聲。</xushi>
<duanzhu>古送切，九部。</duanzhu>
</t>

<wh>贊</wh>
<t>
<xushi>見也。</xushi>
<duanzhu>此以疊韵爲訓。疑當作所以見也。謂彼此相見必資贊者。士冠禮贊冠者，〈士昏禮〉贊者，注皆曰「贊，佐也。《周禮》大宰注曰「贊，助也。是則凡行禮必有贊。非獨相見也。</duanzhu>
<xushi>从貝、从兟。</xushi>
<duanzhu>鉉曰「兟、音詵。進也。鍇曰「進見以貝爲禮也。則旰切，十四部。</duanzhu>
</t>

<wh>賮</wh>
<t>
<xushi>會禮也。</xushi>
<duanzhu>以財貨爲會合之禮也。〈蒼頡篇〉曰「賮、財貨也。張載注〈魏都賦〉曰「賮禮贄也。又《孟子》曰「行者必以賮。辭曰餽賮。或假進爲之。如漢高紀曰簫何爲主吏、主進是也。</duanzhu>
<xushi>从貝，㶳聲。</xushi>
<duanzhu>徐刃切，十二部。</duanzhu>
</t>

<wh>齎</wh>
<t>
<xushi>持遺也。</xushi>
<duanzhu>《周禮》掌皮。歲終則會其財齎。注：予人以物曰齎。今時詔書或曰齎計吏。鄭司農云：齎或爲資。外府。共其財用之幣齎。注：齎、行道之財用也。〈聘禮〉曰「問幾月之齎。鄭司農云：齎或爲資。今禮家定齎作資。玄謂齎資同耳。其字以齊次爲聲。從貝變易。古字亦多或。玉裁按。此鄭君不用許書說。謂齎資一字。聲義皆同也。許則釋資爲貨。釋齎爲持而予之。其義分別。不爲一字。近人則訓齎爲持矣。</duanzhu>
<xushi>从貝，？聲。</xushi>
<duanzhu>祖雞切，十五部。</duanzhu>
</t>

<wh>貸</wh>
<t>
<xushi>施也。</xushi>
<duanzhu>謂我施人曰貸也。</duanzhu>
<xushi>从貝，代聲。</xushi>
<duanzhu>他代切，一部。</duanzhu>
</t>

<wh>貣</wh>
<t>
<xushi>從人求物也。</xushi>
<duanzhu>從人猶向人也。謂向人求物曰貣也。按代弋同聲。古無去入之別。求人施人。古無貣貸之分。由貣字或作貸。因分其義。又分其聲。如求人曰乞。給人之求亦曰乞。今分去訖、去既二音。又如假借二字、皆爲求者予者之通名。唐人亦有求讀上入、予讀兩去之說。古皆未必有是。貣別爲貸。又以改竄許書。尤爲異耳。<pb n="283"/>經史內貣貸錯出。恐皆俗增人旁。？字《經典釋文》、《五經文字》皆作？。俗作？。亦其證也。《周禮》泉府。凡民之貸者。注云：貸者謂從官借本賈也。《廣韵》卄五德云：貣謂從官借本賈也。其所據《周禮》正作貣。而《周禮》〔注〕中借者予者同用一字。《釋文》別其音。亦可知本無二字矣。</duanzhu>
<xushi>从貝，弋聲。</xushi>
<duanzhu>他得切。亦徒得切。一部。按古多假貣爲差忒字。</duanzhu>
</t>

<wh>賂</wh>
<t>
<xushi>遺也。</xushi>
<duanzhu>見〈魯頌〉大賂〔傳〕。箋云：大猶廣也。廣賂者，賂君及卿大夫也。按以此遺彼曰賂。如道路之可往來也。貨賂皆謂物。其用之則有公私衺正之不同。</duanzhu>
<xushi>从貝，各聲。</xushi>
<duanzhu>洛故切。五部。按各古有洛音。鉉云：賂當從路省聲。非也。</duanzhu>
</t>

<wh>賸</wh>
<t>
<xushi>物相增加也。</xushi>
<duanzhu>賸增曡韵。以物相益曰賸。字之本義也。今義訓爲贅疣。與古義小異、而實古義之引伸也。改其字作剩而形異矣。</duanzhu>
<xushi>从貝，𦩎聲。</xushi>
<duanzhu>以證切，六部。</duanzhu>
<xushi>一曰送也。副也。</xushi>
<duanzhu>〈人部〉曰「㑞，送也。賸訓送、則與㑞音義皆同。副，貳也。貳、副益也。訓送、訓副皆與增加義近。</duanzhu>
</t>

<wh>贈</wh>
<t>
<xushi>玩好相送也。</xushi>
<duanzhu>贈送曡韵。秦風渭陽、〈大雅．韓奕〉皆云何以贈之。《毛傳》、《鄭箋》皆云：贈，送也。崧高云：以贈申伯。傳云：贈，增也。增與送義異<pb n="283-1"/>而同。猶賸之訓增亦訓送也。〈既夕禮〉云：知死者贈。知生者賻。何休云：知死者賵賻。知生者贈襚。按以玩好送死者亦贈之一端也。今人以物贈人曰送。送亦古語也。</duanzhu>
<xushi>从貝，曾聲。</xushi>
<duanzhu>昨鄧切，六部。</duanzhu>
</t>

<wh>貱</wh>
<t>
<xushi>迻予也。</xushi>
<duanzhu>迻、遷徙也。展轉寫之曰迻書。展轉予人曰迻予。貱迻曡韵。</duanzhu>
<xushi>从貝，皮聲。</xushi>
<duanzhu>彼義切，古音在十七部。</duanzhu>
</t>

<wh>𥫔</wh>
<t>
<xushi>賜也。</xushi>
<duanzhu>〈釋詁〉曰「𥫔，賜也。據《釋文》本作𥫔。後人改作貢耳。端木賜字子𥫔。凡作子貢者，亦皆後人所改。《淮南》道應、要略二訓注皆云：𥫔，賜也。</duanzhu>
<xushi>从貝，竷省聲。</xushi>
<duanzhu>古送切。按竷聲當在八部。而讀同貢。則音之轉也。贛之古義古音皆與貢不同。</duanzhu>
</t>

<wh><img src="280B-01">（图280B-01）</img></wh>
<t>
<xushi>籒文𥫔。</xushi>
<duanzhu>《集韵》、《類篇》作？。</duanzhu>
</t>

<wh>賚</wh>
<t>
<xushi>賜也。</xushi>
<duanzhu>〈釋詁〉「賚貢錫畀予況賜也。又曰「賚予也。〈小雅〉〔毛傳〕云：賚，予也。〈大雅〉〔傳〕云：釐，賜也。釐者，賚之假借也。</duanzhu>
<xushi>从貝，來聲。</xushi>
<duanzhu>洛帶切。一部。按徐仙民音來。</duanzhu>
<xushi>〈周書〉曰「賚尒秬鬯。</xushi>
<duanzhu>文矦之命文。今尒作爾。</duanzhu>
</t>

<wh>賞</wh>
<t>
<xushi>賜有功也。</xushi>
<duanzhu>鍇曰「賞之言尚也。尚其功也。</duanzhu>
<xushi>从貝，尙聲。</xushi>
<duanzhu>書兩切，十部。</duanzhu>
</t>

<wh>賜</wh>
<t>
<xushi>予也。</xushi>
<duanzhu>〈釋詁〉「賚貢錫畀予況賜也。七字轉注：凡經傳云錫者，賜之假借也。《公羊傳》曰「錫者何。賜也。賜者，與之通稱。〈禹貢〉「納錫大龜。乃下與上之詞。又〈玉藻〉言賜君子、與小人者，別言之。統言則不別也。《方言》曰「賜，盡也。此借賜爲澌。澌，盡也。盡之字俗作儩。</duanzhu>
<xushi>从貝，易聲。</xushi>
<duanzhu>斯義切，十六部。</duanzhu>
</t>

<wh>貤</wh>
<t>
<xushi>重次弟物也。</xushi>
<duanzhu>《漢書注》引作物之重次弟也。重次弟者，既次弟之又因而重之也。漢武帝詔曰「受爵賞而欲移賣者，無所流貤。應劭訓貤爲移。〈上林賦〉說果樹曰「貤𠀉陵。下平原。郭樸曰「貤、猶延也。按賣爵者展轉與人。蔓莚𠀉陵者層曡茲長。皆重次弟之意也。《毛詩》施于中谷、施于孫子、皆當作貤。</duanzhu>
<xushi>从貝，也聲。</xushi>
<duanzhu>以豉切，古音在十七部。</duanzhu>
</t>

<wh>贏</wh>
<t>
<xushi>賈有餘利也。</xushi>
<duanzhu>依《韵會》本訂。《左傳》曰「賈而欲贏。而惡乎。俗語謂贏者輸之對。</duanzhu>
<xushi>从貝，𣎆聲。</xushi>
<duanzhu>按惟羸驘字可云𣎆聲。贏字當云從貝𣎆。𣎆者，多肉之獸也。故以會意。女部嬴當云贏省聲。今本多誤。以成切，十一部。</duanzhu>
</t>

<wh>賴</wh>
<t>
<xushi>贏也。</xushi>
<duanzhu>〈高帝紀〉。始大人常㠯臣亡賴。應曰「賴者，恃也。晉曰「許愼云賴，利也。無利入於家也。或曰「江淮之閒謂小兒多詐狡獪爲亡賴。按今人云無賴者，謂其無衣食致然耳。《方言》云：賴，讎也。南楚之外曰賴。賴，取也。</duanzhu>
<xushi>从貝，剌聲。</xushi>
<duanzhu>洛帶切，十五部。</duanzhu>
</t>

<wh>負</wh>
<t>
<xushi>恃也。</xushi>
<duanzhu>《左傳》曰「昔秦人負恃其衆。貪於土地。逐我諸戎。《孟子》曰「虎負隅。莫之敢攖。</duanzhu>
<xushi>从人守貝有所恃也。</xushi>
<duanzhu>會意。房九切。古音在一部。〈樂記〉。禮樂偩天地之情。《史記》「栗姬偩貴。皆作偩。俗字也。</duanzhu>
<xushi>一曰受貸不償。</xushi>
<duanzhu>凡以背任物曰負。因之凡背德忘恩曰負。</duanzhu>
</t>

<wh>貯</wh>
<t>
<xushi>積也。</xushi>
<duanzhu>此與宁音義皆同。今字專用貯矣。《周禮》〔注〕作？。俗字也。</duanzhu>
<xushi>从貝，宁聲。</xushi>
<duanzhu>直吕切，五部。</duanzhu>
</t>

<wh>貳</wh>
<t>
<xushi>副益也。</xushi>
<duanzhu>當云副也。益也。《周禮》〔注〕：副，貳也。說詳刀部。</duanzhu>
<xushi>从貝，弍聲。</xushi>
<duanzhu>形聲包會意。而至切，十五部。</duanzhu>
<xushi>弍古文二。</xushi>
</t>

<wh>賓</wh>
<t>
<xushi>所敬也。</xushi>
<duanzhu>大宰。八統。八曰禮賔。〈大宗伯〉。以賔禮親邦國賔客。渾言之也。析言者之則賔客異義。又賔謂所敬之人。因之敬其人亦曰賔。又君爲主。臣爲賔。故老子曰「樸雖小、天下莫能臣也。矦王若能守之。萬物將自賔。司馬相如引《詩》「率土之賔。莫非王臣。</duanzhu>
<xushi>从貝。
<duanzhu>貝者，敬之之物也。</duanzhu>
<xushi>𡧍聲。</xushi>
<duanzhu>必鄰切，十二部。</duanzhu>
</t>

<wh><img src="281A-01">𧶉</img></wh>
<t>
<xushi>古文。</xushi>
<duanzhu>鉉本無首畫。《玉篇》、《集韵》、《類篇》皆有。</duanzhu>
</t>

<wh>賖</wh>
<t>
<xushi>貰買也。</xushi>
<duanzhu>貰買者，在彼爲貰。在<pb n="284"/>我則爲賖也。《周禮》泉府。凡賖者祭祀無過旬日。喪紀無過三月。鄭司農云賖，貰也。</duanzhu>
<xushi>从貝，余聲。</xushi>
<duanzhu>式車切，古音在五部。</duanzhu>
</t>

<wh>貰</wh>
<t>
<xushi>貸也。</xushi>
<duanzhu>泉府以凡賖者與凡民之貸者竝言。然則賖與貸有別。賖，貰也。若今人云賖是也。貸，借也。若今人云借是也。其事相類。故許渾言之曰貰，貸也。高祖本紀。常從武負王媪貰酒。韋昭曰「貰，賖也。按賖貰皆紓緩之詞。</duanzhu>
<xushi>从貝，世聲。</xushi>
<duanzhu>神夜切。按古音在五部。《聲類》、《字林》、鄒誕生皆音勢。劉昌宗《周禮》音乃讀時夜反。</duanzhu>
</t>

<wh>贅</wh>
<t>
<xushi>㠯物質錢。</xushi>
<duanzhu>若今人之抵押也。漢嚴助傳。賣爵贅子。以接衣食。如淳曰「《淮南》俗賣子與人作奴婢名爲贅子。三年不能贖遂爲奴婢。按〈大雅〉〔傳〕曰「贅，屬也。謂贅爲綴之假借也。《孟子》：屬其耆老。《大傳》作贅其耆老。《公羊傳》云：君若贅旒。史、漢云：贅壻。此爲䏈屬之偁。又《莊子》云：附贅縣（⿰県系）肬。老子云：餘食贅行。此爲餘賸之偁。皆綴字之假借。</duanzhu>
<xushi>从敖貝。</xushi>
<duanzhu>會意。之芮切，十五部。</duanzhu>
<xushi>敖者猶放。</xushi>
<duanzhu>敖、出游也。放，逐也。敖與放義不同而可通。故曰猶。</duanzhu>
<xushi>謂貝當復取之。</xushi>
<duanzhu>謂字依《韵會》補。放者當復還。贅者當復贖。其義一也。此十字釋敖貝之意。</duanzhu>
</t>

<wh>質</wh>
<t>
<xushi>㠯<pb n="284-1"/>物相贅。</xushi>
<duanzhu>質贅雙聲。以物相贅、如春秋交質子是也。引伸其義爲樸也，地也。如有質有文是。〈小雅〉〔毛傳〕云旳質也、《周禮》射則充椹質、《左傳》策名委質、皆是。又緜《詩》、抑《詩》〔傳〕曰「質，成也。禮謂平明爲質明。</duanzhu>
<xushi>从貝、从斦。闕。</xushi>
<duanzhu>闕者，闕從斦之說也。䪨會從斦作斦聲。無闕字。之日切，十二部。</duanzhu>
</t>

<wh>貿</wh>
<t>
<xushi>易財也。</xushi>
<duanzhu>〈衞風〉「抱布貿絲。〈咎繇謨〉「貿遷有無化居。</duanzhu>
<xushi>从貝，卯聲。</xushi>
<duanzhu>莫𠊱切，三部。</duanzhu>
</t>

<wh>贖</wh>
<t>
<xushi>貿也。</xushi>
<duanzhu>〈堯典〉「金作贖㓝。</duanzhu>
<xushi>从貝，𧶠聲。</xushi>
<duanzhu>殊六切，三部。</duanzhu>
</t>

<wh>費</wh>
<t>
<xushi>散財用也。</xushi>
<duanzhu>《論語》曰「君子惠而不費。</duanzhu>
<xushi>从貝，弗聲。</xushi>
<duanzhu>房未切，十五部。</duanzhu>
</t>

<wh>責</wh>
<t>
<xushi>求也。</xushi>
<duanzhu>引伸爲誅責、責任。《周禮》小宰。聽稱責以傅別。稱責、卽今之舉債。古無債字。俗作債。則聲形皆異矣。</duanzhu>
<xushi>从貝，朿聲。</xushi>
<duanzhu>側革切，十六部。</duanzhu>
</t>

<wh>賈</wh>
<t>
<xushi>賈。</xushi>
<duanzhu>此複舉字之未刪（⿰刂）者。</duanzhu>
<xushi>市也。</xushi>
<duanzhu>市、買賣所之也。因之凡買凡賣皆曰市。賈者，凡買賣之偁也。酒誥曰「遠服賈。漢石經《論語》曰「求善賈而賈諸。今《論語》作沽者，假借字也。引伸之凡賣者之所得、買者之所出、皆曰賈。俗又別其字作價。別其音入禡韵。古無是也。</duanzhu>
<xushi>从貝，？聲。</xushi>
<duanzhu>公戸切，五部。</duanzhu>
<xushi>一<pb n="284-2"/>曰坐賣售也。</xushi>
<duanzhu>六字葢淺人妄增。司市注：通物曰商。居賣物曰賈。居賣物、謂居積物亦兼賣之也。居非謂坐。此以坐與下行相對。又贅以《說文》所無之售字。殊無文理。</duanzhu>
</t>

<wh><img src="282A-01">𧶜</img></wh>
<t>
<xushi>行賈也。</xushi>
<duanzhu>《白虎通》曰「商賈何謂也。商之爲言章也。章其遠近。度其有亡。通四方之物。故謂之商也。賈之爲言固也。固其有用之物。以待民來。以求其利者也。通物曰商、居賣曰賈。按《白虎通》古本如是。漢律曆志。商，章也。物成？可章度也。《尚書》「我商賚女。徐邈商音章。㕯部商從章聲。皆可證。？俗作？。經傳皆作商。商行而？廢矣。渾言之則？賈可互偁。析言之則行賈曰？。行賈者，通四方之珍異以資之。</duanzhu>
<xushi>从貝，商省聲。</xushi>
<duanzhu>式陽切，十部。</duanzhu>
</t>

<wh>販</wh>
<t>
<xushi>買賤賣貴者。</xushi>
<duanzhu>司市曰「夕市、夕時而市。販夫販婦爲主。注云：販夫販婦朝資夕賣。按資猶取也。</duanzhu>
<xushi>从貝，反聲。</xushi>
<duanzhu>形聲包會意。方願切，十四部。</duanzhu>
</t>

<wh>買</wh>
<t>
<xushi>市也。</xushi>
<duanzhu>市者，買物之所。因之買物亦言市。《論語》「沽酒市脯。</duanzhu>
<xushi>从网貝。</xushi>
<duanzhu>會意。莫蟹切。十六部。春秋襄三十一年。莒人<pb n="284-3"/>弑其君密州。密州、《左傳》作買朱鉏。杜云：買朱鉏、密州之字。按弑君未有書字者。傳明云：書曰莒人弑其君買朱鉏。然則左公所據之經實作買朱鉏、不作密州也。買爲密、朱爲州、皆音之轉。朱鉏者，猶邾之言邾婁也。今本經與傳不合。葢或以公、榖經文改左氏經文。</duanzhu>
<xushi>《孟子》曰「登壟𣃔而网市利。</xushi>
<duanzhu>見公孫丑篇。此引以證從网貝之意也。壟《孟子》作龍。丁公箸讀爲隆。陸善經乃讀爲壟。謂岡壟𣃔而高者。按趙注釋爲堁𣃔而高者也。堁、塵塺也。高誘云：楚人謂塵爲堁。趙本葢作尨𣃔。尨、塵襍之皃。嚻塵不到、地勢略高之處也。古書尨龍二字多相亂。許書亦當作尨𣃔。淺人以陸善經說改爲壟耳。</duanzhu>
</t>

<wh>貴</wh>
<t>
<xushi>物不賤也。从貝，臾聲。</xushi>
<duanzhu>居胃切，十五部。</duanzhu>
<xushi>臾、古文蕢。</xushi>
<duanzhu>見〈艸部〉。○按貴篆各本廁部末賏上。非舊次也。今更正。</duanzhu>
</t>

<wh>賤</wh>
<t>
<xushi>賈少也。</xushi>
<duanzhu>賈、今之價字。</duanzhu>
<xushi>从貝，戔聲。</xushi>
<duanzhu>才線切，十四部。</duanzhu>
</t>

<wh>賦</wh>
<t>
<xushi>斂也。</xushi>
<duanzhu>《周禮》大宰。以九賦斂財賄。斂之曰賦。班之亦曰賦。經傳中凡言以物班布與人曰賦。</duanzhu>
<xushi>从貝，武聲。</xushi>
<duanzhu>方遇切，五部。</duanzhu>
</t>

<wh>貪</wh>
<t>
<xushi>欲物也。</xushi>
<duanzhu>心部惏、女部婪皆訓貪。</duanzhu>
<xushi>从貝，今聲。</xushi>
<duanzhu>他含切，七部。</duanzhu>
</t>

<wh>貶</wh>
<t>
<xushi>損也。从貝，？聲。</xushi>
<duanzhu>形聲包會意也。鉉本<pb n="285"/>作從貝從乏。方斂切。杜林作𦥘。</duanzhu>
</t>

<wh>貧</wh>
<t>
<xushi>財分少也。</xushi>
<duanzhu>謂財分而少也。合則見多。分則見少。富、備也，厚也。則貧者，不備、不厚之謂。</duanzhu>
<xushi>从貝分。分亦聲。</xushi>
<duanzhu>符巾切，十三部。</duanzhu>
</t>

<wh><img src="282B-01">𡧋</img></wh>
<t>
<xushi>古文从宀分。</xushi>
</t>

<wh>賃</wh>
<t>
<xushi>庸也。</xushi>
<duanzhu>庸者今之傭字。《廣韵》曰「。傭、餘封切。傭，賃也。凡僱僦皆曰庸、曰賃。</duanzhu>
<xushi>从貝，任聲。</xushi>
<duanzhu>尼禁切，七部。</duanzhu>
</t>

<wh>賕</wh>
<t>
<xushi>㠯財物枉法相謝也。</xushi>
<duanzhu>枉法者，違法也。法當有罪、而以財求免、是曰賕。受之者亦曰賕。吕㓝。五過之疵惟來。馬本作惟求。云有請賕也。按上文惟貨者，今之不枉法贓也。惟求者，今之枉法贓也。</duanzhu>
<xushi>从貝，求聲。</xushi>
<duanzhu>形聲包會意。巨畱切，三部。</duanzhu>
<xushi>一曰載質也。</xushi>
<duanzhu>載各本作戴。今依《韵會》正。謂載質而往求人偁貣也。質謂以物相贅。</duanzhu>
</t>

<wh>購</wh>
<t>
<xushi>㠯財有所求也。</xushi>
<duanzhu>縣（⿰県系）重價以求得其物也。漢律。能捕豺貀、　購錢百。</duanzhu>
<xushi>从貝，冓聲。</xushi>
<duanzhu>古𠊱切，四部。</duanzhu>
</t>

<wh>䝪</wh>
<t>
<xushi>齎財⺊問爲䝪。</xushi>
<duanzhu>卜問、《廣韵》作問⺊。《史記》貨殖傳。毉方諸食技術之人。焦神竭能。爲重糈也。日者傳。⺊而有不審。不見奪糈。按糈皆當作䝪。同音假借。䝪所以讎⺊者也。祭神米<pb n="285-1"/>曰糈。卜者必禮神。故其字亦作糈。</duanzhu>
<xushi>从貝，疋聲，讀若所。</xushi>
<duanzhu>疏舉切，五部。</duanzhu>
</t>

<wh>貲</wh>
<t>
<xushi>小罰㠯財自贖也。</xushi>
<duanzhu>貲字本義如是。引伸爲凡財貨之偁。</duanzhu>
<xushi>从貝，此聲。</xushi>
<duanzhu>卽夷切，十五部。</duanzhu>
<xushi>漢律、民不繇貲錢二十三。</xushi>
<duanzhu>繇傜古今字。二十三各本作二十二。今正。漢儀注曰「人年十五至五十六。出賦錢人百二十爲一筭。又七歲至十四。出口錢人二十。以供天子。至武帝時又口加三錢以補車騎馬。見昭帝紀、光武紀二注乃今四庫全書內漢舊儀。按《論衡》謝短篇曰「七歲頭錢二十三。亦謂此也。然則民不傜者，謂七歲至十四歲。貲錢二十三者，口錢二十倂武帝所加三錢也。</duanzhu>
</t>

<wh>賨</wh>
<t>
<xushi>南蠻賦也。</xushi>
<duanzhu>《後漢書．南蠻西南夷傳》曰「槃瓠之傳蠻夷。秦置黔中郡。漢改爲武陵。歲令大人輸布一匹。小口二丈。是謂賨布。〈魏都賦〉曰「賨幏積墆。幏見〈巾部〉。</duanzhu>
<xushi>从貝，宗聲。</xushi>
<duanzhu>徂紅切，九部。</duanzhu>
</t>

<wh><img src="282B-02">𧸇</img></wh>
<t>
<xushi>𧗳也。</xushi>
<duanzhu>𧗳、行且賣也。𧸇字不見經傳。《周禮》多言儥。儥訓買。亦訓賣。胥師飾行儥慝。賈師貴儥者。葢卽《說文》之賣字。而《說文》〈人部〉儥，見也。則今之覿字也。《玉篇》云：賣或作粥鬻。是賣鬻爲古今字矣。按𧸇<pb n="285-2"/>𣜩變作賣。易與賣相混。</duanzhu>
<xushi>从貝，𡍬聲。𡍬古文睦。</xushi>
<duanzhu>見〈目部〉。</duanzhu>
<xushi>讀若育。</xushi>
<duanzhu>余六切，三部。</duanzhu>
</t>

<wh>賏</wh>
<t>
<xushi>頸飾也。从二貝。</xushi>
<duanzhu>騈貝爲飾也。烏莖切，十一部。</duanzhu>
</t>
<variants>文五十九，重三。</variants>

<wh>邑</wh>
<t>
<xushi>國也。</xushi>
<duanzhu>鄭莊公曰「吾先君新邑於此。《左傳》凡偁人曰大國。凡自偁曰敝邑。古國邑通偁。《白虎通》曰「夏曰夏邑。商曰商邑。周曰京師。《尚書》曰西邑夏、曰天邑商、曰作新大邑於東國雒皆是。《周禮》「四井爲邑。《左傳》「凡邑有宗廟先君之主曰都、無曰邑。此又在一國中分析言之。</duanzhu>
<xushi>从囗。
<duanzhu>音韋。封域也。</duanzhu>
<xushi>先王之制。尊卑有大小。从卪。</xushi>
<duanzhu>尊卑謂公矦伯子男也。大小謂方五百里、方四百里、方三百里、方二百里、方百里也。〈土部〉曰「公矦百里伯七十里、子男五十里。從《孟子》說也。尊卑大小出於王命。故從卪。於汲切，七部。</duanzhu>
<xushi>凡邑之屬皆从邑。</xushi>
</t>

<wh>邦</wh>
<t>
<xushi>國也。</xushi>
<duanzhu>《周禮》〔注〕曰「大曰邦、小曰國。析言之也。許云：邦，國也。國，邦也。統言之也。《周禮》〔注〕又云：邦之所居亦曰國。此謂統言則封竟之內曰國曰邑。析言則國野對偁。《周禮》體國經野是也。古者，城？所在曰國、曰邑。而不曰邦。邦之言封也。古邦封通用。書序云：邦康叔。邦諸矦。《論語》云：在邦域之中。皆封字也。《周禮故書》「乃分地邦而辨其守地。邦謂土畍。杜子春改邦爲域。非也。</duanzhu>
<xushi>从邑，丰聲。</xushi>
<duanzhu>博江切，九部。</duanzhu>
</t>

<wh><img src="283A-01">𤰫</img></wh>
<t>
<xushi>古文。</xushi>
<duanzhu>從㞢田。之適也。所謂往卽乃封。古文封字亦從之土。</duanzhu>
</t>

<wh>郡</wh>
<t>
<xushi>周制。天子地方千里。分爲百縣（⿰県系）。縣（⿰県系）有四郡。</xushi>
<duanzhu>《逸周書》作雒篇曰「千里百縣（⿰県系）。縣（⿰県系）有四郡。高注六月紀云：周制。天子畿內方千里。分爲百縣（⿰県系）。縣（⿰県系）有四郡。郡有監。故《春秋傳》曰「上大夫受縣（⿰県系）。下大夫受郡。周時縣（⿰県系）大郡小。至秦始皇兼天下。初置三十六郡以監縣（⿰県系）耳。按作雒篇與《周禮》不合。鄭注〈月令〉但云：四監、主山林川澤之官。百縣（⿰県系）、鄕遂之屬。是不從作雒說也。</duanzhu>
<xushi>故《春秋傳》曰「上大夫受縣（⿰県系）。下大夫受郡是也。</xushi>
<duanzhu>各本少受縣（⿰県系）下大夫五字。今從《水經注》河水篇所引補正。趙簡子曰「克敵者上大夫受縣（⿰県系）。下大夫受郡。見《左傳》哀公二年。</duanzhu>
<xushi>至秦初。天下置三十<pb n="286"/>六郡㠯監縣（⿰県系）。</xushi>
<duanzhu>《戰國策》「甘茂曰「宜陽、大縣（⿰県系）也。名爲縣（⿰県系）、其實郡也。秦武王時巳郡大縣（⿰県系）小矣。前此惠文王十年。魏納上郡十五縣（⿰県系）。後十三年。攻楚漢中。取地六百里。置漢中郡。吳氏師道云：或者山東諸矦先變古縣（⿰県系）大郡小之制。而秦效之。是也。至始皇卄六年。始置三十六郡。三十六郡者，錢氏大昕曰「〈地理志〉「河東、太原、上黨、東郡、潁川、南陽、南郡、九江、鉅鹿、齊郡、琅邪、會稽、漢中、蜀郡、巴郡、隴西、北地、上郡、雲中、鴈門、代郡、上谷、漁陽、右北平、遼西、遼東、南海皆曰秦置。長沙國曰秦郡。河南曰故秦三川郡。沛郡曰故秦泗水郡。五原曰秦九原郡。鬱林曰故秦桂林郡。日南曰故秦象郡。趙國曰故秦邯鄲郡。梁國曰故秦碭郡。魯國曰故秦薛郡。數之適得三十六。下文揔之曰「本秦京師爲內史。分天下作三十六郡。此確然不易者也。《史記》〈始皇本紀〉。二十六年。分天下爲三十六郡。而略取陸梁地爲桂林、象郡南海、乃在三十三年。裴駰以爲不當在三十六之內。因舍三郡。以內史、鄣郡、黔中、足之。內史別於三十六郡不待言。故鄣郡雖見於志注、而不系之秦。黔中郡見昭襄王三十年、而志不之數。不可爲典要也。《史記》之三十六與漢志同。<pb n="286-1"/>乃揔攝後事而言之。故漢志、《說文》、高誘《吕覽》〔注〕、應劭《風俗通》、皇甫謐《帝王世紀》、司馬彪〈郡國志〉皆言。秦分三十六郡。裴氏不從漢志之目。而唐人作《晉書》乃造秦四十郡之說。前此無言之者。</duanzhu>
<xushi>从邑，君聲。</xushi>
<duanzhu>渠運切。十三部。按〈釋詁〉曰「郡，乃也。此未得其說。疑𨙻之誤也。</duanzhu>
</t>

<wh>都</wh>
<t>
<xushi>有先君之舊宗廟曰都。</xushi>
<duanzhu>《左傳》曰「凡邑有宗廟先君之主曰都、無曰邑。《周禮》大司徒注曰「都鄙者，王子弟公卿大夫采地。其畍曰都。鄙、所居也。〈載師〉注曰「家邑、大夫之采地。小都、卿之采地。大都、公之采地。王子弟所食邑也。大宰八則注曰「都鄙、公卿大夫之采邑。王子弟所食邑。周召毛耼畢（）原之屬在畿內者。祭祀者其先君社稷五祀。按據杜氏釋例。大曰都。小曰邑。雖小而有宗廟先君之主曰都。尊其所居而大之也。又按左氏言有宗廟先君之主曰都。許改云有先君之舊宗廟。則必如晉之曲沃故絳而後可偁都。恐非左氏意也。左氏與周官合。</duanzhu>
<xushi>从邑，者聲。</xushi>
<duanzhu>當孤切，五部。</duanzhu>
<xushi>《周禮》「歫國五百里爲都。</xushi>
<duanzhu>此《周禮》說也。《周禮》〈載師〉注引司馬法曰「王國百里爲郊。二百里爲州。三百里爲野。四百里爲縣（⿰県系）。五百里爲都。大宰注曰「邦中、在城郭者。四郊、去國百里。邦甸、二百里。家削、三百里。邦縣（⿰県系）、四百里。邦都、五百里。</duanzhu>
</t>

<wh>鄰</wh>
<t>
<xushi>五家爲鄰。</xushi>
<duanzhu>見遂人職。按引伸爲凡親密之偁。</duanzhu>
<xushi>从邑，㷠聲。</xushi>
<duanzhu>力珍切，十二部。</duanzhu>
</t>

<wh>酇</wh>
<t>
<xushi>百家爲酇。</xushi>
<duanzhu>遂人。五家爲鄰。五鄰爲里。四里爲酇。五酇爲鄙。五鄙爲縣（⿰県系）。五縣（⿰県系）爲遂。</duanzhu>
<xushi>酇，聚也。</xushi>
<duanzhu>謂酇與欑儹音義皆同。欑、一曰叢木也。儹，冣也。</duanzhu>
<xushi>从邑，贊聲。</xushi>
<duanzhu>作管切。又作旦切。</duanzhu>
<xushi>南陽有酇縣（⿰県系）。</xushi>
<duanzhu>漢〈地理志〉南陽郡酇矦國。孟康曰「音讚。按南陽縣（⿰県系）作酇。沛郡縣（⿰県系）作䣜。許二字畫然不相亂也。在沛者後亦作酇。直由莽曰贊治而亂。南陽酇音讚。沛䣜及改作酇字皆音嵯。音亦本不相亂。蕭何始封之酇。茂陵書、文穎、臣瓚、顏師古、杜佑皆云在南陽。江統、戴規、姚察、李吉甫、今錢氏大昕皆云在沛。在沛說是也。始封於䣜。高后乃封之南陽之酇、與筑陽。文帝至莽之酇矦皆在南陽。故〈地理志〉於南陽云酇矦國。而沛郡酇下不云矦國。爲在沛者不久也。諸家所傳班固作泗水亭高祖𥓓云：文昌四友。漢有蕭何。序功第一。受封於䣜。以韵求之。可以不惑。</duanzhu>
</t>

<wh>鄙</wh>
<t>
<xushi>五酇爲鄙。</xushi>
<duanzhu>見遂人。五百家<pb n="286-3"/>也。又《周禮》都鄙、王子弟公卿大夫采地。其畍曰都。鄙、所居也。按大司徒以邦國、都鄙對言。鄭注以邦之所居曰國、都之所居曰鄙對言。春秋經傳鄙字多訓爲邊者。葢《周禮》都鄙歫國五百里。在王畿之邊。故鄙可釋爲邊。又引伸爲輕薄之偁。而鄙夫字古作啚。冣目云俗儒啚夫翫其所習、可證也。今則鄙行而啚廢矣。</duanzhu>
<xushi>从邑，啚聲。</xushi>
<duanzhu>兵美切。古音在一部。故鄙否通叚用也。</duanzhu>
</t>

<wh>郊</wh>
<t>
<xushi>歫國百里爲郊。</xushi>
<duanzhu>杜子春注《周禮》曰「五十里爲近郊。百里爲遠郊。〈玉藻〉說郊祭曰「於郊、故謂之郊。</duanzhu>
<xushi>从邑，交聲。</xushi>
<duanzhu>古肴切。二部。按《周禮故書》作蒿。假借字。</duanzhu>
</t>

<wh>邸</wh>
<t>
<xushi>屬國舍也。</xushi>
<duanzhu>文帝紀曰「入代邸。顏注曰「郡國朝宿之舍在京師者率名邸。邸，至也。言所歸至也。按今俗謂旅舍爲邸。經典假借邸爲柢。如〈典瑞〉四圭有邸是也。釋器。邸謂之柢。當作秪謂之邸。〈釋言〉曰「柢，本也。鄭司農引作邸本也可證。《爾雅》皆釋經之辭。</duanzhu>
<xushi>从邑，氐聲。</xushi>
<duanzhu>都禮切，十五部。</duanzhu>
</t>

<wh>郛</wh>
<t>
<xushi>？也。</xushi>
<duanzhu>？各本作郭。今正。《公羊傳》入其郛注：郛、恢郭也。城外大郭也。</duanzhu>
<xushi>从邑，孚聲。</xushi>
<duanzhu>甫無切，古音在三部。</duanzhu>
</t>

<wh>郵</wh>
<t>
<xushi>竟上行書舍。</xushi>
<duanzhu>《孟子》：德之<pb n="287"/>流行。速於置郵而傳命。〈釋言〉「郵，過也。按經過與過失、古不分平去。故經過曰郵。過失亦曰郵。爲尤訧之假借字。</duanzhu>
<xushi>从邑𡍮。</xushi>
<duanzhu>會意。羽求切，古音在一部。</duanzhu>
<xushi>𡍮，邊也。</xushi>
<duanzhu>說從垂之意。在境上、故從垂。</duanzhu>
</t>

<wh><img src="284B-01">𨛍</img></wh>
<t>
<xushi>國甸。大夫稍稍所食邑。</xushi>
<duanzhu>〈載師〉注曰「故書稍或作削。按削當是？之誤。許所據正故書或本也。太宰家削之賦當作家？。《釋文》曰「家削本又作？是也。按國甸之下疑有奪文。大宰曰「三曰邦甸之賦。四曰家？之賦。〈載師〉曰「以公邑之田任甸地。以家邑之田任？地。此云國甸、卽經之邦甸也。邦甸去國二百里。家？三百里。此當云國甸之外曰家？。大夫稍稍所食邑。鄭曰「家邑、大夫之采地也。稍與？曡韵。</duanzhu>
<xushi>从邑，肖聲。</xushi>
<duanzhu>所敎切，二部。</duanzhu>
<xushi>《周禮》曰「任？地在天子三百里之內。</xushi>
<duanzhu>鄭說同。</duanzhu>
</t>

<wh>鄯</wh>
<t>
<xushi>鄯善。</xushi>
<duanzhu>逗。</duanzhu>
<xushi>西胡國也。</xushi>
<duanzhu>許書三言西胡。皆謂西域也。言西胡以別於匈奴爲北胡也。漢〈西域傳〉云：鄯善國本名樓蘭。王治扜泥城。去陽關千六百里。去長安六千一百里。元鳳四年。傅介子誅其王。更名其國爲鄯善。爲刻印章。是則此時初製鄯字也。漢鄯善國城<pb n="287-1"/>在今哈密衞東南。中國山川、維首在隴蜀。紀地者必始於西。故起西域而雍州。</duanzhu>
<xushi>从邑善。善亦聲。</xushi>
<duanzhu>時戰切，十四部。</duanzhu>
</t>

<wh><img src="284B-02">𥨪</img></wh>
<t>
<xushi>夏后時諸矦夷羿國也。</xushi>
<duanzhu>〈弓部〉曰「𢏗、帝嚳䠶官。夏少康滅之。羽部曰「𦐧、羽之𦐧風。亦古諸矦也。按𢏗𦐧古通用。云帝嚳射官而夏少康滅之。則夏之夷羿卽帝嚳䠶官之後裔明矣。夷羿見《左傳》虞箴。《左傳》「魏絳云：夏訓有之曰「有竆后羿。昔有夏方衰。后羿自鉏遷於窮石。因夏民以代夏政。寒浞殺羿。靡滅浞。立少康。有窮由是遂亡。今《左傳》作窮。許所據作𥨪。今古字也。左氏之𥨪石。杜不言其地所在。葢非《山海經》、〈離騷〉、《淮南子》所云弱水所出之窮石也。〈地理志〉、《說文》皆云弱水出張掖山丹。則《山海經》、〈離騷〉、《淮南子》所云竆石當在山丹。漢山丹今爲甘州府山丹縣（⿰県系）。歫夏都安邑甚遠。然許鄯善之下卽出𥨪字。固謂西北邊地。</duanzhu>
<xushi>从邑，竆省聲。</xushi>
<duanzhu>渠弓切，九部。</duanzhu>
</t>

<wh>𨜒</wh>
<t>
<xushi>周封黃帝之後於𨜒也。</xushi>
<duanzhu>〈樂記〉曰「武王克殷及商未及下車而封黃帝之後於薊。按𨜒薊古今字也。薊行而𨜒廢矣。漢〈地理志〉、〈郡國志〉皆作薊。則其字假借久矣。陸德明曰「薊、今涿郡薊縣（⿰県系）是也。卽燕國之都也。孔安國司馬遷及鄭皆云：燕召皆與周同姓。案黃帝姓姬。君奭葢其後也。或黃帝之後封薊者滅絕。而更封燕召公乎。疑不能明也。而皇甫謐以召公爲文王之庶子。記傳更無所出。又《左傳》富辰言文王之昭亦無燕。玉裁按。〈地理志〉曰「廣陽國薊、燕召公所封。然則班意謂封黃帝之後卽召公也。而〈周本紀〉以封堯後於薊、封召公奭於燕竝言。張守節疑薊爲燕所幷。未知其審。</duanzhu>
<xushi>从邑，契聲，讀若薊。</xushi>
<duanzhu>古詣切，十五部。</duanzhu>
<xushi>上谷有𨜒縣（⿰県系）。</xushi>
<duanzhu>〈地理志〉廣陽國下曰「高帝燕國。昭帝元鳳元年爲廣陽郡。宣帝本始元年更爲國。〈郡國志〉廣陽郡注曰「世祖省廣陽郡。幷上谷。永平八年復。按許云上谷有薊縣（⿰県系）。依光武省幷而言也。今京師順天府附郭大興縣（⿰県系）治卽古燕都。許說漢制作𨜒。則知漢時故作𨜒矣。但不解今之漢志何以作薊也。○又按此五字。當如下文邰下？下之例。作今上谷薊縣（⿰県系）是也七字。漢時字巳作薊。如邰巳作斄、？巳作穰。古今字不同。故著之以言其合。假令漢時字本作𨜒。則其立文當云上谷縣（⿰県系）也周時黃帝之後所封。如鄒下云魯縣（⿰県系）古邾國、帝顓頊之後所封之例矣。然則𨜒者，許所見<pb n="287-3"/>古字也。薊者，漢時字也。</duanzhu>
</t>

<wh>邰</wh>
<t>
<xushi>炎帝之後姜姓所封。周棄外家國。</xushi>
<duanzhu>〈大雅〉：有邰家室。《毛傳》曰「邰、姜嫄之國也。堯見天因邰而生后稷。故國后稷於邰。使事天以顯神、順天命。是則邰本后稷外家之國名。炎帝之後姜姓所封也。國后稷於邰時、葢國姜姓於他處矣。至武王克殷。興滅國。繼絕世。乃封神農之後於焦。</duanzhu>
<xushi>从邑，台聲。</xushi>
<duanzhu>土來切，一部。</duanzhu>
<xushi>右扶風斄縣（⿰県系）是也。</xushi>
<duanzhu>見〈地理志〉「周人作邰。漢人作斄。古今語小異。故古今字不同。〈郡國志〉無斄縣（⿰県系）。郿下曰「有邰亭。葢斄縣（⿰県系）倂入郿也。邰亭、杜預謂之釐鄕。徐廣謂之斄鄕。今陜西乾州武功縣（⿰県系）縣（⿰県系）西南二十二里故斄城是。</duanzhu>
<xushi>《詩》曰「有邰家室。</xushi>
<duanzhu>今生民《詩》有卽字。考高誘注《吕覽》辨土引。實穎實栗。有邰家室。亦無卽。○宋本《說文》無卽。與《九經字㨾》所引合。一本有者非也。</duanzhu>
</t>

<wh>𨙸</wh>
<t>
<xushi>周文王所封。在右扶風美陽中水鄕。</xushi>
<duanzhu>經典有岐無𨙸。惟漢〈地理志〉曰「大王徙𨙸。文王作酆。匈奴傳曰「秦襄公伐戎至𨙸。師古曰「𨙸古岐字。岐專行而𨙸廢矣。許所見豳岐作𨙸。猶所見薊作𨜒也。〈地理志〉曰「右扶風美陽、〈禹貢〉岐山在西北。中水鄕、周大王所邑。〈魯頌〉〔箋〕曰「大王自　豳徙居岐山之陽。按此云文王所封。要其終而言。皇矣《詩》曰「度其鮮原。居岐之陽。箋云：乃始謀居善原廣平之地。亦在岐山之南也。文王自𨙸遷酆。非文王始國𨙸也。下云酆、周文王所都。則此當云大王矣。戴先生曰「美陽今爲陜西鳳翔府岐山、扶風二縣（⿰県系）。漢志。美陽。岐山在西北。今岐山縣（⿰県系）東七十里岐山是。</duanzhu>
<xushi>从邑，支聲。</xushi>
<duanzhu>巨支切，十五部。</duanzhu>
</t>

<wh>岐</wh>
<t>
<xushi>𨙸或从山，支聲。因岐山㠯名之也。</xushi>
<duanzhu>𨙸或者，岐之或字。謂岐卽𨙸邑之或體也。又云因岐山㠯名之。則又𨙸邑岐山畫爲二字矣。考岐山見於〈夏書〉、雅、頌、漢志。𨙸邑因岐山以名。𨙸邑可作岐。岐山不可作𨙸。薛綜注〈西京賦〉引《說文》「岐山在長安西美陽縣（⿰県系）畍。山有兩岐。因以名焉。此《說文》〈山部〉原文也。山有兩岐、當作山有兩枝。山有兩枝、故名曰岐山。疑後人移入於此而刪（⿰刂）改之。學者讀此可以刪（⿰刂）〈邑部〉之岐專入〈山部〉矣。○按《漢書》〈地理志〉曰大王徙𨙸。曰襄公將兵救周有功。賜受𨙸酆之地。郊祀志曰大王建國於𨙸梁。匈奴傳曰秦襄公伐戎至𨙸。皆作𨙸。𨙸周字也。而岐山字〈地理志〉皆作岐。是<pb n="288-1"/>可證𨙸岐之別。</duanzhu>
</t>

<wh>㟚</wh>
<t>
<xushi>古文𨙸。从枝、从山。</xushi>
<duanzhu>古文𨙸當作古文岐。此亦淺人改〈山部〉之文入此部耳。亦當刪（⿰刂）此入彼。</duanzhu>
</t>

<wh>邠</wh>
<t>
<xushi>周大王國。在右扶風美陽。从邑，分聲。</xushi>
<duanzhu>補巾切，十三部。</duanzhu>
</t>

<wh>豳</wh>
<t>
<xushi>美陽亭卽豳也。民俗㠯夜市。有豳山。从山、从豩。闕。</xushi>
<duanzhu>按此二篆說解可疑。豳者，公劉之國。《史記》云慶節所國。非大王國。疑一。漢〈地理志〉、《毛詩箋》、〈郡國志〉皆云：豳在右扶風栒邑。不在美陽。疑二。地理、郡國二志皆云：栒邑有豳鄕。徐廣曰「新平漆縣（⿰県系）之東北有豳亭。漢右扶風之漆與栒邑皆是豳域。不得美陽有豳亭。疑三。從山、豩聲。非有闕也。而云從豩、闕。疑四。假令許果以豳合邠。當云或邠字。而不言及。疑五。葢古地名作邠。山名作豳。而地名因於山名。同音通用。如𨙸岐之比。是以《周禮》籥師經文作豳、注作邠。漢人於地名用邠不用豳。許氏原書當是豳岐本在〈山部〉「而後人移之。倂古今字爲一字。抑或許書之變例有然。未能定也。經典多作豳。惟《孟子》作邠。唐開元十三年始改豳州爲邠州。見通典、元和郡縣（⿰県系）志。郭忠恕云：因似幽而易誤也。</duanzhu>
</t>

<wh>郿</wh>
<t>
<xushi>右扶風縣（⿰県系）。</xushi>
<duanzhu>前後二志同。〈大雅〉：申伯信邁。王餞于郿。毛云：郿地。箋云：時王葢省岐周。故于郿云：正義云：申在鎬京之東南。自鎬適申。塗不經郿。時宣王葢省視岐周。申伯從王至岐。自岐餞之。按今鳳翔府郿縣（⿰県系）縣（⿰県系）東北十五里渭水之北有故郿城。</duanzhu>
<xushi>从邑，睂聲。</xushi>
<duanzhu>武悲切，師古音媚。十五部。</duanzhu>
</t>

<wh>郁</wh>
<t>
<xushi>右扶風郁夷也。</xushi>
<duanzhu>見〈地理志〉「班引《詩》周道郁夷。師古曰「《毛詩》周道倭遟，《韓詩》作郁夷字，言使臣乗馬行於此道。按，古假借爲𢒰字，如《論語》「郁郁乎文哉」是也。𢒰，有文章也。其始借彧爲𢒰，其後又借郁爲彧。今陜西鳳翔府隴州州西五十里有故郁夷城，後漢建武二年，鄧禹遣兵擊赤眉於郁夷，在此處也。</duanzhu>
<xushi>从邑，有聲。</xushi>
<duanzhu>於六切，古音在一部。</duanzhu>
</t>

<wh>鄠</wh>
<t>
<xushi>右扶風縣（⿰県系）也。</xushi>
<duanzhu>前後二志同。今陜西西安府鄠縣（⿰県系）縣（⿰県系）北二里有故鄠城。卽古扈國也。</duanzhu>
<xushi>从邑，雩聲。</xushi>
<duanzhu>胡古切，五部。</duanzhu>
</t>

<wh>扈</wh>
<t>
<xushi>夏后同姓所封戰於甘者。</xushi>
<duanzhu>《尙書》序曰「啟與有扈戰於甘之野。作〈甘誓〉「馬融曰「有扈、姒姓之國。爲無道。又曰「甘、有扈南郊地名也。《左傳》曰「夏有觀扈。五觀與扈皆夏同姓也。</duanzhu>
<xushi>在鄠。</xushi>
<duanzhu>謂夏<pb n="288-3"/>之有扈在漢之鄠縣（⿰県系）也。鄠卽扈。如斄卽邰、薊卽𨜒。皆古今字。姚察《史記》《訓纂》云：戸扈鄠三字一也。按扈爲周字。鄠爲秦字。通典云：至秦改爲鄠。</duanzhu>
<xushi>有扈谷甘亭。</xushi>
<duanzhu>此五字有脫誤。當作有戸谷戸亭甘亭七字。今《漢書》鄠下云：古國。有扈谷亭。語不完。當依元和郡縣（⿰県系）志所引云：古扈國。有戸谷、戸亭。又有甘亭。《史記》正義所引志云：古扈國。有戸亭。疑正義尚脫戸谷二字。許書當與漢志同。戸扈同字。姚察云：戸扈鄠三字同。是也。</duanzhu>
<xushi>从邑，戸聲。</xushi>
<duanzhu>胡古切。五部。按《左傳》扈民無淫者也。同屈蕩戸之之戸。止也。又〈離騷〉。扈江蘺於辟芷。王云：楚人名被爲扈。</duanzhu>
</t>

<wh><img src="286A-01">𡴰</img></wh>
<t>
<xushi>古文扈。从山𢎘。</xushi>
<duanzhu>此未詳其右所從也。鍇曰「從辰巳之巳。竊謂當從戸、而轉寫失之。</duanzhu>
</t>

<wh>䣙</wh>
<t>
<xushi>右扶風鄠鄕。</xushi>
<duanzhu>謂右扶風鄠縣（⿰県系）有䣙鄕也。下仿此。漢䣙成矦周緤。服虔音菅蒯之蒯。蘇林音簿催反。小顏、小司馬皆云：字從崩從邑。功臣表。剻成在長沙。張守節引輿地志云：䣙成縣（⿰県系）、故陳倉縣（⿰県系）之故鄕聚名也。周緤所封。與漢表《說文》皆乖異。而穆天子傳天子西征至于䣙。又未詳其地。</duanzhu>
<xushi>从邑，崩聲。沛城父有䣙鄕。</xushi>
<duanzhu>沛郡城父見〈地理志〉「城父者，《左傳》襄元年昭九年之夷地。今安徽潁州府毫州州東南七十里有故城父城是也。《史記索隱》引《三蒼》云：䣙鄕在城父縣（⿰県系）。音裴。</duanzhu>
<xushi>讀若陪。</xushi>
<duanzhu>許云崩聲、則在第六部也。讀若陪、則音轉在一部也。䣙城、楚漢春秋作憑城。師古云䣙又音普肯反。皆本音也。今音薄回切。依讀若陪之云而入灰韵也。</duanzhu>
</t>

<wh>䢸</wh>
<t>
<xushi>右扶風鄠鄕。从邑，且聲。</xushi>
<duanzhu>子余切，五部。</duanzhu>
</t>

<wh>郝</wh>
<t>
<xushi>右扶風鄠盩庢鄕。</xushi>
<duanzhu>鉉本如此。謂右扶風之鄠縣（⿰県系）、盩庢縣（⿰県系）皆有郝鄕也。《玉篇》作右扶風盩庢鄕。無鄠字。而鍇本作右扶風鄠鄕盩庢縣（⿰県系）。脫落不完。汲古毛扆乃取以改舊本。可𥬇也。前志曰「右扶風盩庢。按在今陜西西安府盩庢縣（⿰県系）。</duanzhu>
<xushi>从邑，赤聲。</xushi>
<duanzhu>呼各切，五部。</duanzhu>
</t>

<wh>酆</wh>
<t>
<xushi>周文王所都。</xushi>
<duanzhu>《詩》書皆作豐。《左傳》「酆、文之昭也。字從邑。前後二志亦作酆。〈大雅〉曰「既伐于崇。作邑于豐。杜預曰「酆在鄠縣（⿰県系）。後志曰「酆在京兆杜陵西南。</duanzhu>
<xushi>在京兆杜陵西南。</xushi>
<duanzhu>京兆尹杜陵、二志同。今陜西西安府府東南十五里有故杜陵城。</duanzhu>
<xushi>从邑，豐聲。</xushi>
<duanzhu>敷戎切，九部。</duanzhu>
</t>

<wh>鄭</wh>
<t>
<xushi>京兆縣（⿰県系）。</xushi>
<duanzhu>二志同。今陜西同州<pb n="289-1"/>府華州州城北有故鄭城。</duanzhu>
<xushi>周厲王子友所封。</xushi>
<duanzhu>前志曰「周宣王弟鄭桓公邑。</duanzhu>
<xushi>从邑，奠聲。</xushi>
<duanzhu>直正切，十一部。</duanzhu>
<xushi>宗周之滅。鄭徙潧洧之上。今新鄭是也。</xushi>
<duanzhu>桓公友之子武公與平王東遷。取虢鄶鄢蔽補丹依疇歷華十邑之地。右雒左濟。前華後河。食溱洧焉。從其故名曰鄭。至漢爲河南郡新鄭。二志同。今河南開封府新鄭縣（⿰県系）西有故鄭城。</duanzhu>
</t>

<wh>郃</wh>
<t>
<xushi>左馮翊郃陽縣（⿰県系）。</xushi>
<duanzhu>二志同。應邵曰「在邰水之陽也。按今陜西同州府郃陽縣（⿰県系）卽其地。</duanzhu>
<xushi>从邑，合聲。</xushi>
<duanzhu>矦閤切，七部。</duanzhu>
<xushi>《詩》曰「在郃之陽。</xushi>
<duanzhu>〈大雅〉文。今《詩》郃作洽。《水經注》引亦作郃。按魏世家。文矦時西攻秦。築雒陰合陽。字作合。葢合者水名。《毛詩》本作在合之陽。故許引以說會意。秦漢間乃製郃字耳。今《詩》作洽者，後人意加水旁。許引《詩》作郃者，後人所改。</duanzhu>
</t>

<wh>𨙫</wh>
<t>
<xushi>京兆藍田鄕。</xushi>
<duanzhu>二志皆云：京兆尹藍田。今陜西西安府藍田縣（⿰県系）縣（⿰県系）治西十一里有藍田故城。叩者，鄕名。今人叩擊字从卩。不當作𨙫。</duanzhu>
<xushi>从邑，口聲。</xushi>
<duanzhu>苦后切，四部。</duanzhu>
</t>

<wh><img src="286B-01">𨟄</img></wh>
<t>
<xushi>京兆杜陵鄕。</xushi>
<duanzhu>《水經注》渭水篇。泬水上承<pb n="289-2"/>皇子陂於樊川。其地卽杜之樊鄕也。漢祖至櫟陽。以將軍樊噲灌廢？最。賜邑於此鄕。按樊鄕見史、漢樊噲傳。《索隱》引三秦記曰「長安正南。山名秦嶺。谷名子午。一名樊川。一名御宿。樊鄕卽樊川也。宋敏求長安志曰「樊川在萬年縣（⿰県系）南三十五里。引十道志云：其地卽杜陵之樊鄕。凡言樊鄕、卽許之？鄕也。在今西安府府南三十里之樊川。〈周語〉。樊仲山父諫。韋曰「仲山父、王卿士。食采於樊。《毛傳》曰「仲山甫、樊矦也。按周襄王賜晉文公陽樊之田。陽樊、一名樊。一名陽。《國語》「陽人不服。而曰陽有樊仲之官守焉。然則仲山甫之樊非此？也。陽樊、方輿紀要云：或曰在今河南懷慶府濟源縣（⿰県系）。</duanzhu>
<xushi>从邑，𤕩聲。</xushi>
<duanzhu>附袁切，十四部。</duanzhu>
</t>

<wh><img src="287A-01">𨞻</img></wh>
<t>
<xushi>左馮翊縣（⿰県系）。</xushi>
<duanzhu>見〈地理志〉「按〈封禪書〉秦文公作鄜畤。今陜西鄜州洛川縣（⿰県系）縣（⿰県系）東南七十里有鄜城廢縣（⿰県系）。</duanzhu>
<xushi>从邑，麃（⿸鹿火）聲。</xushi>
<duanzhu>甫無切。按票聲麃（⿸鹿火）聲當在二部。而孟康𨞻（⿰⿸鹿火阝）音敷者，凡漢志地名皆隨其地語言爲音故也。𣜩省作鄜。</duanzhu>
</t>

<wh>䣝</wh>
<t>
<xushi>左馮翊郃陽亭。</xushi>
<duanzhu>謂左馮翊郃陽有䣝亭也。各本作䣝陽亭。誤。今依《集韵》、《類篇》、王伯厚《詩》地理考、正。伯厚困學紀聞亦作䣝陽亭。則宋時本固是。非錯出也。〈大雅．韓奕〉。出宿于屠。毛曰「屠、地名。宋潏水李氏謂地在同州䣝谷。是也。按屠䣝古今字。顧氏祖禹讀史方輿紀要作荼谷渡。云在今陜西同州府郃陽縣（⿰県系）東河西故城南。</duanzhu>
<xushi>从邑，屠聲。</xushi>
<duanzhu>同都切，五部。</duanzhu>
</t>

<wh>邮</wh>
<t>
<xushi>左馮翊高陵亭。</xushi>
<duanzhu>各本無亭字。今依《廣韵》尤韵及《玉篇》補。錫韵又曰「邮、鄕名。在高陵。按左馮翊高陵、二志同。今陜西西安府高陵縣（⿰県系）卽其地。</duanzhu>
<xushi>从邑，由聲。</xushi>
<duanzhu>徒歷切，古音在三部。</duanzhu>
</t>

<wh><img src="287A-02">𨛲</img></wh>
<t>
<xushi>左馮翊谷口鄕。</xushi>
<duanzhu>左馮翊谷口。見〈地理志〉「今陜西西安府醴泉縣（⿰県系）東北七十里有故谷口城。</duanzhu>
<xushi>从邑，年聲，讀若寧。</xushi>
<duanzhu>奴顚切。十二部。按《廣韵》奴丁切。年聲而讀如寧。合韵也。</duanzhu>
</t>

<wh>邽</wh>
<t>
<xushi>隴西上邽也。</xushi>
<duanzhu>見〈地理志〉「〈郡國志〉曰「漢陽郡上邽故屬隴西。胡氏三省云：秦本紀。武公伐邽冀戎。初縣（⿰県系）之。上邽縣（⿰県系）、故邽戎地也。此爲上邽。京兆有下邽。今甘肅秦州州西六十里有故上邽城。</duanzhu>
<xushi>从邑，圭聲。</xushi>
<duanzhu>古畦切，十六部。</duanzhu>
</t>

<wh>部</wh>
<t>
<xushi>天水狄部。</xushi>
<duanzhu>〈地理志〉天水無狄部。未詳。顧氏祖禹曰「漢天水郡、今陜西鞏昌府以東秦州之境是其地。</duanzhu>
<xushi>从邑，否聲。</xushi>
<duanzhu>蒲口切。四部。按《廣韵》曰「。部，署也。<pb n="290"/>許冣目曰「分別部居。不相雜廁。</duanzhu>
</t>

<wh>郖</wh>
<t>
<xushi>弘農縣（⿰県系）庾地。</xushi>
<duanzhu>二志弘農郡首弘農縣（⿰県系）。郡縣（⿰県系）同名。故但言弘農縣（⿰県系）也。庾當作渡。字之誤也。《水經注》河水篇曰「門水又北徑弘農縣（⿰県系）故城東。城卽故函谷關。門水側城北流而注於河。河水於此有浢津。以河北有浢水南入於河。故有浢津之名也。穆天子傳。天子自窴軨乃次於浢水之陽。丁亥入於南鄭。考其沿歷所踵。路直斯津。是知袁豹之徒竇津之說非矣。按浢郖同字。魏志杜畿傳。畿遂詭道從郖津渡。陳壽用字合許書也。宋元嘉二十九年。北魏將封禮自郖津南渡赴弘農。拒桺元景。在今河南陜州靈寶縣（⿰県系）縣（⿰県系）西十里。</duanzhu>
<xushi>从邑，豆聲。</xushi>
<duanzhu>當矦切。四部。按矦當作𠊱。</duanzhu>
</t>

<wh>鄏</wh>
<t>
<xushi>郟鄏。</xushi>
<duanzhu>逗。二字依《韵會》補。</duanzhu>
<xushi>河南縣（⿰県系）直城門官陌地也。</xushi>
<duanzhu>官、趙抄宋本李仁甫本作宮。今《集韵》作宮。《類篇》作官。似官是。官陌卽今云官路也。河南縣（⿰県系）者，二志皆云河南郡河南。郡縣（⿰県系）同名。故但云河南縣（⿰県系）、以別於凡縣（⿰県系）不云縣（⿰県系）也。若漢魏時𥓓則云河南河南矣。漢雒陽縣（⿰県系）、周之成周也。漢河南縣（⿰県系）、周之王城也。今河南河南府府東北二十里有雒陽故城。府城西北有河南故城。河南故<pb n="290-1"/>城西有郟鄏陌。或謂之郟山。北二里曰邙山。</duanzhu>
<xushi>从邑，辱聲。</xushi>
<duanzhu>而蜀切，三部。</duanzhu>
<xushi>《春秋傳》曰「成王定鼎于郟鄏。</xushi>
<duanzhu>宣三年《左傳》文。按《逸周書》云：周公作大邑成周於中土。南繫於雒水。北因於郟山。以爲天下之大湊。〈地理志〉曰「河南郡河南、故郟鄏地。周武王遷九鼎。周公致太平。營以爲都。是爲王城。是則漢之河南縣（⿰県系）、《左傳》之郟鄏也。周時郟鄏爲大名。漢時專𧦝城外官陌爲郟鄏陌。舊名之僅存者。故皇甫謐、杜預皆云：縣（⿰県系）西有郟鄏陌也。許君先舉漢陌。後舉周地。使文義相足。別詳邙下。</duanzhu>
</t>

<wh>鄻</wh>
<t>
<xushi>周邑也。</xushi>
<duanzhu>《左傳》昭卄九年。王子趙車入于鄻以叛。杜云：鄻、周邑。</duanzhu>
<xushi>从邑，輦聲。</xushi>
<duanzhu>力展切，十四部。</duanzhu>
</t>

<wh><img src="287B-01">𨝋</img></wh>
<t>
<xushi>周邑也。</xushi>
<duanzhu>《左傳》曰「凡蔣邢茅胙祭。周公之胤也。按春秋經、《左傳》、《國語》、《史記》、《逸周書》、竹書紀年。凡云祭伯、祭公謀父、字皆作祭。惟穆天子傳云𨝋父。注云：𨝋父、𨝋公謀父。𨝋者本字。祭者假借字。韋注《國語》云：祭、畿內之國。周公之後也。爲王卿士。謀父字也。是則𨝋本西都畿內邑名。至東周時。隱元年祭伯來。莊卄三年祭叔來聘。尚仍其西都舊偁。許云周邑、系諸河南河內之閒。其諸東都亦有𨝋與。<pb n="290-2"/>抑如鄭之仍舊偁與。</duanzhu>
<xushi>从邑，祭聲。</xushi>
<duanzhu>側介切。十五部。《禮記》葉公之顧命。以〈周書〉祭公解正之。葉乃祭之誤。</duanzhu>
</t>

<wh>邙</wh>
<t>
<xushi>河南雒陽北</xushi>
<duanzhu>雒各本作洛。誤。今正。河南雒陽、二志同。</duanzhu>
<xushi>芒山上邑。</xushi>
<duanzhu>芒、宋本或作亡。或作土。《玉篇》、《集韵》、《類篇》作土。今定作芒。《左傳》昭卄二年杜注曰「〈北山〉、洛北芒也。《文𨕖》應休璉與從弟君苗君冑書曰「登芒濟河。李注引《說文》「芒、洛北大阜也。今《說文》雖無此語。然所據爲唐以前書。〈郡國志〉雒陽下亦引皇覽。縣（⿰県系）北芒山。道西吕不韋冢。《水經注》榖水篇曰「廣莫門北對芒阜。是則山本名芒。山上之邑則作邙。後人但云北邙。尟知芒山矣。亡者，譌字也。土者，淺人肊改之也。北芒山在今河南河南府府北十里。山連偃師、鞏、孟津三縣（⿰県系）。绵亙四百餘里。《左傳》昭二十二年王田〈北山〉、卽此。按〈周書〉所謂郟山者，北邙山也。王城謂之郟者，以山名之。桓七年王遷盟向之民于郟、襄二十四年齊人城郟、〈周語〉晉文公既定襄王于郟、皆謂王城也。然則云郟鄏者，謂郟山下？溽之地。郟古字容當作夾。</duanzhu>
<xushi>从邑，亡聲。</xushi>
<duanzhu>亦從芒省。會意。莫郎切，十部。</duanzhu>
</t>

<wh>鄩</wh>
<t>
<xushi>周邑也。</xushi>
<duanzhu>《左傳》昭廿二年。郊鄩潰。杜曰「河<pb n="290-3"/>南鞏縣（⿰県系）西南有地名鄩中。《水經注》洛水篇曰「鄩水於訾城西北東入洛水。京相璠云：有鄩城。葢周大夫鄩肸之邑也。按鄩肸、鄩羅皆子朝之黨。見《左傳》「今河南河南府鞏縣（⿰県系）縣（⿰県系）西南五十八里有故鄩城。</duanzhu>
<xushi>从邑，尋聲。</xushi>
<duanzhu>徐林切，七部。</duanzhu>
</t>

<wh>郗</wh>
<t>
<xushi>周邑也。在河內。</xushi>
<duanzhu>《左傳》隱十一年。王與鄭人蘇忿生之田。溫、原、絺、樊、隰郕、欑茅、向、盟、州、陘、隤、懷。杜曰「絺在野王縣（⿰県系）西南。按郗者本字。絺者古文假借字也。前志河內郡波縣（⿰県系）。孟康云有絺城。後志亦云河內波有絺城。按許但云河內、不云某縣（⿰県系）者。有所未審也。</duanzhu>
<xushi>从邑，希聲。</xushi>
<duanzhu>丑脂切，十五部。</duanzhu>
</t>

<wh>鄆</wh>
<t>
<xushi>河內沁水鄕。</xushi>
<duanzhu>河內郡沁水、二志同。今河南懷慶府濟源縣（⿰県系）縣（⿰県系）東北有故沁水城是也。沁水縣（⿰県系）有鄆鄕。</duanzhu>
<xushi>从邑，軍聲。</xushi>
<duanzhu>王問切，十三部。</duanzhu>
<xushi>魯有鄆地。</xushi>
<duanzhu>見《左氏春秋》經、傳。《公羊》作運。文公十二年、成公九年、襄公十二年、昭公元年之鄆。杜云：莒別邑。在城陽姑幕縣（⿰県系）。此在魯東者也。成公十六年之鄆。杜云：魯西邑。在東郡廩𠀉。此在魯西境者也。東鄆當在今山東青州府諸城縣（⿰県系）。西鄆在今山東曹州府鄆城縣（⿰県系）、有鄆城故城。按此與沛城父有䣙鄕、魯東有䣄戎爲一例。別於前義。</duanzhu>
</t>

<wh>邶</wh>
<t>
<xushi>故商邑。</xushi>
<duanzhu>商、畿內之地也。邑，國也。〈商頌〉曰「商邑翼翼。</duanzhu>
<xushi>自河內朝歌㠯北是也。</xushi>
<duanzhu>河內朝歌、二志同。前志曰「朝歌、紂所都。《詩》諩曰「邶庸衞者，商紂畿內方十里之地。武王伐紂以其京師封紂子武庚爲殷後。三分其地置三監。使管叔、蔡叔、霍叔尹而敎之。自紂城而北謂之邶。南謂之庸。東謂之衞。後三監導武庚叛。成王殺武庚。伐三監。更於此三國建諸矦。封康叔於衞。使爲之長。後世子孫稍幷彼二國。混而名之。從其國本而異之。爲邶庸衞之《詩》焉。故邶城在今河南衞輝府府東北。通典曰「故庸城在新鄕縣（⿰県系）縣（⿰県系）西南三十二里。</duanzhu>
<xushi>从邑，北聲。</xushi>
<duanzhu>補妹切，古音在一部。</duanzhu>
</t>

<wh>邘</wh>
<t>
<xushi>周武王子所封。</xushi>
<duanzhu>《左傳》曰「邘、晉、應、韓。武之穆也。</duanzhu>
<xushi>在河內野王是也。</xushi>
<duanzhu>是也二字衍文。河內野王、二志同。前志孟康注曰「故邘國、今邘亭是也。後志曰「野王有邘城。《尚書大傳》曰「文王受命一年。𣃔虞芮之訟。二年伐邘。此商時之邘也。武王子所封。徐廣曰「在野王縣（⿰県系）西北。按今河南懷慶府府西北十三里有故邘城。</duanzhu>
<xushi>从邑，亏聲。</xushi>
<duanzhu>況于切，五部。</duanzhu>
<xushi>讀又若區。</xushi>
<duanzhu>于聲則讀如于矣。又讀同區。與四部合韵也。</duanzhu>
</t>

<wh>𨛫</wh>
<t>
<xushi>殷諸矦國。</xushi>
<duanzhu>今〈商書〉西伯戡黎。《今文尚書》作耆。《尚書大傳》文王受命五年伐耆、〈周本紀〉明年敗耆國，是也。或作？。或作飢。皆假借字也。許所據《古文尚書》作𨛫。〈戈部〉作黎。葢俗改也。《左傳》曰「赤狄奪黎氏地。《詩》序曰「狄人迫逐黎矦。未知卽商諸矦之後與否。</duanzhu>
<xushi>在上黨東北。</xushi>
<duanzhu>上黨、郡名。不言何縣（⿰県系）者，有未審也。前志上黨壷關。應劭曰「黎矦國也。今黎亭是。後志同應說。今山西潞安府府治卽漢壺關縣（⿰県系）。府西南三十五里有黎亭。</duanzhu>
<xushi>从邑，𥝢聲。</xushi>
<duanzhu>郎奚切，十五部。</duanzhu>
<xushi>𥝢古文利。</xushi>
<duanzhu>見刀部。</duanzhu>
<xushi>〈商書〉：西伯戡𨛫。</xushi>
<duanzhu>〈商書〉篇名。</duanzhu>
</t>

<wh>邵</wh>
<t>
<xushi>晉邑也。</xushi>
<duanzhu>《左傳》襄二十三年。齊矦伐衞。遂伐晉。入孟門。登大行。張武軍於熒庭。戍郫邵。杜曰「取晉邑而守之。杜不言郫邵二邑名。據許則當是二邑也。文六年。賈季召公子樂於陳。趙孟使殺諸郫。此單言郫也。後志。河東垣縣（⿰県系）有邵亭。注引博物記。縣（⿰県系）東九十里有郫邵之阨。趙孟殺公子樂於郫邵。豈張華所見《左傳》有異歟。按今山西絳州垣曲縣（⿰県系）東有邵城。後魏之邵郡、後周之邵州皆此也。依許則經典獨此字從邑召。凡<pb n="291-2"/>周召字作邵者俗也。後儒或謂垣曲邵城爲周召分陜之所。其說不經。</duanzhu>
<xushi>从邑，召聲。</xushi>
<duanzhu>寔照切，二部。</duanzhu>
</t>

<wh>鄍</wh>
<t>
<xushi>晉邑也。</xushi>
<duanzhu>《左傳》僖二年。荀息假道於虞曰「冀爲不道。入自顚軨。伐鄍三門。服虔曰「謂冀伐晉也。下文冀之既病。亦唯君故。謂虞助晉也。將欲假道稱前恩以誘之。按服說是也。杜云鄍、虞邑。非也。許同服說。</duanzhu>
<xushi>从邑，冥聲。</xushi>
<duanzhu>莫經切，十一部。</duanzhu>
<xushi>《春秋傳》曰「伐鄍三門是也。</xushi>
</t>

<wh>鄐</wh>
<t>
<xushi>晉郉矦邑。</xushi>
<duanzhu>按當云晉雍子邑。許筆誤也。《左傳》襄卄六年。聲子曰「雍子奔晉。晉人與之鄐。子靈卽申公巫臣。奔晉。晉人與之郉。昭十四年。晉郉矦與雍子爭鄐田。杜曰「郉矦。巫臣之子也。</duanzhu>
<xushi>从邑，畜聲。</xushi>
<duanzhu>丑六切，三部。</duanzhu>
</t>

<wh><img src="289A-01">𨜫</img></wh>
<t>
<xushi>晉之溫地。</xushi>
<duanzhu>《左傳》成十一年。晉郤至與周爭鄇田。郤至曰「溫、吾故也。杜曰「鄇、溫別邑。今河內懷縣（⿰県系）西南有𠊱人亭。按鄇田今在河南懷慶府武陟縣（⿰県系）。劉歆遂初賦。越矦田而長驅兮。釋叔向之飛患。巳下皆述叔向事。則矦田正謂郉矦。雍子所爭者也。章樵以鄇田說之。疑非。</duanzhu>
<xushi>从邑，矦聲。</xushi>
<duanzhu>胡遘切，四部。</duanzhu>
<xushi>《春秋傳》曰「爭鄇田。</xushi>
</t>

<wh>邲</wh>
<t>
<xushi>晉邑也。</xushi>
<duanzhu>杜曰「邲、鄭地。按《水經注》濟水篇曰「次東得宿胥水口。濟水與河渾濤東注濟水於此。又兼邲目。春秋宣公十三年。晉楚之戰。楚軍於邲。卽是水也。顧氏祖禹曰「其地葢卽熒口受河之處。今在河陰縣（⿰県系）西。</duanzhu>
<xushi>从邑，必聲。</xushi>
<duanzhu>毗必切，十二部。</duanzhu>
<xushi>《春秋傳》曰「晉楚戰于邲。</xushi>
<duanzhu>宣十二年《左傳》文。</duanzhu>
</t>

<wh>郤</wh>
<t>
<xushi>晉大夫叔虎邑也。</xushi>
<duanzhu>叔虎之子曰郤芮。以邑爲氏。</duanzhu>
<xushi>从邑，谷聲。</xushi>
<duanzhu>綺㦸切，古音在五部。</duanzhu>
</t>

<wh>𨛬</wh>
<t>
<xushi>河東聞喜鄕。</xushi>
<duanzhu>鄕各本作縣（⿰県系）。今依《廣韵》正。河東郡聞喜、二志同。今山西絳州聞喜縣（⿰県系）、漢縣（⿰県系）地也。《廣韵》曰「。𨛬、鄕名。在聞喜。伯益之後封於𨛬鄕。因以爲氏。後徙封解邑。乃去邑從衣。按今字裴行而𨛬廢矣。</duanzhu>
<xushi>从邑，非聲。</xushi>
<duanzhu>薄回切，十五部。</duanzhu>
</t>

<wh><img src="289A-02">𨜻</img></wh>
<t>
<xushi>河東聞喜聚。</xushi>
<duanzhu>？部曰「邑落曰聚。舜所居、一年成聚。二年成邑。三年成都。聚、小於邑也。</duanzhu>
<xushi>从邑，虔聲。</xushi>
<duanzhu>渠焉切，葢十四部。</duanzhu>
</t>

<wh>邼</wh>
<t>
<xushi>河東聞喜鄕。从邑。匩（⿷匚⿻凵土）聲。</xushi>
<duanzhu>去王切，十部。</duanzhu>
</t>

<wh>鄈</wh>
<t>
<xushi>河東臨汾地。</xushi>
<duanzhu>河東郡臨汾、二志同。今山西平陽府太平縣（⿰県系）縣（⿰県系）南二十五里臨汾故城是也。漢武帝紀。元鼎四年。立后土祠於汾陰脽上。如淳曰「脽者，河之東岸特堆崛。長四五里。廣二里餘。高十餘丈。汾陰縣（⿰県系）治脽之上。后土祠在縣（⿰県系）西。汾在脽之北。西流與河合也。師古曰「以其形高起如人尻脽。故以名云：一說地臨汾水之上。地本名鄈。音與葵同。彼鄕人呼鄈音如誰。因轉而爲脽字耳。故漢舊儀云葵上。玉裁按。水經。汾水又西過皮氏縣（⿰県系）。注曰「汾水徑鄈𠀌北。故漢氏之方澤也。賈逵云、漢法。三年祭地汾陰方澤。澤中有方𠀌。故謂之方澤。㐀卽鄈㐀也。經又曰「又西至汾陰縣（⿰県系）北。西注於河。注曰「水南有長阜。背汾帶河。阜長四五里。廣二里餘。高十丈。汾水歷其陰。西入河。《漢書》謂之汾陰脽。據酈氏此注：鄈、脽異處極明。然〈封禪書〉、郊祀志皆云：始立后土祠汾陰脽上。與武紀合。《水經注》河水篇亦云：河水東際汾陰脽。縣（⿰県系）故城在脽側。城西北隅有脽㐀。上有后土祠。是則鄈脽本無二。漢志云汾陰。許云臨汾者。葢二縣（⿰県系）地邊竟相接故。似不當分別鄈、脽爲兩地也。</duanzhu>
<xushi>从邑，？聲。</xushi>
<duanzhu>《水經注》引此。揆唯切，十五部。</duanzhu>
<xushi>卽漢之所祭后土處。</xushi>
</t>

<wh>郉</wh>
<t>
<xushi>周公子所封。</xushi>
<duanzhu>《左傳》「富辰曰「凡蔣郉茅胙祭、周公之胤也。杜曰「郉國在廣平襄國縣（⿰県系）。</duanzhu>
<xushi>地近河內懷。</xushi>
<duanzhu>前志。趙國襄國、故郉國。後志同。按襄國故城在今直𣜩順德府城西南。許不云在趙國襄國而云地近河內懷者，有所審定之辭也。河內郡懷、二志同。今河南懹慶府武陟縣（⿰県系）縣（⿰県系）西南十一里有故懷城。</duanzhu>
<xushi>从邑，幵聲。</xushi>
<duanzhu>戸經切，按《玉篇》又輕千切。十一十二部。</duanzhu>
</t>

<wh>鄔</wh>
<t>
<xushi>大原縣（⿰県系）。</xushi>
<duanzhu>二志同。前志曰「晉大夫司馬彌牟邑。按彌牟爲鄔大夫。見昭二十八年《左傳》「前此有鄔臧。以邑爲氏。戴先生曰「今山西汾州府介休縣（⿰県系）縣（⿰県系）東三十五里有故鄔城、漢縣（⿰県系）也。其北魏之鄔城、在今介休縣（⿰県系）東四十五里。俗譌武城。</duanzhu>
<xushi>从邑，烏聲。</xushi>
<duanzhu>安古切。五部。按據許字從烏。以烏爲聲甚明。此所以《字林》乙袪反。郭樸《三蒼解詁》音瘀、於庶反。闞駰音厭飫之飫、重言之也。陸氏《左傳音義》乃云太原縣（⿰県系）字、從焉作鄢。誤甚。且云舊音烏戸反非。當從於庶反。夫於庶與烏戸、亦南朝魚虞斂侈之辨耳。安有是非也。</duanzhu>
</t>

<wh>祁</wh>
<t>
<xushi>大原縣（⿰県系）。</xushi>
<duanzhu>二志同。前志曰「晉大夫賈辛邑。按賈辛爲祁大夫。見《左傳》昭廿八年。前此巳有祁奚、祁午、祁盈、祁勝、以邑爲氏今山西太原府祁縣（⿰県系）縣（⿰県系）東南七里有故祁城、漢縣（⿰県系）治也。《毛傳》於吉日云：祁大也。於采？、〈大田〉云、祁祁、舒遟也。祁祁、徐皃也。於七月云：祁祁、衆多也。皆與本義不相關。</duanzhu>
<xushi>从邑，示聲。</xushi>
<duanzhu>巨支切。按古音在十五部。當依《廣韵》渠脂切。</duanzhu>
</t>

<wh>鄴</wh>
<t>
<xushi>魏郡縣（⿰県系）。</xushi>
<duanzhu>二志同。漢魏郡治鄴縣（⿰県系）。今河南彰德府臨漳縣（⿰県系）縣（⿰県系）西二十里有故鄴城。</duanzhu>
<xushi>从邑，業聲。</xushi>
<duanzhu>魚怯切，八部。</duanzhu>
</t>

<wh><img src="290A-01">𨙷</img></wh>
<t>
<xushi>鄭地有𨙷亭。从邑，井聲。</xushi>
<duanzhu>云鄭地恐誤。葢京兆之鄭、則篆文宜次於鄭之後。若河南之新鄭、則宜次於下文鄶邧郔之伍。此上下文皆河內地。不宜忽羼以河南地名也。疑卽二志常山郡之井陘縣（⿰県系）、趙地也。？井葢古今字。井陘山、穆天子傳作？山。〈地理志〉上黨郡下謂之石研關。師古曰「硏、音形。《玉篇》？子省切，《廣韵》子郢切。大徐戸經切。十一部。</duanzhu>
</t>

<wh>邯</wh>
<t>
<xushi>趙邯鄲縣（⿰県系）。</xushi>
<duanzhu>趙國邯鄲、二志同。《左傳》有邯鄲午。秦始皇置邯鄲郡。漢趙國、故邯鄲郡也。張晏曰「邯山在東城下。單，盡也。城郭從邑、故加邑。按今直𣜩廣平府邯鄲縣（⿰県系）縣（⿰県系）西南二十里有故邯鄲城。</duanzhu>
<xushi>从邑，甘聲。</xushi>
<duanzhu>胡安切，按甘聲當音含。古在七部。</duanzhu>
</t>

<wh>鄲</wh>
<t>
<xushi>邯鄲也。</xushi>
<duanzhu>依張晏古字本作單。後人加邑耳。</duanzhu>
<xushi>从邑，單聲。</xushi>
<duanzhu>都寒切，十四部。</duanzhu>
</t>

<wh>郇</wh>
<t>
<xushi>周文王子所封國。</xushi>
<duanzhu>文各本作武。誤。今依篇韵正。《左傳》「富辰曰「郇、文之昭也。《毛傳》曰「郇伯、郇矦也。《左傳》曰軍於郇、曰盟於郇、曰必居郇瑕氏之地、皆是也。郇國爲晉所幷。</duanzhu>
<xushi>在晉地。</xushi>
<duanzhu>在二志之河東解縣（⿰県系）。今山西蒲州府臨晉縣（⿰県系）東北十五里有故郇城。</duanzhu>
<xushi>从邑，旬聲。</xushi>
<duanzhu>相倫切，十二部。</duanzhu>
<xushi>讀若泓。</xushi>
<duanzhu>此合韵也。疑當作淵。</duanzhu>
</t>

<wh>鄃</wh>
<t>
<xushi>淸河縣（⿰県系）。</xushi>
<duanzhu>前志淸河郡鄃。後志淸河國鄃。《史記．河渠書》曰「田蚡奉邑食鄃。又吕嬰、欒布皆封俞矦。俞卽鄃。今山東臨淸州夏津縣（⿰県系）東北三十里有故鄃縣（⿰県系）城。</duanzhu>
<xushi>从邑，兪聲。</xushi>
<duanzhu>式朱切，四部。</duanzhu>
</t>

<wh>鄗</wh>
<t>
<xushi>常山縣（⿰県系）也。从邑，高聲。</xushi>
<duanzhu>呼各切，古音在二部。</duanzhu>
<xushi>世祖所卽位。今爲高邑。</xushi>
<duanzhu>前志曰「常山郡鄗。世祖卽位更名高邑。後志曰「常山國高邑。故鄗。光武更名。按今直𣜩趙州栢鄕縣（⿰県系）之縣（⿰県系）北二十里有故鄗城是也。春秋時晉邑。《左傳》哀四年。齊國夏伐晉取鄗。杜曰「鄗卽高邑縣（⿰県系）。</duanzhu>
</t>

<wh>鄡</wh>
<t>
<xushi>鉅鹿縣（⿰県系）也。</xushi>
<duanzhu>二志同。前志作？。？與梟一字。但前志鉅鹿？縣（⿰県系）、豫章鄡陽縣（⿰県系）。《玉篇》、《廣韵》皆？與鄡陽二縣（⿰県系）字別。然則許書此<pb n="293"/>字作鄡及後志二縣（⿰県系）字皆作鄡非是。許書當是淺人改之。如𥄉首之改爲梟首也。盧氏文弨云：〈仲尼弟子列傳〉鄡單、鄡當作？。？單葢卽〈檀弓〉縣（⿰県系）亶。縣（⿰県系）乃字之誤。按漢鉅鹿縣（⿰県系）城卽今直𣜩順德府平鄕縣（⿰県系）城。唐通典曰「漢鄡城在深州鹿城縣（⿰県系）東。</duanzhu>
<xushi>从邑，梟聲。</xushi>
<duanzhu>梟當作𥄉。篆文當作？。牽遥切，二部。</duanzhu>
</t>

<wh>鄚</wh>
<t>
<xushi>涿郡縣（⿰県系）。</xushi>
<duanzhu>見前志。後志曰「河閒郡鄚、故屬涿。《史記》曰「扁鵲者，勃海郡鄭人。徐廣云：鄭當爲鄚。按司馬以鄚系勃海者，境相際也。扁鵲、漢以前人。不當覈以漢制耳。今直𣜩河閒府任𠀌縣（⿰県系）縣（⿰県系）北十三里有莫州城。往來孔道也。唐開元十三年改鄚爲莫。見通典、舊〈唐書〉。</duanzhu>
<xushi>从邑，𦱤聲。</xushi>
<duanzhu>慕各切。五部。今俗語如冒。</duanzhu>
</t>

<wh>郅</wh>
<t>
<xushi>北地郁郅縣（⿰県系）。</xushi>
<duanzhu>見前志。漢北地郡。今甘肅慶陽府北至寧夏衞是其境。慶陽府附郭安化縣（⿰県系）府城東有故郁郅城。《水經注》謂之尉李城。聲之誤也。</duanzhu>
<xushi>从邑，至聲。</xushi>
<duanzhu>之日切，十二部。</duanzhu>
</t>

<wh><img src="290B-01">𨜛</img></wh>
<t>
<xushi>北方長狄國也。</xushi>
<duanzhu>春秋文公十一年《左傳》「鄋瞞侵齊。遂伐我。叔孫得臣獲長狄僑如。《榖梁傳》曰「身横九畞。</duanzhu>
<xushi>在夏爲防風氏。在殷爲汪芒氏。</xushi>
<duanzhu>芒或作？、作汒。<pb n="293-1"/>皆誤。魯語。仲尼曰「昔禹致羣神於會稽山。防風氏後至。禹殺而戮之。其骨節專車。防風、汪芒氏之君也。守封嵎之山者也。爲漆姓。在虞夏商爲汪芒氏。在周爲長翟。今爲大人。按《國語》本作在虞夏爲防風氏。在商爲汪芒氏。爲《說苑》、《說文》、王肅〈家語〉所本。今《國語》及《史記》孔子世家皆誤奪數字耳。韋注云：防風、汪芒氏之國名。汪芒、長翟之國名。謂汪芒之國在夏爲防風氏之國。長翟之國在商爲汪芒氏之國。此依孔子防風汪芒之君也而言之。今韋注譌爲汪芒氏之君名、則不可解矣。韋注云：封嵎二山在今吳郡永安縣（⿰県系）。周世其國北遷爲長翟也。吳之永安縣（⿰県系）在今浙江湖州府武康縣（⿰県系）。顧氏祖禹曰「鄋瞞、在山東濟南府北境。或云今青州府高苑縣（⿰県系）有廢臨濟城、古狄邑。卽長狄所居。按許以此篆廁涿郡北地之下。則許意謂其地在西北方。非在今山東也。</duanzhu>
<xushi>从邑，叜聲。</xushi>
<duanzhu>所鳩切，三部。</duanzhu>
<xushi>《春秋傳》曰「？瞞侵齊。</xushi>
</t>

<wh>鄦</wh>
<t>
<xushi>炎帝大嶽之胤甫矦所封。</xushi>
<duanzhu>炎帝神農氏之裔子爲大嶽。詳吕部下。大嶽封於吕。其裔子甫矦又封於鄦。鄦許古今字。前志曰「潁川郡、許故國。姜姓。四岳後。大叔所封。大叔、《左傳》隱十一年正義作文叔。《說文》敘目云：吕叔作藩。俾矦於許。然則封鄦者文叔、非甫矦也。鄭注吕㓝曰「吕矦受王命入爲三公。引《尚書》㓝德放云：周穆王以吕矦爲相。《古文尚書》吕㓝、《今文尚書》作甫㓝。且據《國語》、《毛傳》、《史記》、潛夫論諸書。吕甫許皆姜姓封國。《詩》王風申甫許三國竝言。武王既封文叔於許矣。豈待穆王封甫矦於許。叔重言甫矦所封者，甫矦卽謂吕叔。吕叔卽謂文叔。無二人也。</duanzhu>
<xushi>在潁川。</xushi>
<duanzhu>謂鄦在潁川許縣（⿰県系）也。潁川郡許、二志同。漢字作許。周時字作？。《史記》鄭世家。鄦公惡鄭於楚。葢周字之存者。今春秋經、傳不作鄦者。或後人改之。或周時巳假借。未可定也。不曰在潁川許縣（⿰県系）者。其字異形同音。其地古今一也。今河南許州州東三十里有故許昌城。</duanzhu>
<xushi>从邑，𣟒聲，讀若許。</xushi>
<duanzhu>虛（⿰虍𠀌）吕切，五部。</duanzhu>
</t>

<wh>邟</wh>
<t>
<xushi>潁川縣（⿰県系）。</xushi>
<duanzhu>見前志。今〈地理志〉云：潁川郡、周承休矦國。元帝置。元始<pb n="293-3"/>二年更名鄭公。攷《後漢書》黃瓊傳封邟鄕矦。注引前書周承休矦國、元始二年更名曰邟。與顏本絕異。今按李本、顏本皆非事實。志文當是邟字大書。周承休矦國五字小書注於下。此矦國不與他矦國同。故不以縣（⿰県系）名爲國名也。元始二年更名曰鄭公。二年當依平帝紀、外戚恩澤矦表作四年。字之誤也。〈郡國志〉無邟縣（⿰県系）者，幷省也。幷省之、故有邟鄕矣。漢封殷周之後可攷者。武帝紀。元鼎四年巡省豫州。封周孼子嘉爲周子南君。此《史記》〈封禪書〉所謂以三十里封周後。外戚恩澤矦表所謂初得周後、復加爵邑也。元帝紀。初元五年以周子南君爲周承休矦。此〈地理志〉所謂周承休矦國、元帝時置也。成帝紀。綏和元年二月封孔吉爲殷紹嘉矦。三月進爵爲公、及周承休矦皆爲公。此《後漢書》光武紀注所謂成帝封姬延爲周承休公，是也。平帝紀。元始四年改殷紹嘉公曰宋公。周承休公曰鄭公。是則成帝先進周承休矦爲公。平帝乃改周承休公爲鄭公。〈地理志〉特約言之耳。《後漢書》光武帝紀。建武二年封周後姬常爲周承休公。四年封殷後孔安爲殷紹嘉公。葢亂後失其封故也。建武十三年以殷紹嘉公孔安爲宋公。周承休公姬常爲衞公。則又易其地而因易其國名也。〈地理志〉「東郡觀。應劭云：世祖更名衞國以封周後。又汝南新郪。應劭曰「章帝封殷後、更爲宋。〈郡國志〉曰「東郡、衞公國。本觀。光武更名。汝南郡、宋公國。周名郪𠀌。漢改爲新郪。章帝建初四年徙宋公於此。云徙宋公、則光武時宋公不在新郪。未審在何地。而成帝之殷紹嘉、平帝之宋公、〈地理志〉不載其封地。據恩澤矦表及《水經注》、則綏和元年始封於沛也。前漢之周子南君、據恩澤矦表在長社。周承休在邟。後漢光武紀注曰「承休所封故城在今汝州東北。通典曰「汝州梁縣（⿰県系）、光武封姬常爲周承休公。故城在今縣（⿰県系）東。方輿紀要曰「承休廢縣（⿰県系）在今汝州州治子城東。光武封姬常於東郡觀縣（⿰県系）曰衞公。以邟縣（⿰県系）廢入陽城。然則始在邟縣（⿰県系）。後徙於觀爲衞公。則非邟縣（⿰県系）地矣。○按東郡縣（⿰県系）二十三。畔、觀二縣（⿰県系）也。今本《漢書》譌舛。舉正於此。</duanzhu>
<xushi>从邑，亢聲。</xushi>
<duanzhu>苦浪切，十部。</duanzhu>
</t>

<wh>郾</wh>
<t>
<xushi>潁川縣（⿰県系）。</xushi>
<duanzhu>二志同。前志曰「南陽郡雉衡山。澧水所出。東至郾入汝。郾今本譌作𨜘。全氏祖望勘以水經正之。今河南許州郾城縣（⿰県系）是其地。</duanzhu>
<xushi>从邑，匽聲。</xushi>
<duanzhu>於建切，十四部。</duanzhu>
</t>

<wh>郟</wh>
<t>
<xushi>潁川縣（⿰県系）。</xushi>
<duanzhu>見前志。故楚郟邑也。《左傳》昭元年。楚公子圍使公子黑肱城郟。十九年。令尹子瑕城郟。秦二世元年。陳勝將鄧寵將兵居郟。在今河南汝州郟縣（⿰県系）。</duanzhu>
<xushi>从邑，夾聲。</xushi>
<duanzhu>工洽切。八部。按郟鄏之郟、山名。非此郟。</duanzhu>
</t>

<wh>郪</wh>
<t>
<xushi>新郪。</xushi>
<duanzhu>逗。</duanzhu>
<xushi>汝南縣（⿰県系）。</xushi>
<duanzhu>見前志。後志曰「汝南郡宋公國、周名郪𠀌。漢改爲新郪。章帝建初四年。徙宋公於此。按魏世家。安釐王十一年。秦拔我郪𠀌是其地。今安徽潁州府城東八里有城、故新郪城也。</duanzhu>
<xushi>从邑，妻聲。</xushi>
<duanzhu>七稽切，十五部。</duanzhu>
</t>

<wh>鄎</wh>
<t>
<xushi>姬姓之國。在淮北。</xushi>
<duanzhu>《左傳》隱十一年。鄭息有違言。杜曰「鄎國、汝南新息縣（⿰県系）。按此經作息、注作鄎國也。《釋文》云：鄎音息。一本作息。此爲注作音也。自墨書朱字不分、而學者惑矣。《左傳》用古文假借字。杜解用《說文》本字。不與經同。此鄭氏注經之例也。左正義引《世本》曰「息國、姬姓。許云姬姓之國。本《世本》也。息矦伐鄭。君子謂其不親親。以其同姓也。《左傳》云息嬀者，謂息所娶之陳嬀也。今河南光州息縣（⿰県系）。淮水在縣（⿰県系）南五里。故息城在縣（⿰県系）北三十里。</duanzhu>
<xushi>从邑，息聲。</xushi>
<duanzhu>相卽切，一部。</duanzhu>
<xushi>今汝南新息是也。</xushi>
<duanzhu>新息大徐作新鄎。誤。汝南郡新息、二志同。孟康、司馬彪皆曰「故息國。按漢字作息、與左氏合。地在今息縣（⿰県系）。</duanzhu>
</t>

<wh>郋</wh>
<t>
<xushi>汝南召陵里。</xushi>
<duanzhu>召各本作邵。誤。今正。汝南郡召陵、二志同。闞駰曰「召者，高也。《左傳》僖四年。楚屈完來盟于師。盟于召陵。又見昭十四年、定四年傳。杜曰「召<pb n="294-2"/>陵、潁川縣（⿰県系）也。晉改屬潁川也。按今河南許州郾城縣（⿰県系）縣（⿰県系）東四十五里有故召陵城。郋者，召陵里名。召陵又有萬歲里。許君、召陵萬歲里人也。</duanzhu>
<xushi>从邑，自聲，讀若奚。</xushi>
<duanzhu>自聲在十五部。奚聲在十六部。合韵也。許葢用其《方言》如是。胡雞切。</duanzhu>
</t>

<wh><img src="292A-01">𨜷</img></wh>
<t>
<xushi>汝南鮦陽亭。</xushi>
<duanzhu>汝南郡鮦陽、二志同。鮦、孟康音紂。此《方言》如是。或云當作紂紅反者非也。今河南汝寧府新蔡縣（⿰県系）縣（⿰県系）北有鮦陽故城。又有鮦陽渠。鮦者，水名。《水經注》、葛陂東出爲鮦水。俗謂之三丈陂是也。？者，鮦陽亭名。疑卽《左傳》襄四年、定四年之䋣陽也。</duanzhu>
<xushi>从邑，㫄聲。</xushi>
<duanzhu>步光切，十部。</duanzhu>
</t>

<wh>郹</wh>
<t>
<xushi>蔡邑也。</xushi>
<duanzhu>〈地理志〉「汝南郡有新蔡上蔡二縣（⿰県系）。沛郡有下蔡縣（⿰県系）。上蔡縣（⿰県系）故蔡國、周武王弟叔度所封。度放。成王封其子胡。十八世徙新蔡。新蔡縣（⿰県系）、蔡平矦自蔡徙此。後二世徙下蔡。下蔡縣（⿰県系）、故州來國。爲楚所滅。吳取之。至夫差遷昭矦於此。後四世矦齊。竟爲楚所滅。按杜預說同。上蔡、新蔡、下蔡、漢時用以名縣（⿰県系）。非周時有此名也。上蔡、新蔡、漢時同在汝南郡。今二縣（⿰県系）皆屬汝寧府。相歫不遠。若下蔡則歫上蔡新蔡遠矣。昭十九年《左傳》云：楚子之在蔡也。郹陽封人之女<pb n="294-3"/>奔之。生大子建。平王爲蔡公時。蔡方滅。尚未遷新蔡。則郹陽當在上蔡矣。《左傳》又云：齊矦衞矦次于垂葭。實郹氏。則衞地非蔡地也。</duanzhu>
<xushi>从邑，狊聲。</xushi>
<duanzhu>古闃切，十六部。</duanzhu>
<xushi>《春秋傳》曰「郹陽人女奔之。</xushi>
<duanzhu>按許當云郹陽、蔡邑也。以別於衞之郹氏。</duanzhu>
</t>

<wh>鄧</wh>
<t>
<xushi>曼姓之國。</xushi>
<duanzhu>《左傳》「楚武王夫人曰鄧曼。則知鄧國曼姓也。前志曰「鄧縣（⿰県系）故國。</duanzhu>
<xushi>今屬南陽。</xushi>
<duanzhu>南陽郡鄧、二志周。今河南南陽府鄧州是其地。</duanzhu>
<xushi>从邑，登聲。</xushi>
<duanzhu>徒亙切，六部。</duanzhu>
</t>

<wh>鄾</wh>
<t>
<xushi>鄧國地也。</xushi>
<duanzhu>《左傳》桓九年。楚子使道朔將巴客以聘於鄧。鄧南鄙鄾人攻而奪之幣。杜曰「鄾在今鄧縣（⿰県系）南、沔水之北。後志曰「鄧有鄾聚。《水經注》曰「淯水又南徑鄧塞東。又徑鄾城東。古鄾子國也。葢鄧之南鄙也。</duanzhu>
<xushi>从邑，憂聲。</xushi>
<duanzhu>於求切，三部。</duanzhu>
<xushi>《春秋傳》曰「鄧南鄙鄾人攻之。</xushi>
</t>

<wh><img src="292A-02">𨚙</img></wh>
<t>
<xushi>南陽淯陽鄕。</xushi>
<duanzhu>淯二志作育。南陽郡育陽、二志同。今河南南陽府東育陽故城是也。？者，漢時鄕名。</duanzhu>
<xushi>从邑，号聲。</xushi>
<duanzhu>乎刀切，二部。</duanzhu>
</t>

<wh>鄛</wh>
<t>
<xushi>南陽棘陽鄕。</xushi>
<duanzhu>棘各本作棗。誤。今依《後漢書》宦者傳注及《玉篇》正。南陽郡棘陽、二志同。今河南南陽府新野縣（⿰県系）東北七十里有棘陽城是也。鄛其鄕名也。</duanzhu>
<xushi>从邑，巢聲。</xushi>
<duanzhu>鉏交切，二部。</duanzhu>
</t>

<wh><img src="292B-01">𨟚</img></wh>
<t>
<xushi>今南陽穰縣（⿰県系）。</xushi>
<duanzhu>南陽穰、二志同。今河南南陽府鄧州東南二里穰縣（⿰県系）故城是也。本楚地。後爲韓邑。《史記》「韓襄王十一年。秦取我穰。又秦武王封魏冄於此爲穰矦。？者古字。穰者漢字。如𨜒薊、鄦許、鄎息、邰斄之例。葢許所見古籍作？。漢時縣（⿰県系）名字從禾也。</duanzhu>
<xushi>从邑，襄聲。</xushi>
<duanzhu>汝羊切，十部。</duanzhu>
</t>

<wh>䣚</wh>
<t>
<xushi>南陽穰鄕。</xushi>
<duanzhu>穰縣（⿰県系）鄕名也。</duanzhu>
<xushi>从邑，婁聲。</xushi>
<duanzhu>力朱切，古音在四部。</duanzhu>
</t>

<wh><img src="292B-02">𨞛</img></wh>
<t>
<xushi>南陽陰鄕。</xushi>
<duanzhu>南陽郡陰、二志同。師古曰「《左傳》所云遷陰於下陰者也。？者，其鄕名。</duanzhu>
<xushi>从邑，葛聲。</xushi>
<duanzhu>古達切。十五部。○按此篆舊在鄳篆後。今依《玉篇》廁此。</duanzhu>
</t>

<wh><img src="292B-03">𨛋</img></wh>
<t>
<xushi>南陽西鄂亭。</xushi>
<duanzhu>南陽郡西鄂、二志同。今河南南陽府北五十里故西鄂城是也。？者，漢時亭名。</duanzhu>
<xushi>从邑，里聲。</xushi>
<duanzhu>良止切，一部。</duanzhu>
</t>

<wh>䣁</wh>
<t>
<xushi>南陽舞陰亭。</xushi>
<duanzhu>南陽郡舞陰、二志同。水經曰「潕水出潕陰縣（⿰県系）西北扶予山。東過其縣（⿰県系）南。凡水之南爲陰。當因水在縣（⿰県系）西北、縣（⿰県系）卽在水東南而名舞陰矣。水作潕縣（⿰県系）作舞者，漢時縣（⿰県系）字作舞也。《水經注》作潕陰者，依水改字也。䣁者，漢時亭名。庾信賦曰栩陽亭有離別之賦。漢〈藝文志〉之別栩陽賦也。栩陽亭豈卽䣁亭與。</duanzhu>
<xushi>从邑，羽聲。</xushi>
<duanzhu>王榘切，五部。</duanzhu>
</t>

<wh>郢</wh>
<t>
<xushi>故楚都。</xushi>
<duanzhu>楚芈姓。楚熊繹始居丹陽。顧氏輿地志。？歸縣（⿰県系）東有丹陽城。周迴八里。熊繹始封也。按今湖北宜昌府歸州州東七里丹陽城是。至文王熊貲始都郢。</duanzhu>
<xushi>在南郡江陵北十里。</xushi>
<duanzhu>南郡江陵、二志同。今湖北荆州府治江陵縣（⿰県系）。府治卽故江陵城。府東北三里有故郢城。前志曰「江陵縣（⿰県系）、故楚郢都。楚文王自丹陽徙此。後九世平王城之。後十世秦拔我郢徙東。按楚有二郢。所都曰郢。別邑曰郊郢。《左傳》「鬬廉曰「君次於郊郢。以禦四邑。杜曰「郊郢、楚地。此必非郢都也。故前志曰「江陵縣（⿰県系）、故楚郢都。又曰「郢縣（⿰県系）、楚別邑故郢。劃然二縣（⿰県系）。故郢二字正故郊郢之奪誤也。許君於他邑不言歫今縣（⿰県系）方向里數。獨此云在南郡江陵北十里。詳之者，以見非漢郢縣（⿰県系）之郢也。《水經注》「江水又東逕江陵縣（⿰県系）故城南。謂楚都也。又東逕郢城南。子囊遺言所城可知也。謂楚別邑也。</duanzhu>
<xushi>从邑，呈聲。</xushi>
<duanzhu>以整切。十一部。按《孟子》：文王生於岐周。卒於異<pb n="295-2"/>郢。郢者，程字之假借也。</duanzhu>
</t>

<wh><img src="293A-01">𨙼</img></wh>
<t>
<xushi>郢或省。</xushi>
</t>

<wh>鄢</wh>
<t>
<xushi>南郡縣（⿰県系）。孝惠三年改名宜城。</xushi>
<duanzhu>南郡宜城、二志同。前志曰「宜城、故鄢。惠帝三年更名。按今湖北襄陽府宜城縣（⿰県系）縣（⿰県系）西南九里故鄢城、亦謂之宜城廢縣（⿰県系）是也。《左傳》昭十三年。王沿夏。將欲入鄢。杜曰「夏、漢別名。順流爲沿。順漢水南至鄢也。秦昭襄王卄八年。白起攻楚取鄢鄧。二十九年。白起攻楚取郢爲南郡。高誘曰「秦兵出武關則臨鄢。下黔中則臨郢也。</duanzhu>
<xushi>从邑，焉聲。</xushi>
<duanzhu>於乾切。十四部。按《釋文》於建反。又於晩反。又按春秋經傳鄭伯克段于鄢、晉及楚鄭戰于鄢陵、說者謂潁川郡地也。前志作傿陵。</duanzhu>
</t>

<wh>鄳</wh>
<t>
<xushi>江夏縣（⿰県系）。</xushi>
<duanzhu>二志同。地當在南陽、江夏二郡之閒。今河南信陽州、湖北德安府應山縣（⿰県系）之閒。縣（⿰県系）葢以黽阨得名也。《左傳》定四年。楚司馬戌云：塞大隧、直轅、冥阨。三者漢東之隘道。緫名曰城口。魏晉以後。義陽有三關之塞。三關者，一曰平靖關。亦名西關。卽《左傳》之㝠阨也。今在信陽州東南九十里、應山縣（⿰県系）北六十五里。一曰武陽關。亦名東關。卽《左傳》之大隧也。在信陽州東南一百五十里、西南至應山縣（⿰県系）一百三十里。一曰黃峴關。卽《左傳》之直轅也。在信陽州南九十里、南至應山縣（⿰県系）亦九十里。《吕氏春秋》、《淮南》鴻烈皆云：天下九塞。冥阨其一。《戰國策》、《史記》二書或云黽阨、或云黽塞、或云黽阨之塞、或云鄳隘、或云冥阨之塞。其實黽冥鄳一字、阨隘一字。而魏策無忌謂魏王作危隘之塞。危卽黽之字誤也。黽古音讀如忙。與冥字爲陽庚之轉冣近。隋書〈地理志〉「義陽郡鍾山縣（⿰県系）舊曰𨞚。魏世家正義引《水經注》作𨞚。𨞚者鄳之變。宋書州郡志曰「晉太康地志屬義陽、作鄳。永初〈郡國志〉何竝作𨞚。（此字今正）《廣韵》、《集韵》皆云：𨞚在義陽。陽今譌昌。又通典申州羅山、鐘山二縣（⿰県系）下皆曰「漢郢縣（⿰県系）地。此處不當有郢地。二郢字皆鄳字之誤。</duanzhu>
<xushi>从邑，黽聲。</xushi>
<duanzhu>莫杏切。古音在十部。按庚韵音盲。</duanzhu>
</t>

<wh>邔</wh>
<t>
<xushi>南郡縣（⿰県系）也。</xushi>
<duanzhu>郡各本誤陽。今正。南郡邔、二志同。後志俗本譌作印。水經曰「〈禹貢〉三澨沱。在南郡邔縣（⿰県系）北。今湖北襄陽府宜城縣（⿰県系）縣（⿰県系）北五十里有故邔城。</duanzhu>
<xushi>从邑，己聲。</xushi>
<duanzhu>居擬切。一部。○按邔篆舊廁䣞邾之閒。今正。</duanzhu>
</t>

<wh>鄂</wh>
<t>
<xushi>江夏縣（⿰県系）。</xushi>
<duanzhu>二志同。今湖北武昌府武昌縣（⿰県系）縣（⿰県系）西南二里故鄂城是也。江夏有鄂縣（⿰県系）。故南陽之縣（⿰県系）曰西鄂。顧氏祖禹曰「《史記》熊渠當周夷王時興<pb n="296"/>兵伐庸楊？至於鄂。又封中子紅爲鄂王。孔氏以爲南陽之鄂誤矣。時楚兵未能逾漢而北也。</duanzhu>
<xushi>从邑，㖾聲。</xushi>
<duanzhu>五各切，五部。</duanzhu>
</t>

<wh>邾</wh>
<t>
<xushi>江夏縣（⿰県系）。</xushi>
<duanzhu>二志同。前志曰「衡山王吳芮都。按芮都邾、見〈項羽本紀〉。今湖北黃州府城去故邾城二里許是也。今大江東流徑黃州府城南。隔江相望者曰武昌縣（⿰県系）。水經曰「又東過邾縣（⿰県系）南鄂縣（⿰県系）北是也。酈善長曰「楚宣王滅邾。徙居於此。王隱地道記、劉昭〈郡國志〉注皆有此說。但此事不見楚世家。時楚之强。未必滅此彈丸而尚以地居之。葢此地古名邾。魯附庸國古名邾婁。依許所說。本不相謀。無庸牽合。</duanzhu>
<xushi>从邑，朱聲。</xushi>
<duanzhu>陟輸切，古音在四部。</duanzhu>
</t>

<wh>鄖</wh>
<t>
<xushi>漢南之國。</xushi>
<duanzhu>《左傳》桓十一年。鄖人軍於蒲騷。宣四年。若敖娶於鄖。字或作䢵。杜曰「鄖國在江夏雲杜縣（⿰県系）東南有鄖城。按二志江夏皆有雲杜。今湖北德安府府城卽故鄖都也。漢水自西北而東南。德安在漢水北而云漢南者。漢之下游地勢處南也。春秋時楚滅鄖。故有鄖公辛。</duanzhu>
<xushi>从邑，員聲。</xushi>
<duanzhu>羽文切，十三部。</duanzhu>
<xushi>漢中有鄖關。</xushi>
<duanzhu>〈地理志〉曰「漢中郡長利有鄖關。《史記》貨殖傳曰「南陽西通武關、鄖關。按武關在今河南內鄕縣（⿰県系）西百七十里。鄖關在今湖北鄖陽府西。張守節注貨殖傳曰「鄖關當爲洵關。在金州洵陽縣（⿰県系）。玉裁按。葢卽今鄖陽府舊上津縣（⿰県系）。唐室亂時用通貢道者。東南通今鄖陽府。西通今陜西興安府洵陽縣（⿰県系）。謂酈商傳之旬關卽鄖關可也。其關隘延長。不當謂兩地。鄖關去鄖國甚遠。其字同耳。故別言之。</duanzhu>
</t>

<wh>鄘</wh>
<t>
<xushi>南夷國。</xushi>
<duanzhu>〈牧誓〉有庸蜀。《左傳》文十六年。庸人率羣蠻以叛楚。楚滅之。杜曰「庸今上庸縣（⿰県系）。屬楚之小國。按二志漢中郡皆有上庸縣（⿰県系）。今湖北鄖陽府竹山縣（⿰県系）東四十里有故上庸城。《尚書》庸地在漢水之南。南至江尚遠。僞傳云在江南，非也。今字庸行而鄘廢。於《詩》風之邶庸作鄘。皆非也。又按南夷國當作漢南國。</duanzhu>
<xushi>从邑，庸聲。</xushi>
<duanzhu>余封切，九部。</duanzhu>
</t>

<wh>郫</wh>
<t>
<xushi>蜀縣（⿰県系）也。</xushi>
<duanzhu>二志同。今四川成都府郫縣（⿰県系）縣（⿰県系）北故郫城是。</duanzhu>
<xushi>从邑，卑聲。</xushi>
<duanzhu>符支切，十六部。</duanzhu>
</t>

<wh>𨞪</wh>
<t>
<xushi>蜀江原地。</xushi>
<duanzhu>蜀郡江原、二志同。故城當在今灌縣（⿰県系）竟。《華陽國志》曰「縣（⿰県系）在郡西。渡大江。濵文井江。去郡一百二十里是也。鄭注梁州之沱曰「江原有𨞪江。首出江南。至犍爲武陽又入江。豈沱之類與。前志曰「𨞪水首受江。南至武陽入江。《水經注》亦云：江原縣（⿰県系）、𨞪江水出焉。葢有𨞪地而以名江也。今則無𨞪地、𨞪江之偁矣。</duanzhu>
<xushi>从邑，壽聲。</xushi>
<duanzhu>市流切，三部。</duanzhu>
</t>

<wh>䣢</wh>
<t>
<xushi>蜀地也。</xushi>
<duanzhu>鍇曰「按字書鄕名。在臨邛。</duanzhu>
<xushi>从邑，耤（⿰耒㫺）聲。</xushi>
<duanzhu>秦昔切，古音在五部。</duanzhu>
</t>

<wh><img src="294A-01">𨞼</img></wh>
<t>
<xushi>蜀廣漢鄕也。</xushi>
<duanzhu>按蜀字衍。漢有蜀郡、有廣漢郡。此云廣漢鄕。上文云蜀地。皆不舉縣（⿰県系）名者，未審也。</duanzhu>
<xushi>从邑，蔓聲。</xushi>
<duanzhu>無販切。十四部。今《集韵》、《類篇》又武粉切。卽此字而譌其體。</duanzhu>
</t>

<wh>邡</wh>
<t>
<xushi>汁邡。</xushi>
<duanzhu>逗。</duanzhu>
<xushi>廣漢縣（⿰県系）也。</xushi>
<duanzhu>汁各本作什。非。今正。應劭注〈地理志〉曰「汁音十。如淳注功臣表曰「汁音什。漢王君平鄕道𥓓曰「汁邡王卿。是則漢時此縣（⿰県系）名作汁字。凡作什者，以其音改之也。廣漢郡汁邡、二志同。今四川成都府什邡縣（⿰県系）是也。</duanzhu>
<xushi>从邑，方聲。</xushi>
<duanzhu>府良切，十部。</duanzhu>
</t>

<wh>䣕</wh>
<t>
<xushi>存䣕。</xushi>
<duanzhu>逗。</duanzhu>
<xushi>犍爲縣（⿰県系）。</xushi>
<duanzhu>宋本皆作存。或作𨚲者。俗又或譌爲郁矣。前志犍爲郡存䣕。今本存作𨚲。而師古不爲音。知故作存。《華陽國志》、《晉書》尚作存。今四川敘州府府西南有𨚲䣕廢縣（⿰県系）。府西北百六十里有存䣕灘。</duanzhu>
<xushi>从邑，馬聲。</xushi>
<duanzhu>莫駕切，古音在五部。</duanzhu>
</t>

<wh>鄨</wh>
<t>
<xushi>羘柯縣（⿰県系）。</xushi>
<duanzhu>二志同。前志曰「不狼山、鄨水所出。東入沅。過郡二。行七百三十里。按犍爲郡、武帝建元六年開。牂柯郡、武帝元鼎六年開。則䣕字、鄨字必其時所製。今貴州遵義府府城西有鄨縣（⿰県系）故城是也。方輿紀要曰「雲南陸涼州州北有廢鄨縣（⿰県系）。非是。</duanzhu>
<xushi>从邑，敝聲。讀若鷩雉之鷩。</xushi>
<duanzhu>必袂切。十五部。師古曰不列切。</duanzhu>
</t>

<wh><img src="294A-02">𨚔</img></wh>
<t>
<xushi>地名。</xushi>
<duanzhu>按字廁於此。當是西南夷之地。</duanzhu>
<xushi>从邑，包聲。</xushi>
<duanzhu>布交切，古音在三部。</duanzhu>
</t>

<wh>𨙻</wh>
<t>
<xushi>西夷國。</xushi>
<duanzhu>其地當在今四川之西。《史記》「自筰以東北。君長以什數。冄駹冣大。在蜀之西。又謂牂柯爲南夷。邛筰爲西夷。𨙻葢卽冄駹之冄字。古今字也。按文王之子耼季。賈逵、韋昭皆云：耼、國名。但其地闕。《史記》作冄。《索隱》云：冄或作𨙻。終莫詳其地也。《左傳》「莊十八年有𨙻處。杜云：𨙻處、楚地。凡若此等異地同名者。今皆不引以茲䋣蕪。</duanzhu>
<xushi>从邑，冄聲。</xushi>
<duanzhu>諾何切。按冄聲本在七八部。雙聲合韵也。〈小雅〉、〈商頌〉《毛傳》曰「𨙻，多也。〈釋詁〉曰「𨙻，於也。《左傳》「棄甲則𨙻。杜云：𨙻猶何也。今人用𨙻字皆爲柰何之合聲。越語。吳人之𨙻不榖。亦又甚焉。韋注：𨙻，於也。此〈釋詁〉之證。郭失其解。又魚藻箋云：𨙻、安皃。</duanzhu>
<xushi>安定有朝𨙻縣（⿰県系）。</xushi>
<duanzhu>安定郡朝𨙻、二志同。今陜西平涼府<pb n="297"/>府東南有朝𨙻故城。許意葢謂𨙻與朝𨙻異處。如上文鄖與鄖關之例。如淳朝音株。</duanzhu>
</t>

<wh>鄱</wh>
<t>
<xushi>鄱陽。</xushi>
<duanzhu>逗。</duanzhu>
<xushi>豫章縣（⿰県系）。</xushi>
<duanzhu>二志同。前志云：有鄱水西入湖漢。則縣（⿰県系）在鄱水之北也。今江西饒州府治鄱陽縣（⿰県系）府東六十里有故鄱陽城、府南有鄱江是也。楚世家。昭王十二年。吳伐楚。取畨。按字本作畨。故史、漢皆曰畨君吳芮。〈地理志〉作鄱陽者，漢字也。</duanzhu>
<xushi>从邑，番聲。</xushi>
<duanzhu>薄波切。十七部。按番聲在十四部。合韵也。</duanzhu>
</t>

<wh>酃</wh>
<t>
<xushi>長沙縣（⿰県系）。</xushi>
<duanzhu>前志長沙國酃。後志長沙郡酃。今湖南衡州府治衡陽縣（⿰県系）府東卄五里有故酃縣（⿰県系）城是也。有酃湖。卽荆州記、《水經注》所云：湖水釀酒甚美、謂之酃酒者也。</duanzhu>
<xushi>从邑，霝聲。</xushi>
<duanzhu>郎丁切，十一部。</duanzhu>
</t>

<wh>郴</wh>
<t>
<xushi>桂陽縣（⿰県系）。</xushi>
<duanzhu>二志同。今湖南直𣜩郴州卽古郴縣（⿰県系）。漢桂陽郡治也。</duanzhu>
<xushi>从邑，林聲。</xushi>
<duanzhu>丑林切，七部。</duanzhu>
</t>

<wh>䣂</wh>
<t>
<xushi>今桂陽耒陽縣（⿰県系）。</xushi>
<duanzhu>耒各本作䣂。今正。許謂䣂卽今之耒陽縣（⿰県系）。如言鄎卽今之新息、？卽今之穰縣（⿰県系）也。其字既異。其地則一。故言今以說之。桂陽郡耒陽、二志同。今湖南衡州府耒陽縣（⿰県系）縣（⿰県系）東四十五里有耒陽廢城。耒陽以耒水得名。</duanzhu>
<xushi>从邑，耒聲。</xushi>
<duanzhu>盧對切，十五部。</duanzhu>
</t>

<wh>鄮</wh>
<t>
<xushi>會稽縣（⿰県系）。</xushi>
<duanzhu>二志同。今浙江寧波府治鄞縣（⿰県系）府治東三十里故鄮城是也。陸士龍曰「秦始皇身在鄮縣（⿰県系）三十餘日。</duanzhu>
<xushi>从邑，𧶻聲。</xushi>
<duanzhu>莫𠋫切，三部。</duanzhu>
</t>

<wh>鄞</wh>
<t>
<xushi>會稽縣（⿰県系）。</xushi>
<duanzhu>二志同。今浙江寧波府奉化縣（⿰県系）有故鄞城是也。說者謂以亦堇山得名。越絕書所謂赤堇之山破而出錫是也。葢其字初作堇。後乃加邑。越語曰「句踐之地東至於鄞。韋曰今鄞縣（⿰県系）是也。</duanzhu>
<xushi>从邑，堇聲。</xushi>
<duanzhu>語斤切，十三部。</duanzhu>
</t>

<wh><img src="294B-01">𨙶</img></wh>
<t>
<xushi>沛國也。</xushi>
<duanzhu>鉉本作沛郡。鍇本作沛國郡。按當作沛國沛郡也。謂後漢之沛國、前漢之沛郡、皆此？也。不言沛縣（⿰県系）者，言郡而縣（⿰県系）可知矣。二志字皆作沛。？沛古今字。如鄎息、？穰、䣂耒之比。今江蘇徐州府漢沛郡地。</duanzhu>
<xushi>从邑，<seal_script>巿</seal_script>聲。</xushi>
<duanzhu>博葢切，十五部。</duanzhu>
</t>

<wh>邴</wh>
<t>
<xushi>宋下邑。</xushi>
<duanzhu>下邑猶言小邑。《左傳》邴歜、邴意茲、邴泄、邴夏皆非宋人。《公羊》隱八年歸邴、入邴、九年會齊矦于邴皆非宋地。十年取防。防者，宋地。疑當作邴。</duanzhu>
<xushi>从邑，丙聲。</xushi>
<duanzhu>兵永切，古音在十部。</duanzhu>
</t>

<wh>䣜</wh>
<t>
<xushi>沛國縣（⿰県系）。</xushi>
<duanzhu>前志沛郡酇。後志沛國酇。陳勝攻銍酇苦柘譙。謂此酇也。今河南歸德府永城縣（⿰県系）縣（⿰県系）西南有故酇縣（⿰県系）城。</duanzhu>
<xushi>从邑，虘聲。</xushi>
<duanzhu>昨何切，通典引《說文》在何反是也。古音在五部。</duanzhu>
<xushi>今酇縣（⿰県系）。</xushi>
<duanzhu>謂本爲䣜縣（⿰県系）、今爲酇縣（⿰県系）。古今字異也。班固泗水亭長𥓓曰「文昌四友。漢有蕭何。序功第一。受封于䣜。正作䣜。《水經注》曰「渙水又東徑酇縣（⿰県系）城南。春秋襄公十年。公會諸矦及齊世子光於䣜。今其地䣜聚是也。按今三經皆作柤。酈所據作䣜。此皆古字作䣜之證。許云今酇縣（⿰県系）者，謂當時皆作酇。故著之。如邟縣（⿰県系）既爲周承休矣。而必存邟字以著其始也。</duanzhu>
</t>

<wh><img src="295A-01">𨙹</img></wh>
<t>
<xushi>地名。从邑，少聲。</xushi>
<duanzhu>書沼切，二部。</duanzhu>
</t>

<wh>䢻</wh>
<t>
<xushi>地名。从邑，臣聲。</xushi>
<duanzhu>植鄰切，十二部。</duanzhu>
</t>

<wh>酁</wh>
<t>
<xushi>宋地也。</xushi>
<duanzhu>《左傳》哀十七年。宋皇瑗之子麇。有友曰田丙。而奪其兄酁般邑以與之。酁般猶祁午、盂丙。酁者，般之邑也。不詳其地在漢之何郡縣（⿰県系）。故但曰宋地。</duanzhu>
<xushi>从邑，毚聲，讀若讒。</xushi>
<duanzhu>士咸切，八部。</duanzhu>
</t>

<wh>鄑</wh>
<t>
<xushi>宋魯閒地。</xushi>
<duanzhu>《左傳》莊元年。齊師遷紀？、鄑、郚。杜曰三邑也。北海都昌縣（⿰県系）有訾城。杜意訾卽鄑也。許於下文郚曰東海縣（⿰県系）。故紀矦之邑。此不云紀邑而云宋魯閒地者，據莊十一年公敗宋師于鄑而言。不謂紀邑也。</duanzhu>
<xushi>从邑，㬜聲。</xushi>
<duanzhu>卽移切。按晉聲在古音十二部。今鄑在五支者。葢由杜以訾城當之、而同其讀耳。《集韵》、《類篇》皆有卽刃切。</duanzhu>
</t>

<wh>郜</wh>
<t>
<xushi>周文王子所封國。</xushi>
<duanzhu>《左傳》「富辰曰「郜雍曹滕、文之昭也。杜云：濟陰成武縣（⿰県系）東南有郜城。隱十年。敗宋師。取郜。葢郜附庸於宋。魯隱取其地。桓又取郜鼎於宋。僖二十年。郜子來朝。則魯未滅之也。許不云在成武者。許意以爲未寀也。今山東兖州府城武縣（⿰県系）縣（⿰県系）東南二十里有故郜城。</duanzhu>
<xushi>从邑，告聲。</xushi>
<duanzhu>古到切，古音在三部。</duanzhu>
</t>

<wh>鄄</wh>
<t>
<xushi>衞地。</xushi>
<duanzhu>春秋莊十四年。單伯會齊矦、宋公、衞矦、鄭伯于鄄。十五年。復會于鄄。十九年。公子吉及齊矦、宋公盟于鄄。襄十四年。衞獻公如鄄出奔齊。哀十七年。晉伐衞。衞人出莊公而與晉平。既而衞矦自鄄入。杜曰「鄄、衞地。今東郡甄城是也。</duanzhu>
<xushi>今濟陰鄄城。</xushi>
<duanzhu>二志同。謂在周曰鄄。在漢爲鄄城縣（⿰県系）也。今山東曹州府濮州州東二十里有鄄城廢縣（⿰県系）。</duanzhu>
<xushi>从邑，<seal_script>𡍯</seal_script>聲。</xushi>
<duanzhu>吉掾切。古音在十二部。《左傳》杜注作甄城音眞可證也。</duanzhu>
</t>

<wh>邛</wh>
<t>
<xushi>邛成。</xushi>
<duanzhu>逗。成各本作地。今正。</duanzhu>
<xushi>濟陰縣（⿰県系）。</xushi>
<duanzhu>各本衍在字。今刪（⿰刂）。今本〈地理志〉曰「山陽郡郜成、矦國。宋氏祁云：郜當作邛。外戚矦表。邛成屬濟陰。與山陽相距不遠。玉裁按。宋<pb n="298"/>說是也。《玉篇》邛字下曰「山陽邛成縣（⿰県系）。此邛成之確證。希馮葢以前志正《說文》「而不知《說文》與表合。前漢時容有改屬。故志表不符耳。志云矦國、卽表之邛成共矦王奉先也。邛成之誤郜成者，以莽曰告成之故也。〈郡國志〉成武有郜城。與此無涉。○又按《水經注》泗水篇曰「黃溝又東逕邛城縣（⿰県系）故城南。〈地理志〉山陽縣（⿰県系）也。王莽更名之曰郜城矣。故世有南郜北郜之論也。此可證漢志本作邛。《水經注》版本譌作卬。戴先生校注文乃依漢志誤本。改卬城爲郜成。改郜城爲告成。非是。郜城本在成武縣（⿰県系）東南。自莽改邛城曰郜城。於是謂在成武者北郜。此曰南郜。今本漢志作莽曰告成。亦誤也。地理中成城二字多淆。猝難審定。</duanzhu>
<xushi>从邑，工聲。</xushi>
<duanzhu>渠容切，九部。</duanzhu>
</t>

<wh>鄶</wh>
<t>
<xushi>祝融之後妘姓所封潧洧之閒。鄭滅之。</xushi>
<duanzhu>鄭《詩》諩曰「檜者，古高辛氏火正祝融之墟。檜國在〈禹貢〉豫州外方之北。熒播之南。居溱洧之閒。祝融氏名黎。其後八姓。惟妘姓檜者處其地焉。後爲鄭桓公之子武公所滅。按鄶在外方之東。非外方之北也。熒播、依小顏〈地理志〉注引作播。鄭語云祝融其後八姓。妘姓鄢、鄶、路、偪陽也。鄶以祝融之<pb n="298-1"/>後仍封祝融之墟。《左傳》黎爲祝融。《大戴禮》、《世本》皆云祝融之弟吳回。吳回生陸終。陸終弟四子萊言是爲妘鄶人。卽鄶之祖也。萊亦作求。妘亦作云：鄶亦作會。今河南許州密縣（⿰県系）、古鄶地。</duanzhu>
<xushi>从邑，會聲。</xushi>
<duanzhu>古會切。十五部。按檜者，假借字也。《左傳》、《國語》作鄶。《詩》、《釋文》曰「檜本又作鄶。</duanzhu>
</t>

<wh>邧</wh>
<t>
<xushi>鄭邑也。</xushi>
<duanzhu>《左傳》文四年。晉矦伐秦。圍邧新城。以報王官之役。《廣韵》云：秦邑名。是也。今《左傳》鄭地無名邧者。</duanzhu>
<xushi>从邑，元聲。</xushi>
<duanzhu>虞遠切，十四部。</duanzhu>
</t>

<wh>郔</wh>
<t>
<xushi>鄭地。</xushi>
<duanzhu>《左傳》宣三年。晉矦伐鄭及郔。杜曰「郔、鄭地。《釋文》「郔、音延。宋淳化本及明人補刻石經作延皆誤字也。又宣十二年。楚子北。師次于郔。實一地也。若隱元年。大叔收貳以爲己邑。至於廩延。當別是一地。字不從邑。</duanzhu>
<xushi>从邑，延聲。</xushi>
<duanzhu>以然切，十四部。</duanzhu>
</t>

<wh>郠</wh>
<t>
<xushi>琅邪莒邑。</xushi>
<duanzhu>按當云莒邑也、在琅邪。如郗周邑也、在河內之例。</duanzhu>
<xushi>从邑，㪅聲。</xushi>
<duanzhu>古杏切，古音在十部。</duanzhu>
<xushi>《春秋傳》曰「取郠。</xushi>
<duanzhu>《左傳》昭十七年。季平子伐莒取郠。杜云：郠、莒邑。</duanzhu>
</t>

<wh>鄅</wh>
<t>
<xushi>妘姓之國。</xushi>
<duanzhu>春秋昭十八年。邾人入鄅。《左傳》云：鄅人藉稻。杜云：鄅、妘姓國也。正義云：鄅爲妘姓。《世本》文。按韋昭曰「<pb n="298-2"/>陸終弟四子求言爲妘姓。杜曰「鄅今琅邪開陽縣（⿰県系）。前志曰「東海郡開陽、故鄅國。後志開陽屬琅邪。開陽卽春秋經哀三年之啟陽也。魯有鄅地、爲啟陽。荀卿則云襄賁開陽。今山東沂州府府北十五里有故開陽城。</duanzhu>
<xushi>从邑，禹聲。《春秋傳》曰「鄅人藉稻。</xushi>
<duanzhu>服虔曰「藉、耕種於藉田也。</duanzhu>
<xushi>讀若規榘。</xushi>
<duanzhu>今王榘切，五部。</duanzhu>
</t>

<wh>鄒</wh>
<t>
<xushi>魯縣（⿰県系）。古邾婁國。帝顓頊之後所封。</xushi>
<duanzhu>魯國騶、二志同。二志作騶、許作鄒者。葢許本作魯騶縣（⿰県系）。如今汝南新息、今南陽穰縣（⿰県系）之比。淺者乃刪（⿰刂）去騶字耳。周時或云鄒、或云邾婁者。語言緩急之殊也。周時作鄒、漢時作騶者。古今字之異也。邾婁各本無婁。今依《韵會》所據正。左、榖作邾。《公羊》、〈檀弓〉作邾婁。婁如字。邾又夷也。邾婁之合聲爲鄒。夷語也。《國語》、《孟子》作鄒。三者鄒爲正。邾則省文。故邾篆下不言春秋邾國。此必依《公羊》作邾婁國也。漢時縣（⿰県系）名作騶。如韓勑𥓓陰騶韋仲卿足證。鄭語曰「曹姓鄒莒。韋云：陸終第五子曰安。爲曹姓。封於鄒。杜諩云：邾、曹姓。顓頊之後。有六終。產六子。其弟五子曰安。邾卽安之後也。周武王封其苗裔俠爲附庸。居邾。前志曰「騶<pb n="298-3"/>故邾國。曹姓。二十九世爲楚所滅。按《左傳》顓項氏有子曰黎爲祝融。祝融之後八姓。妘、曹其二也。然則上文鄶祝融之後妘姓所封。此云帝顓頊之後。互文錯見也。今山東兖州府鄒縣（⿰県系）縣（⿰県系）東南二十六里有古邾城。○趙氏岐曰「鄒本春秋邾子之國。至《孟子》時改曰鄒。此未知其始本名鄒也。</duanzhu>
<xushi>从邑，芻聲。</xushi>
<duanzhu>側鳩切，三部。</duanzhu>
</t>

<wh>䣄</wh>
<t>
<xushi>邾下邑地。</xushi>
<duanzhu>邾當作鄒。如鄾篆與鄧篆相聮之例。地當作也。《周禮》雍氏注：伯禽以王師征徐戎。劉本徐作䣄、音徐。按魯世家。頃公十九年。楚伐我。取徐州。徐廣曰「徐州在魯東。今薛縣（⿰県系）。引後志曰「魯國薛縣（⿰県系）。本國。六國時曰徐州。玉裁謂。楚所取之徐州卽䣄地。疑非薛。齊涽王三年巳封田嬰於薛。不能至魯頃公十九年魯尚有薛也。齊世家。田常執𥳑公於俆州。亦非此徐州。</duanzhu>
<xushi>从邑，余聲。魯東有䣄城。</xushi>
<duanzhu>城當作戎。許書之例未有言城者。䣄戎、卽《周禮》〔注〕所云伯禽以王師征䣄戎。今《尚書》作徐夷徐戎。許鄭所據作䣄。鄒在魯東則䣄在魯東可知矣。書序曰「徐夷竝興。東郊不？。昭元年傳周有徐奄。徐葢䣄戎也。鄒習於夷。故《左傳》曰邾又夷也。</duanzhu>
<xushi>讀若塗。</xushi>
<duanzhu>塗當作涂。同都切，五部。</duanzhu>
</t>

<wh>邿</wh>
<t>
<xushi>附庸國。</xushi>
<duanzhu>〈王制〉曰「不能五十里者。不合於天子。附於諸矦曰附庸。鄭云：不合、謂不朝會也。小城曰附庸。附庸者，以國事附於大國。不能以名通也。春秋襄十三年夏。取邿。邿者，魯附庸也。</duanzhu>
<xushi>在東平亢父邿亭。</xushi>
<duanzhu>前志曰「東平國亢父《詩》亭、故《詩》國。後志曰「章帝元和元年。分東平國爲任城國。亢父屬任城國。按前志當作《詩》亭故邿國。許書當作東平亢父《詩》亭。杜預左注亦當本作《詩》亭。皆寫者亂之耳。邿《詩》古今字也。今山東濟寧州東南有故邿城。</duanzhu>
<xushi>从邑，寺聲。</xushi>
<duanzhu>書之切，一部。</duanzhu>
<xushi>《春秋傳》曰「取邿。</xushi>
</t>

<wh>郰</wh>
<t>
<xushi>魯下邑。孔子之鄕。</xushi>
<duanzhu>《論語》孔注曰「鄹、孔子父叔梁紇所治邑也。《左傳》杜注曰「紇、郰邑大夫仲尼父叔梁紇也。〈檀弓〉郰曼父之母。鄭云：曼父之母與徵在爲鄰。相善。孔子世家曰「孔子生魯昌平鄕郰邑。杜曰「郰邑、魯縣（⿰県系）東南莝城是也。張守節曰「夫子生在鄒之闕里。長徙曲阜。仍號闕里。按杜云莝城者，今不得其詳。說者以爲今鄒縣（⿰県系）西北之東鄒村西鄒集是也。孔子世家言郰人輓父。〈檀弓〉言郰曼父。鄭注言郰叔梁紇。葢孔子之父、魯人以郰人紇呼之。如《周禮》之鄕以州<pb n="299-1"/>名、野以邑名。非郰爲所治邑也。《論語》云郰人之子者，孔子弟子爲師諱紇字也。郰大夫之文始見於王肅私定〈家語〉「而孔氏《論語》〔注〕乃肅輩僞托者。</duanzhu>
<xushi>从邑，取聲。</xushi>
<duanzhu>側鳩切。四部。《論語》作鄹。</duanzhu>
</t>

<wh>郕</wh>
<t>
<xushi>魯孟氏邑。</xushi>
<duanzhu>今春秋三經三傳皆作成。郕成古今字也。《左傳》昭七年。晉人來治杞田。季孫將以成與之。杜云：成、孟氏邑。本杞田。定十二年。將墮成。公斂處父曰「墮成。齊人必至于北門。杜云：成在魯北竟。按孟氏邑非姬姓郕國之地也。今《左傳》隱五年衞人入郕。文十二年郕伯來奔。僖卄四年管蔡郕霍。文之昭也。字皆正作郕。而許不云姬姓之國者。葢許所據左氏郕成字互易。不可以今所據繩許也。《公羊》郕國之字則作盛。古郕國在今兖州府汶上縣（⿰県系）北二十里故郕城。不在魯北竟。</duanzhu>
<xushi>从邑，成聲。</xushi>
<duanzhu>氏征切，十一部。</duanzhu>
</t>

<wh>䣍</wh>
<t>
<xushi>周公所誅䣍國。在魯。</xushi>
<duanzhu>《玉篇》作周公所誅叛國商奄。是也。奄䣍二字周時竝行。今則奄行而䣍廢矣。單呼曰奄。絫呼曰商奄。書序、《孟子》、《左傳》皆云奄。如踐奄、歸自奄、伐奄、昭元年周有徐奄，是也。《左傳》又云商奄。如昭九年蒲姑商奄吾東土也、定四年因商奄之民命以伯禽而封<pb n="299-2"/>於少暭之虛（⿰虍𠀌），是也。〈大部〉曰「奄，覆也。《爾雅》「弇，葢也。故商奄亦呼商葢。墨子曰「周公旦非關叔辭三公。東處於商葢。《韓非子》曰「周公旦將攻商葢。辛公甲曰「不如服衆小以劫大。乃攻九夷。而商葢服矣。商葢卽商奄也。奄在淮北。近魯。故許云在魯。鄭注書序云：奄在淮夷之北、注多方云奄在淮夷旁，是也。祝鮀說因商奄之民封魯者，杜云或逬散在魯是也。今山東兖州府曲阜縣（⿰県系）縣（⿰県系）城東二里有奄城、云故奄國。卽？地志之奄里。此可證逬散在魯之說。〈豳風〉「四國是皇。《毛傳》云：四國、管蔡商奄也。商謂武庚。則此傳商奄爲二。</duanzhu>
<xushi>从邑，奄聲。</xushi>
<duanzhu>依檢切，八部。</duanzhu>
</t>

<wh>酄</wh>
<t>
<xushi>魯下邑。</xushi>
<duanzhu>春秋經定十年。齊人來歸鄆、讙、龜陰之田。鄆、《公羊》作運。讙、三經三傳皆同。許作酄。容許所據異也。應劭注前志引春秋哀八年取酄及闡。字亦作酄。賈、服云：鄆讙二邑名。《左傳》桓三年杜注曰「讙、魯地。濟北蛇𠀉縣（⿰県系）西有下讙亭。</duanzhu>
<xushi>从邑，雚聲。</xushi>
<duanzhu>呼官切，十四部。</duanzhu>
<xushi>《春秋傳》曰「齊人來歸酄。</xushi>
<duanzhu>按許引左氏則言《春秋傳》曰「引《公羊》則言春秋《公羊傳》曰「以別於左氏。</duanzhu>
</t>

<wh>郎</wh>
<t>
<xushi>魯亭也。</xushi>
<duanzhu>春秋隱元年。費伯率師城郎。桓四年。公狩于郎。<pb n="299-3"/>十年。齊矦衞矦鄭伯來戰于郎。莊八年。師次于郎。以俟陳人蔡人。三十一年。築臺于郎。哀十一年。戰于郊。〈檀弓〉作戰於郎。鄭曰「郎、魯近邑也。杜云：郎、魯邑。高平方與縣（⿰県系）東南有郁郎亭。按以郎爲男子之偁及官名者，皆良之假借字也。</duanzhu>
<xushi>从邑，良聲。</xushi>
<duanzhu>魯當切，十部。</duanzhu>
</t>

<wh>邳</wh>
<t>
<xushi>奚仲之後湯左相仲虺所封國。</xushi>
<duanzhu>《左傳》定元年。薛宰曰「薛之皇祖奚仲居薛。以爲夏車正。奚仲遷於邳。仲虺居薛。以爲湯左相。諩云：薛、任姓。黃帝之苗裔奚仲封爲薛矦。今魯國薛縣（⿰県系）是也。奚仲遷於邳。仲虺居薛。以爲湯左相。武王復以其冑爲薛矦。齊桓黜爲伯。小國無記。世不可知。亦不知爲誰所滅。按杜亦云仲虺、奚仲之後。與許合。邳者，所封國名。如？𨜒邰扈邘𨛫郉？鄎鄧郜鄶鄅等字之例。《左傳》昭元年云：虞有三苗。夏有觀扈。商有姺邳。周有徐奄。皆國名也。杜云：姺邳二國、商諸矦。按葢謂仲虺之後爲亂者也。</duanzhu>
<xushi>在魯。</xushi>
<duanzhu>句。</duanzhu>
<xushi>薛縣（⿰県系）是也。</xushi>
<duanzhu>謂商之邳國、在今漢之魯國。魯國薛縣（⿰県系）是其地也。魯國薛、二志同。前志云：夏車正奚仲所國。後遷於邳。湯相仲虺居之。合班、許所云：葢奚仲所遷之邳、歫薛密邇。如邾遷於繹之比。<pb n="300"/>遷於邳則國名邳。仲虺所居薛。而邳名不改。姺邳與觀扈徐奄同。則國嘗滅矣。周復封其後於邳爲薛矦也。應劭注東海下邳曰「邳在薛。其後徙此。故曰下。臣瓚曰「有上邳。故曰下邳。按吕后三年封楚元王子郢客爲上邳矦。上邳卽薛也。然則昭元年、定元年杜注皆云邳、下邳縣（⿰県系）。非是。下邳在今江蘇徐州府之邳州。薛縣（⿰県系）在今山東兖州府滕縣（⿰県系）、縣（⿰県系）南四十里有故薛城。</duanzhu>
<xushi>从邑，㔻聲。</xushi>
<duanzhu>敷悲切，十五部。</duanzhu>
</t>

<wh>鄣</wh>
<t>
<xushi>紀邑也。</xushi>
<duanzhu>春秋經莊三十年。齊人降鄣。《公羊》、榖梁皆曰「鄣、紀之遺邑也。劉歆、賈逵依之。許說同。杜云：紀附庸國。東平無鹽縣（⿰県系）東北有鄣城。歫紀太遠。非許意也。古紀國在今山東青州府壽光縣（⿰県系）西南三十里紀城。鄣邑當附近。卽昭十九年《左傳》之紀鄣也。紀鄣者，本紀國之鄣邑。猶〈齊語〉紀酅謂本紀國之酅邑也。公、榖云鄣、紀之遺邑。與《左傳》云紀鄣合。杜云：紀鄣在東海贛榆。是也。莊三十年之鄣卽此。杜分爲兩地。非。今江蘇海州贛榆縣（⿰県系）縣（⿰県系）北七十五里有故紀鄣城。亦曰紀城。</duanzhu>
<xushi>从邑，章聲。</xushi>
<duanzhu>諸良切，十部。</duanzhu>
</t>

<wh>邗</wh>
<t>
<xushi>國也。今屬臨淮。</xushi>
<duanzhu>《左傳》哀九年。吳城邗。溝通江淮。杜云：於邗江築城穿溝。東北通<pb n="300-1"/>射陽湖。西北至末口入淮。通糧道也。今廣陵邗江是。按《左傳》吳城邗爲句。溝通江淮爲句。曰城邗、則知邗地名。許云國者，許必有所據矣。本是邗國。其地漢屬臨淮郡。不言何縣（⿰県系）者，有未審也。此與鄦在潁川、鄧屬南陽一例。〈地理志〉曰「廣陵國江都。有渠水首受江。北至射陽入湖。《水經注》曰「邗城下掘深溝、謂之韓江。亦曰邗溟溝。自江東北通射陽湖。〈地理志〉所謂渠水也。西北至末口入淮。江都縣（⿰県系）、前志屬廣陵郡。許云今屬臨淮者，許意邗國地當在前漢臨淮郡。不在廣陵也。</duanzhu>
<xushi>从邑，干聲。</xushi>
<duanzhu>故安切，十四部。</duanzhu>
<xushi>一曰邗本屬吳。</xushi>
<duanzhu>錢氏大昕曰「許前後㒳說。後說似卽用左氏吳城邗、溝通江淮之文。</duanzhu>
</t>

<wh>䣡</wh>
<t>
<xushi>臨淮徐地。</xushi>
<duanzhu>前志曰「臨淮郡、徐故國。盈姓。春秋時徐子章禹爲楚所滅。後志曰「下邳國、徐本國。後志之下邳國、卽前志之臨淮郡也。今安徽泗州州北五十里有故徐城廢縣（⿰県系）。䣡者，徐縣（⿰県系）地名也。</duanzhu>
<xushi>从邑，義聲。</xushi>
<duanzhu>魚羈切，古音在十七部。</duanzhu>
<xushi>《春秋傳》曰「徐䣡楚。</xushi>
<duanzhu>《左傳》昭六年。徐儀楚聘于楚。楚子執之。杜云：儀楚、徐大夫。按許所據左作䣡。以邑爲氏。古本古說也。</duanzhu>
</t>

<wh>郈</wh>
<t>
<xushi>東平無鹽鄕。</xushi>
<duanzhu>東平國無鹽、二志同。杜預曰「故宿國。今山東東平州州東二十里有故無鹽城。前志曰「無鹽有郈鄕。《左傳》昭二十五年。臧會逸奔郈。杜曰「東平無鹽縣（⿰県系）東南有郈鄕亭。左正義曰「此時尚爲公邑。後爲叔孫私邑。</duanzhu>
<xushi>从邑，后聲。</xushi>
<duanzhu>胡口切，四部。</duanzhu>
</t>

<wh>郯</wh>
<t>
<xushi>東海縣（⿰県系）。</xushi>
<duanzhu>東海郡郯、二志同。今山東沂州府郯城縣（⿰県系）縣（⿰県系）西南百里有故郯城。</duanzhu>
<xushi>帝少昊之後所封。</xushi>
<duanzhu>前志曰「郯、故國。少昊後。盈姓。按盈卽嬴字。宣四年經曰「公及齊矦平莒及郯。</duanzhu>
<xushi>从邑，炎聲。</xushi>
<duanzhu>徒甘切，八部。</duanzhu>
</t>

<wh>郚</wh>
<t>
<xushi>東海縣（⿰県系）。</xushi>
<duanzhu>前志云：東海郡郚鄕。疑此當云郚鄕東海縣（⿰県系）。</duanzhu>
<xushi>故紀矦之邑也。</xushi>
<duanzhu>春秋經莊元年。齊師遷紀郱、鄑、郚。杜云：郚在東莞朱虛縣（⿰県系）東南。按前漢郚鄕縣（⿰県系）、後漢幷入琅邪之朱虚。永初元年。朱虚又屬北海國。晉屬東莞郡。故杜預、劉昭皆云：朱虛有郚城。朱虚、今山東青州府臨胊縣（⿰県系）縣（⿰県系）東六十里故朱虚城是也。故郚城、在今青州府安𠀉縣（⿰県系）縣（⿰県系）西南六十里。</duanzhu>
<xushi>从邑，吾聲。</xushi>
<duanzhu>五乎切，五部。</duanzhu>
</t>

<wh>酅</wh>
<t>
<xushi>東海之邑。</xushi>
<duanzhu>春秋經莊三年。紀季以酅入于齊。前志甾川國、東安平。孟康注曰「春秋之酅、今酅亭是也。後志<pb n="300-3"/>東安平屬北海國。有酅亭。按前志云甾川國。後幷北海。疑許當云北海之邑。酅亭在今山東青州府臨淄縣（⿰県系）縣（⿰県系）東。〈齊語〉曰「正封疆地東至于紀酅。紀酅猶言紀鄣。謂故紀國之酅也。</duanzhu>
<xushi>从邑，巂聲。</xushi>
<duanzhu>戸圭切，十六部。</duanzhu>
</t>

<wh>鄫</wh>
<t>
<xushi>姒姓國。</xushi>
<duanzhu>按許書無姒字。漢𥓓姒作似。《左傳》「衞成公命祀夏后相。甯武子不可。曰杞鄫何事。《國語》韋注曰「杞繒二國姒姓。夏禹之後。</duanzhu>
<xushi>在東海。</xushi>
<duanzhu>前志曰「東海郡、繒故國。禹後。後志曰「琅邪國繒、故屬東海。今山東兖州府繹縣（⿰県系）東八十里有故鄫城。按國名之字、《左傳》作鄫。《國語》作繒。《公羊》作鄫。榖梁作繒。左《釋文》於鄫首見處云亦作繒。據許則國名從邑也。漢縣（⿰県系）名從糸。</duanzhu>
<xushi>从邑，曾聲。</xushi>
<duanzhu>疾陵切，六部。</duanzhu>
</t>

<wh>邪</wh>
<t>
<xushi>琅邪郡也。</xushi>
<duanzhu>謂琅邪郡之字如此作也。前志曰「琅邪郡、秦置。屬徐州。後志曰「琅邪國、屬徐州刺史部。許從前漢之制、故曰郡。前志。郡領東武等五十一縣（⿰県系）。今山東兖州府東境、沂州府及青州府南境、莒州、萊州府南境、膠州一帶皆是其地。今兖州府諸城縣（⿰県系）縣（⿰県系）東南百四十里有故琅邪城。古齊琅邪邑也。其地有琅邪山。《管子》「齊桓公將東遊。南至琅邪。《孟子》：齊景公欲遵海而南。放於琅邪。<pb n="301"/>蘇秦說齊宣王曰「齊南有泰山。東有琅邪。《史記》「秦始皇屢竝海至琅邪。子虚賦曰「齊東陼鉅海。南有琅邪。皆謂今諸城縣（⿰県系）。《山海經》云琅邪臺在渤海郡閒。非也。趙岐曰「琅邪、齊東南境上邑。越？書。句踐既滅吳。欲霸中國。徙都琅邪。立觀臺於山上。周七里。以望東海。始皇立琅邪郡、爲三十六郡之一。而漢因之。尋周時琅邪之名未知何解。許君以其字從邑。傅合郡名爲釋耳。《九經字㨾》曰「郎邪、郡名。郎，良也。邪，道也。以地居鄒魯。人有善道。故爲郡名。今經典玉旁作良者譌。未知其說所出。古書？無作郎者。且琅邪齊地。非鄒魯地。邪、古書用爲衺正字。又用爲辭助。如乾坤其易之門邪、乾坤其易之緼邪，是也。今人文字。邪爲疑辭。也爲決辭。古書則多不分別。如子張問十世可知也、當作邪是也。又邪也二字古多兩句竝用者。如龔遂傳。今欲使臣勝之邪、將安之也。韓愈文。其眞無馬邪、其眞不知馬也。皆也與邪同。</duanzhu>
<xushi>从邑，？聲。</xushi>
<duanzhu>以遮切。古音在五部。按漢𥓓琅邪字或加玉旁。俗字也。近人隷書從耳作耶。由？耳相似。臧三牙或作臧三耳。</duanzhu>
</t>

<wh>邞</wh>
<t>
<xushi>琅邪縣（⿰県系）也。</xushi>
<duanzhu>前志。琅邪郡、邞。後志無。幷省也。漢孝文元年。封吕平爲矦國。</duanzhu>
<xushi>一名純德。</xushi>
<duanzhu>前志曰「莽曰純德。</duanzhu>
<xushi>从邑，夫聲。</xushi>
<duanzhu>甫無切，五部。</duanzhu>
</t>

<wh>䣛</wh>
<t>
<xushi>齊地也。从邑，桼聲。</xushi>
<duanzhu>親吉切，十二部。</duanzhu>
</t>

<wh>郭</wh>
<t>
<xushi>齊之郭氏虛（⿰虍𠀌）。</xushi>
<duanzhu>謂此篆乃齊郭氏虚之字也。郭本國名。虚墟古今字。郭國既亡謂之郭氏虛（⿰虍𠀌）。如《左傳》言少昊之虛（⿰虍𠀌）、昆吾之虚、大曍之虚、祝融之虚也。郭氏虛在齊境內。</duanzhu>
<xushi>善善不能進。惡惡不能退。是㠯亡國也。</xushi>
<duanzhu>郭何以爲虚。職是故也。事見《韓詩外傳》「《新序》、《風俗通》皆同。亦有取此說春秋者。按莊二十四年經云：赤歸于曹。郭公。《公羊傳》曰「赤者何。曹無赤者。葢郭公也。郭公者何。失地之君也。《榖梁傳》曰「赤葢郭公也。何爲名也。禮、諸矦無外歸之義。外歸、非正也。左無傳。郭今以爲城？字。又以爲恢郭字。又《左傳》虢國字、《公羊》作郭。</duanzhu>
<xushi>从邑，𩫖聲。</xushi>
<duanzhu>古博切，五部。</duanzhu>
</t>

<wh>郳</wh>
<t>
<xushi>齊地。从邑，兒聲。</xushi>
<duanzhu>五雞切，十六部。</duanzhu>
<xushi>《春秋傳》曰「齊高厚定郳田。</xushi>
<duanzhu>《左傳》襄六年。齊矦滅萊。遷萊于郳。高厚、崔杼定其田。杜云：遷萊子於郳國。正義云：郳卽小邾。小邾附屬於齊。故滅萊國而遷其君於小邾。按《世本》云：邾顏居邾。肥徙郳。宋<pb n="301-2"/>仲子注：邾顏別封小子肥於郳、爲小邾子。《左傳》曰「魯擊？聞於邾。小邾者，邾所別封。則其地亦在邾魯。不當爲齊地。今鄒縣（⿰県系）有故邾城。滕縣（⿰県系）東南有郳城。皆魯地。且郳之偁小邾久矣。不應又忽𧦝爲郳也。許意郳是齊地。非小邾國。凡地名同實異者不可枚數。如許書邾非鄒國、是其例也。據傳云遷萊於郳。高厚、崔杼定其田。葢定其與萊君之田。以郳田與之也。</duanzhu>
</t>

<wh>郣</wh>
<t>
<xushi>郣地。</xushi>
<duanzhu>此從鍇本。鉉作郣海地。非是。郣是複舉字之未刪（⿰刂）者。地謂有地名郣也。今其地未聞。葢春秋時齊地也。若漢二志之勃海郡。今直隷河閒、天津二府地。其謂之勃海者。師古曰「在勃海之濵。因以爲名也。〈水部〉澥下曰「勃澥、海之別也。《漢書》子虚賦音義曰「勃澥。海別枝也。勃澥、《史記．河渠書》謂之勃海。今靜海縣（⿰県系）之海與山東遼東接境者，卽勃澥。司馬相如賦所以自琅邪觀成山。射之罘而浮勃澥。始皇所以竝勃海以東。過黃腄。窮成山。登之罘。而南登琅邪也。齊都賦注曰「海旁曰勃。𣃔水曰澥。勃與郣似可通。然勃海郡、勃澥、字皆不作郣。假令勃海郡字可作郣。則許當云郣海郡也。而不曰地。</duanzhu>
<xushi>从邑，孛聲。</xushi>
<duanzhu>蒲𣳚切，十五部。</duanzhu>
<xushi>一曰地之起者曰郣。</xushi>
<duanzhu>《周禮》草人。勃壤用狐。鄭云：勃壤、粉解者。《廣雅》「𡋯，塵也。今俗謂粉之細者曰勃。皆卽郣字。地之起者謂虛（⿰虍𠀌）？。</duanzhu>
</t>

<wh>𨝸</wh>
<t>
<xushi>國也。齊桓公之所滅。</xushi>
<duanzhu>〈衞風〉曰「譚公維私。〈小雅〉曰「東國困於役而傷於讒。譚大夫作大東以告病。《左傳》莊十年曰「齊師滅譚。譚無禮也。譚子奔莒。同盟故也。今濟南府府東南七十里有故譚城。在二志濟南郡之東平陵縣（⿰県系）。東平陵故城在今濟南府府東七十五里。</duanzhu>
<xushi>从邑，？聲。</xushi>
<duanzhu>徒含切。古音在七部。按《詩》、《春秋》、公、榖皆作譚。許書又無譚字。葢許所據從邑。齊世家譌作郯。可證司馬所據正作𨝸。𨝸譚古今字也。許書有譚長。不以古字廢今字也。</duanzhu>
</t>

<wh>邭</wh>
<t>
<xushi>地名。</xushi>
<duanzhu>《左傳》〔注〕多不言名。如《毛傳》云水也、山也、地也、皆是。許君亦不言名。如郣地也、邭地也、以及邑也、國也、皆是。凡言名者，後人所改。</duanzhu>
<xushi>从邑，句聲。</xushi>
<duanzhu>其俱切，四部。</duanzhu>
</t>

<wh>郂</wh>
<t>
<xushi>陳畱鄕。</xushi>
<duanzhu>陳畱郡、二志同。今河南開封府東至歸德府西皆是其境。陳畱郡屬有陳畱縣（⿰県系）。此不云陳畱縣（⿰県系）鄕、但云陳畱鄕。則是舉郡名不箸某縣（⿰県系）也。曷爲不箸。有未審也。郖下曰弘農縣（⿰県系）。鄏下曰河南縣（⿰県系）。是舉郡縣（⿰県系）同名之例。</duanzhu>
<xushi>从邑，亥聲。</xushi>
<duanzhu>古哀切，一部。</duanzhu>
</t>

<wh><img src="299B-01">𨚵</img></wh>
<t>
<xushi>故國在陳畱。</xushi>
<duanzhu>春秋經隱十年。宋人蔡人衞人伐載。三經皆作載。惟榖梁音義曰「載本或作戴。而前志作戴。古載戴同音通用耳。許作？。左氏音義引《字林》亦作？。吕本許。許所據從邑也。前志云：梁國甾、故戴國。後志云：陳畱郡考城、故葘。注引陳畱志云：古戴國。今河南衞輝府考城縣（⿰県系）縣（⿰県系）東南五里有考城故城。漢之甾縣（⿰県系）。古之？國也。甾與？古音同。？古字。甾漢字。許云在陳畱者，章帝改名考城屬陳畱也。《水經注》汳水篇曰「陳畱風俗傳曰「秦之榖縣（⿰県系）。後遭漢兵起。邑多災年。故改曰葘縣（⿰県系）。王莽更名嘉榖。章帝東巡。詔曰「葘縣（⿰県系）名不善。其改曰考城。按莽、章帝不達同音譌字之源委。故不能正爲？字。而風俗傳云秦之榖縣（⿰県系）、則更無稽之言耳。</duanzhu>
<xushi>从邑，𢦏聲。</xushi>
<duanzhu>作代切，一部。</duanzhu>
</t>

<wh>酀</wh>
<t>
<xushi>地名。从邑，燕聲。</xushi>
<duanzhu>烏前切。十四部。齊有高酀、卽高偃。高傒之玄孫。《左傳》曰敬仲之曾孫者。古人立文、後裔統云曾孫。</duanzhu>
</t>

<wh>邱</wh>
<t>
<xushi>地名。从邑，丠聲。</xushi>
<duanzhu>去鳩切。古音在一部。今制、諱孔子名之字曰邱。</duanzhu>
</t>

<wh><img src="299B-02">𨚴</img></wh>
<t>
<xushi>地名。从邑，如聲。</xushi>
<duanzhu>人諸切，五部。</duanzhu>
</t>

<wh><img src="299B-03">𨙺</img></wh>
<t>
<xushi>地名。从邑，丑聲。</xushi>
<duanzhu>女九切，三部。</duanzhu>
</t>

<wh>䢳</wh>
<t>
<xushi>地名。从邑，几聲。</xushi>
<duanzhu>居履切。十五部。按西伯？𨛫。〈周本紀〉作耆。徐廣曰「一作？。？葢卽䢳字。</duanzhu>
</t>

<wh><img src="299B-04">𨝫</img></wh>
<t>
<xushi>地名。从邑，翕聲。</xushi>
<duanzhu>希立切，七部。</duanzhu>
</t>

<wh>䣇</wh>
<t>
<xushi>地名。</xushi>
<duanzhu>《玉篇》曰「䣇鄕在陳畱。</duanzhu>
<xushi>从邑，求聲。</xushi>
<duanzhu>巨鳩切，三部。</duanzhu>
</t>

<wh><img src="299B-05">𨟙</img></wh>
<t>
<xushi>地名。从邑，嬰聲。</xushi>
<duanzhu>於郢切，十一部。</duanzhu>
</t>

<wh>䣊</wh>
<t>
<xushi>地名。</xushi>
<duanzhu>《廣韵》曰「。䣣、地名。《說文》作䣊。</duanzhu>
<xushi>从邑，尚聲。</xushi>
<duanzhu>多朗切。十部。今俗以爲鄕黨字。</duanzhu>
</t>

<wh>郱</wh>
<t>
<xushi>地名。从邑，幷聲。</xushi>
<duanzhu>薄經切。十一部。前志。齊郡臨胊。應劭云：有伯氏騈邑。後志。齊國臨胊。有古郱邑。按春秋莊元年。齊師遷紀郱、鄑、郚。杜云：郱在東莞臨胊縣（⿰県系）東南。齊取其地。然則伯氏騈邑卽此地。騈卽郱字。今山東靑州府臨胊縣（⿰県系）東南有郱城是也。未知許意然不。</duanzhu>
</t>

<wh><img src="299B-06">𨝘</img></wh>
<t>
<xushi>地名。</xushi>
<duanzhu>《玉篇》云：魯地名。</duanzhu>
<xushi>从邑，虖聲。</xushi>
<duanzhu>呼古切，五部。</duanzhu>
</t>

<wh>邩</wh>
<t>
<xushi>地名。从邑，火聲。</xushi>
<duanzhu>呼果切，十七部。</duanzhu>
</t>

<wh>鄝</wh>
<t>
<xushi>地名。从邑，翏聲。</xushi>
<duanzhu>盧鳥切。三部。《左傳》文公五年。楚滅蓼。《釋文》云：字或作鄝。榖梁宣八年經。楚人滅舒鄝。《釋文》云：本又作蓼。〈小雅〉「漸漸之石。《詩》序注云：舒、舒鳩舒鄝舒庸<pb n="302-2"/>之屬。《釋文》云：鄝又作蓼。按坊記陽矦繆矦卽《淮南》氾論訓之陽矦蓼矦。繆者，字誤耳。前志六安國。後志廬江郡。皆作蓼。許不謂此也。</duanzhu>
</t>

<wh>鄬</wh>
<t>
<xushi>地名。从邑，爲聲。</xushi>
<duanzhu>居爲切。十七部。春秋經襄七年。公會晉矦、宋公、陳矦、衞矦、曹伯、莒子、邾子于鄬。杜云：鄬、鄭地。</duanzhu>
</t>

<wh>邨</wh>
<t>
<xushi>地名。从邑，屯聲。</xushi>
<duanzhu>此尊切。十二部。按本音豚。屯聚之意也。俗讀此尊切。又變字爲村。</duanzhu>
</t>

<wh><img src="300A-01">𨛭</img></wh>
<t>
<xushi>地名。从邑，舍聲。</xushi>
<duanzhu>式車切。五部。按《玉篇》引春秋。徐人取？。杜預云：今廬江舒縣（⿰県系）。按僖三年三經皆作舒。〈魯頌〉亦作舒。二志廬江舒縣（⿰県系）、亦皆作舒。未審希馮所據。</duanzhu>
</t>

<wh>𨜴</wh>
<t>
<xushi>地名。从邑，盇聲。</xushi>
<duanzhu>胡蠟切。八部。二志泰山郡皆有葢縣（⿰県系）。《孟子》有葢大夫。《廣韵》蓋姓。字書作𨜴。古盍切。</duanzhu>
</t>

<wh><img src="300A-02">𨝌</img></wh>
<t>
<xushi>地名。从邑，乾聲。</xushi>
<duanzhu>古寒切，十四部。</duanzhu>
</t>

<wh><img src="300A-03">𨟏</img></wh>
<t>
<xushi>地名。从邑。𤎭聲，讀若淫。</xushi>
<duanzhu>力荏切，七部。</duanzhu>
</t>

<wh>邖</wh>
<t>
<xushi>地名。从邑，山聲。</xushi>
<duanzhu>所閒切，十四部。</duanzhu>
</t>

<wh><img src="300A-04">𨞾</img></wh>
<t>
<xushi>地名。从邑，興聲。</xushi>
<duanzhu>鉉無。鍇有。今按《廣韵》蒸韵、《集韵》證韵皆引《說文》「則有者是也。虛（⿰虍𠀌）陵切，六部。</duanzhu>
</t>

<wh><img src="300A-05">𨟐</img></wh>
<t>
<xushi>地名。从邑，㙶聲。</xushi>
<duanzhu>徒郞切。十部。《玉篇》䣘𨟐二同。引續《漢書》云：廣陵䣘邑也。按續《漢書》謂司馬彪〈郡國志〉也。今志作堂邑。云故屬臨淮。春秋時曰堂。考《左傳》襄十四年楚子囊師于棠以伐吳。昭二十年棠君五尚。字皆從木。而《廣韵》引《風俗通》「堂、楚邑。大夫五尚爲之。其後氏焉。字從土。葢今《左傳》從木、或誤。堂邑今江蘇江寧府六合縣（⿰県系）是也。許但云地名。未知謂此地與否。</duanzhu>
<xushi>㙶古文堂字。</xushi>
<duanzhu>文字各本奪，今補。見〈土部〉。</duanzhu>
</t>

<wh><img src="300A-06">𨝭</img></wh>
<t>
<xushi>姬姓之國。</xushi>
<duanzhu>《廣韵》曰「。馮，姓也。畢（）公高之後。食采於馮城。因而命氏。《左傳》云：畢（）者文之昭。王肅注《尚書》云：畢（）毛、文王庶子。然則𨝭爲姬姓國。其後以國氏。省作馮也。師古云馮歸姓。恐非。字廁於此者，許不審𨝭地所在。</duanzhu>
<xushi>从邑，馮聲。</xushi>
<duanzhu>房戎切。古音在六部。○按許既知爲姬姓國。則當知其地所在。葢古本據其次第可推。今本葢寫者奪之。補綴於此。</duanzhu>
</t>

<wh><img src="300A-07">𨛖</img></wh>
<t>
<xushi>汝南安陽鄕。</xushi>
<duanzhu>汝南郡安陽、二志同。今河南汝寧府眞陽縣（⿰県系）縣（⿰県系）東故安陽城是也。有鄕名𨛖。</duanzhu>
<xushi>从邑，㕟省聲。</xushi>
<duanzhu>㕟宋版及小徐皆不從艸。〈艸部〉𦳋、耳部𦖥、皆㕟聲。則固有㕟字矣。苦怪切。十五部。《漢書》䣙成矦周緤。服虔音？𦳋之𦳋。則服作𨛖成<pb n="303"/>矦。</duanzhu>
</t>

<wh>郙</wh>
<t>
<xushi>汝南上蔡亭。</xushi>
<duanzhu>汝南郡上蔡、二志同。今河南汝寧府上蔡縣（⿰県系）縣（⿰県系）西南十里故蔡城是也。有亭名郙。</duanzhu>
<xushi>从邑，甫聲。</xushi>
<duanzhu>方矩切。五部。○按？郙二篆當與郪鄎郋？郹等篆爲伍。寫者奪之。補綴於此。</duanzhu>
</t>

<wh>酈</wh>
<t>
<xushi>南陽縣（⿰県系）。</xushi>
<duanzhu>南陽郡酈、二志同。秦二世二年。沛公攻析酈皆下之。則是秦所置縣（⿰県系）。今河南南陽府内鄕縣（⿰県系）縣（⿰県系）東北有故酈縣（⿰県系）城。</duanzhu>
<xushi>从邑，麗聲。</xushi>
<duanzhu>郞擊切。十六部。按蘇林、如淳皆音擲。小顏《漢書注》「酈、姓。音歷。縣（⿰県系）名音同蘇、如。○按酈篆當與？鄛？䣚？䣁六篆爲伍。寫者奪之。而補綴於此。</duanzhu>
</t>

<wh>𨝍</wh>
<t>
<xushi>地名。从邑。𠨧聲。</xushi>
<duanzhu>七然切，十四部。</duanzhu>
</t>

<wh><img src="300B-01">𨙨（？）</img></wh>
<t>
<xushi>从反邑。𨛜字从此。闕。</xushi>
<duanzhu>闕謂其音闕也。</duanzhu>
</t>
<variants>文一百八十一<duanzhu>一、宋本作四。今依鍇補𨞾。則一百八十二。</duanzhu>，重六<duanzhu>〈邑部〉自邦至？、皆國邑殊名及國邑所有之地也。自鄯以下則皆地名。自西而東。鄯？、西北之冣遠者也。𨜒則近東北矣。自邰至？、漢之三輔。屬司𣜩。邽部二文、隴西天水郡也。在三輔之西。屬涼州。自郖至郉、弘農河南河<pb n="303-1"/>内河東四郡也。在三輔之東。亦屬司𣜩。鄥祁、大原郡也。屬幷州。自鄴至？、魏郡趙國淸河常山鉅鹿郡也。屬冀州。鄚、涿郡也。屬幽州。郅、北地郡也。屬涼州。？者，近北地之狄。自鄦至郹、潁川汝南郡也。屬豫州。自鄧至鄖、南陽南郡江夏三郡也。屬荆州。自鄖至𨙻、漢中蜀廣漢犍爲牂柯五郡也。屬益州。自鄱至鄞、豫章桂陽會稽三郡也。屬楊州。長沙在江南、故附於豫章下。長沙本屬荆州也。自？至鄣、葢漢豫州兖州之地。自邗至䣛、臨淮東海琅邪三郡也。屬徐州。郭至邭、齊地也。當屬青州。郂？、陳畱郡也。屬兖州。以下槩云地名。則未審其在何所也。</duanzhu>。</variants>

<wh>𨛜</wh>
<t>
<xushi>鄰道也。</xushi>
<duanzhu>道當爲邑。字之誤也。其字從二邑會意。</duanzhu>
<xushi>从邑、从𨙨。</xushi>
<duanzhu>𣜩變作𨙵。</duanzhu>
<xushi>凡𨛜之屬皆从𨛜。闕。</xushi>
<duanzhu>闕者謂其音未聞也。大徐云胡絳切。依𨜕字之音。非有所本。如𨺅字或依𨽵字之音。或依𨸏字之音。皆非是。</duanzhu>
</t>

<wh><img src="300B-02">𨞰</img></wh>
<t>
<xushi>國離邑。</xushi>
<duanzhu>離邑、如言離宫別館。國與邑名可互偁。析言之則國大邑小。一國中<pb n="303-2"/>離析爲若干邑。</duanzhu>
<xushi>民所封鄕也。</xushi>
<duanzhu>封猶域也。鄕者今之向字。漢字多作鄕。今作向。所封謂民域其中。所鄕謂歸往也。《釋名》曰「鄕，向也。民所向也。以同音爲訓也。</duanzhu>
<xushi>𠾂夫別治。</xushi>
<duanzhu>別彼列切。別治謂分治也。〈百官公卿表〉曰「縣（⿰県系）大率十里一亭。亭有長。十亭一鄕。鄕有三老、有秩嗇夫、游徼。三老掌敎化。嗇夫職聽訟、收賦税。游徼徼循禁盜賊。司馬彪百官志曰「鄕置有秩三老游徼。鄕小者置嗇夫一人。《風俗通》云：嗇者，省也。夫，賦也。言消息百姓。均其役賦。按許不言三老游徼者。舉一以該其二。亦謂鄕小者但置嗇夫。不置三老游徼也。</duanzhu>
<xushi>从𨛜。皀聲。</xushi>
<duanzhu>許良切，十部。</duanzhu>
<xushi>封圻之內六鄕、六卿治之。</xushi>
<duanzhu>按封圻上當有《周禮》二字。上云嗇夫別治、言漢制。此云六鄕六卿治之、謂《周禮》也。封圻卽邦畿。《周禮》「方千里曰國畿。六鄕地在遠郊以內。五家爲比。五比爲閭。四閭爲族。五族爲黨。五黨爲州。五州爲鄕。鄕老二鄕則公一人。鄕大夫每鄕卿一人。許先舉漢制。後言《周禮》者。許書凡言郡縣（⿰県系）鄕亭皆漢制。漢表云：凡縣（⿰県系）道國邑千五百八十七。鄕六千六百二十二。亭二萬九千六百三十五。許全書所舉某縣（⿰県系）某鄕某亭<pb n="303-3"/>皆在此都數之中。</duanzhu>
</t>

<wh>𨞠</wh>
<t>
<xushi>里中道也。</xushi>
<duanzhu>不言邑中道、言里中道者。言邑不該里。言里可該邑也。析言之國大邑小、邑大里少。渾言之則國邑通偁、邑里通偁。〈載師〉注曰「今人云邑居里。此邑里通偁也。高祖紀云：沛豐邑中陽里人。此邑里析言也。應劭曰「沛縣（⿰県系）也。豐其鄕也。然則鄕可偁邑矣。《周禮》「五家爲鄰。五鄰爲里。此周制也。〈齊語〉：五家爲軌。十軌爲里。此齊制也。百官志曰「里魁掌一里百家。什主十家。伍主五家。以相檢察。此漢制也。里中之道曰巷。古文作。𨞠雅作衖。引伸之凡夾而長者皆曰巷。宫中衖謂之壷是也。十七史言弄者，皆卽巷字。語言之異也。今江蘇俗尚云弄。</duanzhu>
<xushi>从𨛜共。</xushi>
<duanzhu>會意。</duanzhu>
<xushi>言在邑中所共。</xushi>
<duanzhu>說會意之恉。道在邑之中。人所共由。胡絳切，共亦聲也。九部。</duanzhu>
</t>

<wh><img src="301A-01">䢽</img></wh>
<t>
<xushi>篆文从邑省。</xushi>
<duanzhu>䢽爲小篆。則知𨞠爲古文籒文也。先古籒後篆者。亦丄部之例。䢽今作巷。</duanzhu>
</t>
<variants>文三，重一。</variants>
<count>二十五部，文七百五十四<duanzhu>宋本四作三。鈕樹玉曰「按，實七百五十五</duanzhu>，重六十<duanzhu>宋本作六十一。鈕曰「實五十九</duanzhu>，凡九千四百四十三字<duanzhu>此弟六篇都數</duanzhu>。</count>
<title n="juan-tail">說文解字弟六篇下</title>
<jiaodui>吳縣（⿰県系）鈕樹玉校字</jiaodui>
