
<檔 ="swjz01-01.xml">
<卷首篇題 id="v20">說文解字第十一篇上一</卷首篇題>
<作者>金壇段玉裁注</作者>

<說文字頭>水</說文字頭>
<內容>
<許慎釋>準也。</許慎釋>
<段玉裁注>準古音追上聲。此以曡韵爲訓。如戸護尾微之例。《釋名》曰：水，準也。準，平也。天下莫平於水。故匠人建國必水地。</段玉裁注>
<許慎釋>北方之行。</許慎釋>
<段玉裁注>〈月令〉曰。大史謁之天子曰。某日立冬。盛德在水。</段玉裁注>
<許慎釋>象衆水竝流、中有微陽之氣也。</許慎釋>
<段玉裁注>火、外陽内陰。水、外陰内陽。中畫象其陽。云微陽者，陽在内也。微猶隱也。水之文與卦略同。式軌切，十五部。</段玉裁注>
<許慎釋>凡水之屬皆从水。</許慎釋>
</內容>

<說文字頭>汃</說文字頭>
<內容>
<許慎釋>西極之水也。从水，八聲。</許慎釋>
<段玉裁注>府巾切，十二部。</段玉裁注>
<許慎釋>《爾雅》曰：西至於汃國。謂之四極。</許慎釋>
<段玉裁注>釋地曰。東至於大遠。西至於邠國。南至於濮鉛。北至於祝栗。謂之四極。《釋文》「邠本或作豳。《說文》作汃、同。彼貧反。案汃之作豳。聲之誤也。作邠則更俗矣。而可證唐以前早有以邠代豳者。許意西極汃國必以汃水得名。言水必先汃。與邑部言地先鄯善。皆自西而東。如〈禹貢〉之先弱水、黑水也。許不以溺水先於河者，水莫尊於河與江也。〈南都賦〉「砏汃輣軋。李善汃音八。引《埤蒼》汃、大聲也。此假借別爲一義。其音亦可讀如邠。砏汃曡韵也。</段玉裁注>
</內容>

<說文字頭>河</說文字頭>
<內容>
<許慎釋>河水。</許慎釋>
<段玉裁注>各本水上無河字。由盡刪（⿰刂）篆下複舉隸字。因幷不可刪（⿰刂）者而刪（⿰刂）之也。許君原本當作河水也三字。？者，篆文也。河水也者其義也。此以？釋形之例。《毛傳》云：洽，水也。渭，水也。此釋經之例。</段玉裁注>
<許慎釋>出敦煌塞外昆侖山。</許慎釋>
<段玉裁注>句。</段玉裁注>
<許慎釋>發原注海。</許慎釋>
<段玉裁注>敦鍇作燉。鉉作焞。皆誤。今正。唐朝乃作燉煌。見元和郡縣（⿰県系）志。前此皆作敦。酈氏書引應劭地理風俗記曰。敦，大也。煌，盛也。〈地理志〉、〈郡國志〉皆有敦煌郡。縣（⿰県系）六。首敦煌。許但云敦煌、謂郡也。明之沙州衞。今甘肅之安西州敦煌縣（⿰県系）玉門縣（⿰県系）皆漢郡地也。《史記》大宛傳曰。于寘之西、水皆西流。注西海。其東、水東流。注鹽澤。鹽澤潛行地下。其南、則河源出焉。多玉石。河（此四字當作爲積石河）注中國。鹽澤去長安可五千里。又曰。張騫死後。漢使竆河源。河源出于寘。其山多玉石。采來。天子案古圖書。名河所出山曰崑崙云：《漢書．西域傳》曰：西域以孝武時始通、本三十六國。東則接漢。阸以玉門、陽關。西則限<pb n="521-2"/>以蔥嶺。其南山東出金城。與漢南山屬焉。其河有兩源。一出蔥嶺。一出于闐。于闐在南山下。其河北流。與蔥嶺河合。東注蒲昌海。蒲昌海一名鹽澤者也。去玉門、陽關千三百餘里。（千字依《水經注》）廣袤三四（此字依小司馬增）百里。其水亭居。冬夏不增減。皆以爲濳行地下。南出於積石爲中國河云：〈地理志〉曰：金城郡河關縣（⿰県系）積石山在西南羌中。河水行塞外。東北入塞内。至勃海郡章武入海。過郡十六。行九千四百里。按于闐今之和闐也。班云積石山者，卽〈禹貢〉之道河積石。今甘肅西寧府西南境之大積石也。許云出敦煌。塞外者，卽班志云河水行塞外也。云昆侖山者，卽馬班所云出蔥嶺于寘、天子案古圖書名其山曰崑崙也。云發原注海者，〈釋水〉文。卽志所云東北入塞內至章武入海也。史漢所云古圖書者，謂禹本紀《山海經》皆云河出昆侖也。馬班皆不信禹本紀《山海經》之言、而許云出昆侖山者，許從漢武帝所詺也。塞外之山至高大者皆可謂之昆侖。故武帝取以詺蔥嶺于闐山、而不取荒（⿱艹㠩）誕之說。《爾雅》〈釋水〉曰：江河淮濟爲四瀆。四瀆者，發源注海者也。河出崑崙虛。色白。所渠幷千七百。一川色黃。《爾雅》但言出崑崙虛。而絶無禹本紀、《山海經》荒（⿱艹㠩）誕之言。故許取爲說。</段玉裁注>
<許慎釋>从水，可聲。</許慎釋>
<段玉裁注>乎哥切，十七部。</段玉裁注>
</內容>

<說文字頭>泑</說文字頭>
<內容>
<許慎釋>泑澤。</許慎釋>
<段玉裁注>澤上補一字。</段玉裁注>
<許慎釋>在昆侖虛下。</許慎釋>
<段玉裁注>宋本河泑下皆作昆侖。趙鈔本侖作崙。非。虛字各本無。今依《太平御覽》所引補。昆侖虛見《爾雅》、《山海經》、水經。丠部曰。虛、大𠀉也。昆侖𠀉謂之昆侖虛。《山海經》．西山經》曰：不周之山東望泑澤，河水所潛也，其源渾渾泡泡。〈西山經〉之泑澤，郭景純、酈善長比云卽史漢之鹽澤。一名蒲昌海者也。云河水所潛、卽史《漢書》所謂潛行地下南出於積石也。泑澤歫于闐山漢武詺之昆侖者不甚遠。故曰在昆侖虛下。</段玉裁注>
<許慎釋>从水，幼聲。讀與？同。</許慎釋>
<段玉裁注>？同呦。於糾切，三部。</段玉裁注>
</內容>

<說文字頭>涷</說文字頭>
<內容>
<許慎釋>涷水。</許慎釋>
<段玉裁注>水上補涷字。以下皆同。</段玉裁注>
<許慎釋>出發鳩山。入河。</許慎釋>
<段玉裁注>〈北山經〉曰：又北二百里曰發鳩之山。漳水出焉。東流<pb n="522"/>注于河。《水經注》濁漳篇曰。漳水、又東。涷水注之。涷水西出發鳩山。東徑余吾縣（⿰県系）故城南。又東徑屯畱縣（⿰県系）故城北。又東流、注于漳。故許愼曰水出發鳩山。入關。從水、東聲也。案酈注作入關。不可通。《說文》云入於河。亦與水道不合。又但云出發鳩山。不言發鳩所在郡縣（⿰県系）。葢許所據《山海經》作涷水出焉、東流注于河。故許仍舊立文。如下文涻出北嚻山、入邙澤。亦全用〈北山經〉語。涷作漳、正如今〈北山經〉作涔許作涻及〈木部〉引樜出發鳩山今作柘之比。泑涷字皆出《山海經》、故類舉之耳。若依《水經注》、則涷入濁漳。濁漳徑入海。不入河。發鳩山《淮南子》注、水經、《山海經》〔注〕皆云在上黨長子縣（⿰県系）西。今山西潞安府長子縣（⿰県系）縣（⿰県系）西五十里有發鳩山。</段玉裁注>
<許慎釋>从水，東聲。</許慎釋>
<段玉裁注>德紅切。九部。按《方言》瀧涿謂之霑漬。瀧涿亦曰瀧涷。又《爾雅》、《楚辭》有涷雨。王云暴雨也。</段玉裁注>
</內容>

<說文字頭>涪</說文字頭>
<內容>
<許慎釋>涪水。</許慎釋>
<段玉裁注>句。以下同。</段玉裁注>
<許慎釋>出廣漢剛邑道徼外。南入漢。</許慎釋>
<段玉裁注>〈地理志〉曰：廣漢郡剛氐道。〈郡國志〉曰：廣漢屬國都尉。領陰平道、甸氐道、剛氐道。剛氐、此作剛邑。葢誤。〈百官公卿表〉曰。列侯所食縣（⿰県系）曰國。皇大后、皇后、公主所食曰邑。有蠻夷曰道。然則志偁甸氐道、剛氐道、湔氐道皆以其有氐而道之。志於剛氐道下曰。涪水出徼外。南至墊江。入漢。過郡二。行千六十九里。過郡二者，廣漢、巴郡也。墊江屬巴郡。按剛氐道徼外、葢在今四川龍安府松潘㕔境內地。舊松潘衞也。衞東有小分水嶺。涪水出焉。東南流。經龍安府之平武縣（⿰県系）、江油縣（⿰県系）、彰明縣（⿰県系）。又經綿州。又經潼川府之三臺縣（⿰県系）、射洪縣（⿰県系）、遂寧縣（⿰県系）。至重慶府之合州城南。嘉陵江合渠江自東北來會。合流至重慶府府城北入大江。合州、漢之墊江縣（⿰県系）也。嘉陵江卽西漢水也。許云南入漢、謂入嘉陵江也。水經云：涪水出廣魏涪縣（⿰県系）西北。南至小廣魏。與梓潼水合。梓潼水出其縣（⿰県系）北畍。西南入於涪。又西南至小廣魏南入於墊江。云出涪縣（⿰県系）與志異者，水經舉稍近言也。墊江縣（⿰県系）名而云入於墊江者，以地名名水也。益州之水見於史者涪水謂之內水。今之涪江也。雒水合綿水謂之中水。今在瀘州州城北入大江。水道提綱謂之沱江者是也。外水今之大江也。</段玉裁注>
<許慎釋>从水，？聲。</許慎釋>
<段玉裁注>縛牟切，三部。</段玉裁注>
</內容>

<說文字頭>潼</說文字頭>
<內容>
<許慎釋>潼水。出廣漢梓潼北畍。南入褺江。</許慎釋>
<段玉裁注>褺各本作墊。今正。廣漢郡梓潼、前後二志同。前志曰。梓潼五婦山、馳水所出。南入涪。行五百五十里。應劭注云：潼水所出。南入墊江。水經曰。梓潼水出其縣（⿰県系）北畍。西南入於涪。又西南至小廣魏南。入於墊江。按馳水、潼水、梓潼水異名同實。五婦山卽今四川保寧府劒州州西北五十里之五子山。今劒州及綿州之梓潼縣（⿰県系）、葢漢梓潼地。潼水出五子山之西大山。東南流、經今梓潼縣（⿰県系）。又經潼川府<pb n="522-2"/>之鹽亭縣（⿰県系）。又至射洪縣（⿰県系）東南之獨坐山。入涪江。今謂之潼江、射江、瀰江。許云南入褺江。卽謂今射洪東南入涪江。涪江下流至重慶府之合州、合嘉陵江也。漢志墊江、應劭音徒浹反。孟康音重曡之曡。許書〈衣部〉云褺、重衣也。巴郡有褺江縣（⿰県系）。此縣（⿰県系）爲嘉陵江、渠江、涪江會合之地。水如衣之重複。故曰褺江。其字音曡。淺人乃譌作昏墊之墊。觀應、孟之音。則知《漢書》字固從衣也。云入褺江者，其縣（⿰県系）其水通名也。今四川忠州之墊江縣（⿰県系）、則漢巴郡臨江縣（⿰県系）地。與漢褺江相歫甚遠。○又按涪下曰南入漢者，言至褺江而入西漢水也。潼下曰南入褺江者，言入西漢水在褺江境也。錯見互相足。○又按〈地理志〉、水經之羌水下。合白水。又合西漢水。卽今四川保寧府昭化縣（⿰県系）城北合嘉陵江之白水也。羌水亦謂之墊江者，葢昔人以其委名其源。《魏書》吐谷渾阿豺登其國西彊山。觀墊江源。今洮州衞西南三百四十里西嵹山。羌水所出。</段玉裁注>
<許慎釋>从水，童聲。</許慎釋>
<段玉裁注>徒紅切，九部。</段玉裁注>
</內容>

<說文字頭>江</說文字頭>
<內容>
<許慎釋>江水。出蜀湔氐徼外崏山。入海。</許慎釋>
<段玉裁注>蜀郡湔氐道、二志同。前志曰。湔氐道、〈禹貢〉崏山在西徼外。江水所出。東南至江都入海。過郡九。行七千二<pb n="522-3"/>百六十里。今本九作七。行七千作行二千。今依徐鍇所引正。過郡九者，蜀郡、犍爲、巴郡、南郡、長沙、江夏、廬江、丹陽、廣陵國也。湔氐徼外崏山、卽〈禹貢〉岷山。〈封禪書〉謂之瀆山。李膺益州記謂之羊膊嶺。今四川龍安府松潘㕔卽松潘衞衞北二百三十里大分水嶺是也。流經茂州、成都府、眉州、嘉定府、敘州府、瀘州、重慶府、忠州、夔州府、湖廣之宜昌府、荆州府、岳州府、武昌府、漢陽府、黃州府、江西之九江府、江南之安慶府、池州府、太平府、江寧府、鎭江府、常州府諸境。至北岸通州、南岸蘇州府昭文縣（⿰県系）境入海。此〈禹貢〉漢志所謂北江入海也。</段玉裁注>
<許慎釋>从水，工聲。</許慎釋>
<段玉裁注>古雙切，九部。</段玉裁注>
</內容>

<說文字頭>沱</說文字頭>
<內容>
<許慎釋>江別流也。</許慎釋>
<段玉裁注>〈召南〉曰。江有沱。〈釋水〉曰：水自江出爲沱。《毛傳》曰：沱、江之別者。按今《說文》衍流字。宜刪（⿰刂）。沱爲江之別。如勃澥爲海之別。立文正同。〈禹貢〉某氏注云：沱、江別名。江別名、謂江之別出者之名也。別皆彼列切。</段玉裁注>
<許慎釋>出崏山東。</許慎釋>
<段玉裁注>句。</段玉裁注>
<許慎釋>別爲沱。</許慎釋>
<段玉裁注>〈禹貢〉曰：岷山道江。東別爲沱。按荆州、梁州皆有沱。〈地理志〉蜀郡郫下曰。〈禹貢〉江沱在西。東入江。汶江下曰。江沱在西南。東入江。皆謂梁州沱也。於南郡枝江曰。江沱在西。東入江。謂荆州沱也。<pb n="523"/>道江之東別爲沱。自當謂梁州者。鄭注《尙書》不信〈地理志〉所說。以今水道言之。水道提綱曰。江至灌縣（⿰県系）曰都江。分爲二派。其南流者，正派也。其東流經郫縣（⿰県系）新緐成都新都金堂、南經𥳑州資陽資縣（⿰県系）富順、至瀘州復入江者，沱江也。沱江會北來綿雒諸水而南入江曰中水。是首受江、尾入江。與漢志合。然此郫之沱耳。汶江之沱尙當在其上流。未審今何水。</段玉裁注>
<許慎釋>从水，它聲。</許慎釋>
<段玉裁注>徒何切，十七部。</段玉裁注>
</內容>

<說文字頭>浙</說文字頭>
<內容>
<許慎釋>江水東至會稽山陰爲浙江。</許慎釋>
<段玉裁注>會稽郡山陰二志同。今浙江省紹興府山陰縣（⿰県系）是其地。今俗皆謂錢唐江爲浙江。不知錢唐江、〈地理志〉水經皆謂之漸江。江至會稽山陰古曰浙江。《說文》浙漸二篆分舉劃然。後人乃以浙名冒漸。葢由二水相合。如《吳越春秋》越王至浙江之上、《史記》楚威王盡取故吳地至浙江、始皇至錢唐臨浙江皆謂是也。今則江故道不可攷矣。歙金氏榜禮箋曰。班志南江、在會稽吳縣（⿰県系）南。東入海。楊州川。北江、在毗陵北。東入海。楊州川。中江、出丹陽蕪湖西南。東至陽羨入海。楊州川。毗陵之北江卽今大江。其蕪湖之中江、吳縣（⿰県系）之南江逕流湮廢。據班志丹陽石城下云：分江水、首受江。東至<pb n="523-1"/>餘姚入海。過郡二。行千二百里。《說文》江水至會稽山陰爲浙江。闞駰十三州志曰。江水至會稽與浙江合。晉灼亦云：水經江水又東至石城縣（⿰県系）。分爲二。其一東北流、過毗陵縣（⿰県系）北爲北江。其一又東至會稽餘姚縣（⿰県系）東、入於海。酈注沔水篇曰。江水自石城東出爲南江。又東逕宣城之臨城縣（⿰県系）南。又東逕安吳縣（⿰県系）。又東逕寧國縣（⿰県系）南。又東逕故鄣縣（⿰県系）南、安吉縣（⿰県系）北。又東北爲長瀆。歷湖口。又歷烏程縣（⿰県系）。南通餘杭縣（⿰県系）。則與浙江合。又東逕餘姚縣（⿰県系）故城南。又東注於海。所謂〈地理志〉江水自石城東出逕吳國南爲南江者也。榜謂分江水合三江言之爲南江。猶岷江合言之爲北江。班氏備列南江、中江、北江。以應職方楊州其川三江。其於石城著南江源委。猶於湔氐道著北江源委。故志於中江言出蕪湖西南、東至陽羨入海。至南江、北江但云東入海。以入海之地已互見於石城、湔氐道也。是分江水爲南江。卽志文考之益明。酈注能說南江、而不能說中江耳。</段玉裁注>
<許慎釋>从水，？聲。</許慎釋>
<段玉裁注>旨𤍽切，十五部。</段玉裁注>
</內容>

<說文字頭><img src="518A-01">涐</img></說文字頭>
<內容>
<許慎釋>？水。出蜀汶江徼外。東南入江。</許慎釋>
<段玉裁注>蜀郡汶江、見前志。後志云：蜀郡汶江道。前志蜀郡靑衣下云：大渡水東南至南<pb n="523-2"/>安入渽。汶江下云：渽水出徼外。南至南安東入江。過郡三。行三千四十里。水經曰。大江又東南過犍爲武陽縣（⿰県系）。靑衣水、沫水從西南來合而注之。又曰。靑衣水出靑衣縣（⿰県系）西蒙山。東與沫水合。至犍爲南安縣（⿰県系）入江。沫水出廣柔徼外。東南過旄牛縣（⿰県系）北。又東至越巂靈道縣（⿰県系）。出蒙山南。東北與靑衣水合。東入於江。注曰：江水又東南徑南安縣（⿰県系）西。縣（⿰県系）治靑衣水會。衿帶二水矣。縣（⿰県系）南有峨眉山。有濛水。卽大渡水也。水發蒙谿。東南與渽水合。渽水出徼外。徑汶江道南。至南安入大渡水。大渡水、又東入江。按經曰武陽。注曰南安。二縣（⿰県系）壤接。犍爲南安者，今四川嘉定府治附郭縣（⿰県系）曰樂山是也。蜀郡汶江縣（⿰県系）者，今四川茂州治是其地。凡言徼外者，皆謂去其郡縣（⿰県系）境不甚遠。如廣漢剛氐道徼外、蜀湔氐徼外皆是。徼者，張揖曰塞也。以木柵水爲蠻夷畍也。漢志靑衣縣（⿰県系）下有大渡水而無靑衣水。葢今之靑衣水、班所謂大渡水也。今之大渡河、班所謂渽水也。凡水以互受而名亂、舉如是矣。且〈地理志〉不言沫水。但言大渡水入渽。渽水至南安入江。水經、《華陽國志》、張揖注《漢書》皆曰。沫水與靑衣水合入江。然則諸家云沫水與靑衣水合者，卽班志之大渡水與渽水合也。以今水道言。今之靑衣江出雅州府蘆山縣（⿰県系）東伏牛山西麓。東南流。經榮經縣（⿰県系）東。雅州府城北。名山縣（⿰県系）南。洪雅縣（⿰県系）南。夾江縣（⿰県系）西。至嘉定府西境與陽江合者。諸家之靑衣水、班志之大渡水也。今之大渡河出小金川司、大金川司。至上下魚通。合打箭鑪瀘河。經曬經關合越巂河。經峩眉縣（⿰県系）西南大峩山前。又經三峩山麓。至嘉定府西南境。靑衣江自西北來會者。諸家所云沫水、班固所云渽水也。大渡河自北而西而西南而東而東北、曲行千五百里。班云過郡三者，蜀郡越巂犍爲也。云行三千四十里、三千或是二千之誤。凡唐宋史云大渡河者，皆謂〈地理志〉之渽水。卽〈司馬相如傳〉之沫水。</段玉裁注>
<許慎釋>从水，？聲。</許慎釋>
<段玉裁注>各本篆作？。解作我聲。音五何切，字之誤也。今更正。按作涐、則與漢志不合。遂有欲改志作涐者。攷漢志師古注曰：渽音哉。葢沿音義舊文。《玉篇》涪潼渽江沱湔浙沫溫灊滇淹沮涂沅共十五字聯屬。皆崏江之類。與《說文》正合。而涐字則廁於部末孫强、陳彭年襍收字中。此與〈木部〉栀字可正桅字之誤正同。《水經注》云：吕忱曰。渽水出蜀。許愼以爲？水也。从水、？聲。分別許、吕古今異體。俗改？爲涐。非是。《廣韵》十六咍曰。渽、水名。出蜀。此用《字林》「《集韵》十六咍、《類篇》〈水部〉皆云渽或作？。此許字之佚見於古籍者。祖才切。一部。</段玉裁注>
</內容>

<說文字頭>湔</說文字頭>
<內容>
<許慎釋>湔水。出蜀郡緜虒玉壘山。東南入江。</許慎釋>
<段玉裁注>郡字衍。前志曰。蜀郡緜虒。後志曰。蜀郡緜虒道。有蠻夷曰道。前志省文耳。前志曰。緜虒玉壘山、湔水所出。東南至江陽入江。過郡三。行千八百九十里。又曰。廣漢郡緜竹縣（⿰県系）紫巖山、緜水所出。東至新都北入雒。廣漢郡雒縣（⿰県系）章山、雒水所出。南至新都谷（字誤）入湔。過郡三者，蜀郡廣漢犍爲也。湔水、緜水、雒水三水互受通偁。水經云：又東過江陽縣（⿰県系）南。雒水從三危山東過廣魏雒縣（⿰県系）南。東南注之。是卽漢志之湔水兼緜雒至江陽入江者也。三危山、葢卽漢志之玉壘山。水經以雒爲湔也。江陽今四川瀘州。緜虒玉壘山當在松潘衞境內。〈蜀都賦〉曰。廓靈關以爲門。包玉壘而爲宇。劉逵注：玉壘、山名。湔水出焉。在成都西北。岷山畍在後。古曰宇。靈關在前。故曰門也。今水道、緜水由緜竹縣（⿰県系）至漢州合雒水。雒水由什邡縣（⿰県系）至漢州合緜水。其下流經𥳑州、資陽縣（⿰県系）、資縣（⿰県系）、內江縣（⿰県系）、富順縣（⿰県系）至瀘州城與大江會。於漢志、水經皆無不合。特其名或異耳。此史<pb n="524-1"/>所謂中水也。其上游據酈氏云湔水入江。有湔堋、湔堰、湔㳛諸偁。故今謂中水爲沱江。但秦李冰所造。非禹故道。漢志亦不謂湔爲沱。</段玉裁注>
<許慎釋>从水，𣦃聲。</許慎釋>
<段玉裁注>子仙切，十二部。</段玉裁注>
<許慎釋>一曰湔、半？也。</許慎釋>
<段玉裁注>各本作手？之。今依《水經注》引《字林》手作半。依《集韵》、《玉篇》之作也。此別一義。半澣者，澣衣不全濯之、僅濯其垢處曰湔。今俗語猶如此。此相沿古語。如云湔裙是也。《廣韵》：湔，洗也。一曰水名。此用《說文》而互易其先後耳。《字林》葢全襲《說文》語。而酈書於湔水出緜虒玉壘山下引呂忱云：一曰半浣水也、下注江。此妄增水字、謂半浣爲湔水別名。亦其涉獵者博。不無抵梧。濯者，？也。湔者，半？也。《說文》屬辭之法。</段玉裁注>
</內容>

<說文字頭>沫</說文字頭>
<內容>
<許慎釋>沫水。出蜀西南徼外。東南入江。</許慎釋>
<段玉裁注>蜀謂蜀郡也。不言何縣（⿰県系）者，未審也。沫水卽？水。兩列之、葢許有未審。</段玉裁注>
<許慎釋>从水，末聲。</許慎釋>
<段玉裁注>莫割切。十五部。按？下云一曰沫也。沫謂水泡。〈江賦〉說水鳥云：拊拂？沫。</段玉裁注>
</內容>

<說文字頭>溫</說文字頭>
<內容>
<許慎釋>溫水。出楗爲符。</許慎釋>
<段玉裁注>句。</段玉裁注>
<許慎釋>南入黔水。</許慎釋>
<段玉裁注>楗依王氏宋本從木。？釋曰。漢𥓓犍爲皆作楗爲。是也。符各本作涪。誤。今正。〈地理志〉犍爲郡符下云：溫水、南至鄨。入黚水。黚水<pb n="524-2"/>亦南至鄨。入江。按黚黔音同。黔水卽黚水。水經於江水曰。又東過枳縣（⿰県系）西。延江水從牂柯郡北流西屈注之。枳縣（⿰県系）今重慶府涪州治也。枳與涪陵縣（⿰県系）壤接。今涪州城東北有黔江。南自貴州合諸水入焉。亦曰烏江。亦曰涪江。亦曰涪陵江。此水自西而東而北。源流二千三百里。詳見水道提綱。會貴州大定、貴陽、遵義、平越、石阡、思南六府及湖廣施南半府、四川酉陽、黔江、彭水、南川、涪州諸水。實巨川也。《水經注》延江篇曰。溫水、一曰煗水。出犍爲符縣（⿰県系）而南入黚水。黚水亦出符縣（⿰県系）南、與溫水會。俱南入鄨水。江水篇曰。華陽記曰。枳縣（⿰県系）抂江州巴郡東四百里。治涪陵水會。皆烏江之源委也。漢志今本疑有奪字。以《水經注》正之。疑當云溫水至鄨入黚水。黚水亦出符至鄨。北入江。鄨非入江之地。今云至鄨入江。非例也。水經之延江水、於江水條曰枳縣（⿰県系）西注江。於延江條曰至沅陵縣（⿰県系）入於沅。酈氏有一水枝分之說。但許不言黔水所入。班但言黚水入江。不言何處入江。古人略之。葢其愼也。水道提綱綜緝冣詳。而覈之古籍猝難互證。犍爲符縣（⿰県系）今四川瀘州合江縣（⿰県系）其地也。</段玉裁注>
<許慎釋>从水，𥁕聲。</許慎釋>
<段玉裁注>烏䰟切。十三部。今以爲溫煗字。許意當用𥁕爲<pb n="524-3"/>溫煗。</段玉裁注>
</內容>

<說文字頭>灊</說文字頭>
<內容>
<許慎釋>灊水。出巴郡宕渠。西南入江。</許慎釋>
<段玉裁注>巴郡宕渠、二志同。今順慶府渠縣（⿰県系）縣（⿰県系）東北七十里有宕渠城是也。前志宕渠下曰。灊水西南入江。不曹水出東北南入灊。水經於江水曰。又東北至巴郡江州縣（⿰県系）東。強水、涪水、漢水、白水、宕渠水五水合南流注之。酈云：宕渠水卽潛水渝水矣。水經又曰。潛水出巴郡宕渠縣（⿰県系）。又南入於江。按許云西南入江。則此水必合嘉陵江至合州入江。未詳今之何水。鄭注〈禹貢〉梁州曰。漢別爲潛。其穴本小。水積成澤。流與漢合。〈蜀都賦〉「演以潛沬。劉逵云：〈禹貢〉梁州沲潛既道。有水從漢中沔陽縣（⿰県系）南流。至梓潼漢壽縣（⿰県系）入穴中。通岡山下。西南潛出。今名伏水。舊說云〈禹貢〉潛水也。劉澄之、酈道元說與逵略同。或以今保寧府廣元縣（⿰県系）之由七盤關經神宣驛又經龍洞口至朝天驛北穿穴而出入嘉陵之水證之。此水甚小。殆非是。況所由非宕渠也。班、許皆不釋〈禹貢〉「以灊水系諸宕渠縣（⿰県系）。云西南入江。許云出宕渠。班則不云出宕渠。然則灊是入西漢以入江之水。今不能定爲何水耳。</段玉裁注>
<許慎釋>从水，鬵聲。</許慎釋>
<段玉裁注>昨鹽切，七部。</段玉裁注>
</內容>

<說文字頭>沮</說文字頭>
<內容>
<許慎釋>沮水。出漢中房陵。東入江。</許慎釋>
<段玉裁注>漢中郡房陵、二志同。《左傳》之麇國。成大心敗麇師於防渚。闞駰曰。防卽防陵也。今湖北鄖陽府房縣（⿰県系）是其地。《左傳》定四年。吳人敗楚及郢。楚子出涉雎。哀六年。昭王曰。江漢雎漳、楚之望也。前志房陵下曰。東山、沮水所出。東至郢入江。應劭南郡臨沮注曰：沮水、出漢中房陵。東入江。水經曰。沮水、出漢中房陵縣（⿰県系）東山。東南過臨沮縣（⿰県系）畍。又東南過枝江縣（⿰県系）。東南入於江。今此水出房縣（⿰県系）西南二百里之景山。經當陽縣（⿰県系）合南漳水。至荆州府城西南周寅店入江。顧景范曰。其字正作沮。《左傳》作雎。皆七餘反。後譌爲柤。讀曰租。字與音俱變矣。今襄陽沮水左右地皆曰沮中。亦謂之柤中。襄陽記。柤中在上黃畍。吳志赤烏四年諸葛瑾取柤中。魏志正始四年諸葛瑾攻沮中。正是一事。</段玉裁注>
<許慎釋>从水，且聲。</許慎釋>
<段玉裁注>子余切。五部。按《經典釋文》、《漢書注》皆曰七餘反。</段玉裁注>
</內容>

<說文字頭>滇</說文字頭>
<內容>
<許慎釋>益州池也。</許慎釋>
<段玉裁注>二志皆云益州郡滇池縣（⿰県系）。前志滇池縣（⿰県系）下。滇池澤在西北。南中志曰。有澤水周迴二百里。所出深廣。下流淺狹。如倒流。故曰滇池。今雲南雲南府附郭昆明縣（⿰県系）府城南之滇池是也。城西南八十里爲海口大河、卽滇池導流之處也。下流至武定府注於金沙江。金沙江在<pb n="525-1"/>四川敘州府入江。</段玉裁注>
<許慎釋>从水，眞聲。</許慎釋>
<段玉裁注>都年切，十二部。</段玉裁注>
</內容>

<說文字頭>涂</說文字頭>
<內容>
<許慎釋>涂水。出益州牧靡南山。西北入繩。</許慎釋>
<段玉裁注>繩各本譌作澠。今正。牧前志作收。後志作牧。《華陽國志》竟作𦫵。李奇曰。靡音麻。收靡卽𦫵麻。常璩曰。𦫵麻縣（⿰県系）山出好𦫵麻。收𦫵牧三字皆同紐。𣜩（⿰⿱士示⿱又米）釋益州太守𥓓牧靡字三見。《晉書》亦作牧矣。益州郡牧靡、二志同。前志曰。南山臘、涂水所出。西北至越巂入繩。過郡二。行千二十里。《水經注》若水篇曰。若水、又東。涂水注之。水出建寧郡之收靡縣（⿰県系）南山。縣（⿰県系）山竝卽草以立名。山在縣（⿰県系）東烏句山南五百里。山生收靡。可以解毒。涂水導源臘谷。西北流至越巂入若水。按涂水出臘谷。故漢志謂之臘。涂水、漢志《說文》皆云入繩。而《水經注》云入若水者，善長云若水、又逕越巂大莋縣（⿰県系）入繩。繩水出徼外。南逕旄牛道。至大莋與若水合。自下亦通謂之繩水矣。諸書錄記羣水。或言入若。又言注繩。正是異水沿注：通爲一津。隨納通稱也。水道提綱曰。金沙江卽古繩水。鴉龍江一名打沖河。卽古若水。金沙江出番地。至雲南姚安府大姚縣（⿰県系）境合鴉龍江、至四川敘州府治宜賓縣（⿰県系）西南境入於江。金沙自犛石山發源。至雲南<pb n="525-2"/>麗江府境已四千二百餘里。自麗江至四川敘州府又二千五百餘里。源遠流長。所受大水數十。小水無數。其爲大江上源無疑也。玉裁謂多以金沙爲大江正源。然非〈禹貢〉崏山道江之旨。〈禹貢〉於河源江源皆舉其近者。聖人不尙遠略之意。牧靡今何縣（⿰県系）。涂水今何水。未審。</段玉裁注>
<許慎釋>从水，余聲。</許慎釋>
<段玉裁注>同都切。五部。按古道塗、塗墍字皆作涂。</段玉裁注>
</內容>

<說文字頭>沅</說文字頭>
<內容>
<許慎釋>沅水。出牂柯故且蘭。東北入江。</許慎釋>
<段玉裁注>牂柯郡故且蘭、二志同。且音苴。子閭反。前志故且蘭下曰。沅水、東南至益陽入江。過郡二。行二千五百三十里。按益陽屬長沙國。漢志東南、以地望準之、當從《說文》作東北。過郡二、當作三。謂牂柯、武陵、長沙國也。水經曰。沅水、出牂柯故且蘭縣（⿰県系）。爲旁溝水。又東至鐔成縣（⿰県系）爲沅水。東過無陽縣（⿰県系）。又東北過臨沅縣（⿰県系）南。又東至長沙下雋縣（⿰県系）西北入于江。水道提綱曰。沅水數源。一曰鎭陽江。出貴州平越府東北之黃平州南金鳳山。一曰淸水江。其源有二。北曰平越府西北之豬梁江。南曰都匀府西南之馬尾河。古稱沅水出故且蘭、必？豬梁江及豬梁所納之卡龍河也。淸水江與鎭陽江合於黔陽縣（⿰県系）。西經常德府治武陵縣（⿰県系）西南而入<pb n="525-3"/>洞庭湖。源流實二千百餘里。古稱辰酉敘无漸五溪皆入焉。</段玉裁注>
<許慎釋>从水，元聲。</許慎釋>
<段玉裁注>愚袁切，十四部。</段玉裁注>
</內容>

<說文字頭>淹</說文字頭>
<內容>
<許慎釋>淹水。出越雟徼外。東入若水。</許慎釋>
<段玉裁注>越雟郡屬益州、二志同。雟音先蘂反。今四川語言讀如西上聲。佩觿謂字作嶲與雟不同者，謬說也。同字異音耳。不言何縣（⿰県系）徼外者，未審也。水經曰。淹水、出越雟遂久縣（⿰県系）徼外。東南至靑蛉縣（⿰県系）。又東過姑復縣（⿰県系）南。東入於若水。然則淹水亦合金沙江以入江者也。越雟郡今四川寧遠府是其地。</段玉裁注>
<許慎釋>从水，奄聲。</許慎釋>
<段玉裁注>英廉切。八部。《廣韵》淹下曰。漬也。滯也。久畱也。敗也。</段玉裁注>
</內容>

<說文字頭>溺</說文字頭>
<內容>
<許慎釋>溺水。自張掖刪（⿰刂）丹西至酒泉合黎。餘波入于流沙。</許慎釋>
<段玉裁注>〈禹貢〉曰：弱水既西。又曰。道弱水至于合黎。餘波入于流沙。張掖郡刪（⿰刂）丹、二志同。前志刪（⿰刂）丹下曰。桑欽以爲道弱水自此、西至酒泉合黎。又張掖郡居延下曰。居延澤在東北。古文以爲流沙。水經曰。合離山在酒泉會水縣（⿰県系）東北。流沙地在張掖居延縣（⿰県系）東北。今甘肅舊山丹衞卽刪（⿰刂）丹廢縣（⿰県系）。舊甘州衞西北千二百里有故居延城。故居延城東北有居延海。衞西北四十里有合黎山。衞西有弱水。胡氏渭〈禹貢〉錐指曰。溺水正流入居延海。其餘波則入流沙。流沙非居延也。</段玉裁注>
<許慎釋>从水，弱聲。</許慎釋>
<段玉裁注>而灼切。二部。按今人用爲㲻𣳚字。溺行而㲻廢矣。又用爲人小便之？字。而水名則皆作弱。</段玉裁注>
<許慎釋>桑欽所說。</許慎釋>
<段玉裁注>《漢書．儒林傳》「孔氏《古文尙書》、安國授都尉朝。朝授膠東庸生。庸生授淸河胡常少子。常授虢徐敖。敖授王璜及平陵塗惲子眞。子眞授河南桑欽君長。〈地理志〉偁桑欽說五。〈水部〉引桑欽說三。桑《經典釋文》作乗。</段玉裁注>
</內容>

<說文字頭>洮</說文字頭>
<內容>
<許慎釋>洮水。出隴西臨洮。東北入河。</許慎釋>
<段玉裁注>隴西郡臨洮、二志同。前志臨洮下曰。洮水出西羌中。北至枹罕。東入西。枹罕屬金城郡。東入西、西字誤。當依《水經注》作東入河。水經曰。河水又東入塞。過敦煌酒泉張掖郡南。又東過隴西河關縣（⿰県系）北。洮水從東南來流注之。酈注引段國沙州記曰。洮水與墊江水俱出嵹臺山。山南卽墊江源。山東卽洮水源。按嵹臺山卽西頃山也。墊江卽入西漢水之白水也。今甘肅蘭州府狄道州州西南二百二十里有臨洮城、漢縣（⿰県系）也。今洮河出洮州衞西南邊外之西傾山東麓。東北流經狄道州南。至蘭州府西境入河。曰洮口。行八百餘里。</段玉裁注>
<許慎釋>从水，兆聲。</許慎釋>
<段玉裁注>土刀切。二部。按洮爲地名、水名極多。又爲洮？。又爲洮汰、洮米。皆用此字。</段玉裁注>
</內容>

<說文字頭>涇</說文字頭>
<內容>
<許慎釋>涇水。出安定涇陽幵頭山。東南入渭。</許慎釋>
<段玉裁注>〈禹貢〉雍州曰。涇屬渭汭。《周禮》職方氏曰。雍州、其川涇。前志曰。安定郡涇陽、幵頭山在西。〈禹貢〉涇水所出。東南至陽陵入渭。過郡三。行千六十里。雍州川。陽陵屬左馮翊。過郡三者，安定扶風馮翊也。今甘肅平涼府附郭平涼縣（⿰県系）府西南有故涇陽城、漢縣（⿰県系）也。幵頭山亦作筓頭山。始皇紀作雞頭山。在今平涼府西南四十里。今涇水出山之涇谷。經涇州。又經陝西邠州長武縣（⿰県系）。至西安府高陵縣（⿰県系）西南二十里入渭。曰涇口。大致東南流也。涇濁渭淸。故《詩》曰涇以渭濁。涇水漑（⿰氵既）田之利。自秦漢鄭國白公而後。迄於唐宋元明。皆修傷白渠。</段玉裁注>
<許慎釋>雝州之川也。</許慎釋>
<段玉裁注>《周禮》職方氏文。班氏述〈地理志〉曰：采獲舊聞。考迹《詩》書。推表山川。以綴〈禹貢〉、周官、春秋。故每言〈禹貢〉某山。〈禹貢〉某水。某州川。某州浸。許意略同。</段玉裁注>
<許慎釋>从水，巠聲。</許慎釋>
<段玉裁注>古靈切。十一部。按《爾雅》直波爲俓。《釋名》作直波曰涇。云涇，徑也。言如道徑也。《莊子》「涇流之大。司馬彪云：涇，通也。〈大雅〉：鳧鷖在涇。《鄭箋》曰：涇、水中也。與下章沙訓水旁爲反<pb n="526-2"/>對。謂水中流徑直、孤往之波也。今蘇州嘉興溝瀆曰某涇、某涇。亦謂其可徑通。</段玉裁注>
</內容>

<說文字頭>渭</說文字頭>
<內容>
<許慎釋>渭水。出隴西首陽渭首亭南谷。東南入河。</許慎釋>
<段玉裁注>隴西郡首陽、二志同。首陽縣（⿰県系）、今甘肅蘭州府渭源縣（⿰県系）當是其地。〈禹貢〉曰：道渭自鳥鼠同穴。入于河。前志首陽下曰。〈禹貢〉鳥鼠同穴山在西南。渭水所出。東至船司空入河。過郡四。行千八百七十里。雍州寖。過郡四者，天水扶風京兆馮翊也。水經曰。渭水出隴西首陽縣（⿰県系）渭谷亭南鳥鼠山。？曰。渭水出隴西首陽縣（⿰県系）首陽山渭首亭南谷。山在鳥鼠山西北。縣（⿰県系）有高城嶺。嶺上有城。號渭源城。渭水出焉。東北流逕首陽縣（⿰県系）西與別源合。別源出鳥鼠山渭水谷。〈禹貢〉所謂渭出鳥鼠者也。按酈注葢本《說文》「較《說文》多首陽山三字。疑今《說文》奪去。酈依《說文》、故以首陽山南谷與鳥鼠山爲二。以今地志言之。皆在渭源縣（⿰県系）西。相歫甚近。今渭水出此。經鞏昌府及寧遠縣（⿰県系）、伏羌縣（⿰県系）、秦安縣（⿰県系）、秦州、淸水縣（⿰県系）、寳雞縣（⿰県系）、岐山縣（⿰県系）、扶風縣（⿰県系）、武功縣（⿰県系）、盩庢縣（⿰県系）、鄠縣（⿰県系）、咸陽縣（⿰県系）、西安府、臨潼縣（⿰県系）、高陵縣（⿰県系）、渭南縣（⿰県系）、朝邑縣（⿰県系）。至華陰縣（⿰県系）北。入於河。古所謂渭汭。《左傳》閔二年。虢公敗犬戎於渭隊。服虔曰。隊謂汭也。杜預<pb n="526-3"/>本作渭汭。</段玉裁注>
<許慎釋>从水，胃聲。</許慎釋>
<段玉裁注>云貴切。十五部。洞簫賦注引《埤蒼》沸渭、不安皃。</段玉裁注>
<許慎釋>杜林說〈夏書〉。</許慎釋>
<段玉裁注>五字句。</段玉裁注>
<許慎釋>㠯爲出鳥鼠山。</許慎釋>
<段玉裁注>《後漢書》杜林傳曰。林於西州得漆書《古文尙書》一卷。雖遭艱困。握持不離。出以示衞宏、徐巡等。宏、巡益重之。於是古文遂行。此云杜林說〈夏書〉、謂林說《古文尙書．禹貢》也。云㠯爲出鳥鼠山者，冡上省文。謂杜云渭水出隴西首陽縣（⿰県系）之鳥鼠山。鳥鼠山與首陽山南谷同縣（⿰県系）而異地。故別爲異說也。</段玉裁注>
<許慎釋>雝州濅。</許慎釋>
<段玉裁注>職方氏文。鄭曰。浸、可以爲陂灌漑（⿰氵既）者。</段玉裁注>
</內容>

<說文字頭>漾</說文字頭>
<內容>
<許慎釋>漾水。出隴西豲道。東至武都爲漢。</許慎釋>
<段玉裁注>豲各本作柏。字之誤也。今依《水經注》所引《說文》正。前志豲道屬天水。後志屬漢陽。漢陽卽天水也。豲道不屬隴西。當作氐道。乃與漢志合。《水經注》漾水篇曰。許愼、吕忱、闞駰竝言漾水出隴西豲道。東至武都爲漢水。不言氐道。然豲道在冀之西北。又隔諸川。無水南入。疑出豲道之爲謬矣。按〈禹貢〉曰：嶓冢道漾。東流爲漢。又東爲滄浪之水。前志隴西郡氐道下曰。〈禹貢〉養水所出。至武都爲漢。武都郡武都下曰。東漢水受氐道水。一名沔。過江夏謂之夏水。二條相屬爲辭。<pb n="527"/>隴西郡西下又曰。〈禹貢〉嶓冢山、西漢所出。南入廣漢白水。東南至江州入江。鄭注《尙書》道漾引〈地理志〉漾水出隴西氐道。至武都爲漢。至江夏謂之夏水。注梁州沱潛云潛葢西漢。出嶓冢。東南至巴郡江州入江。行二千七百六十里。又云漢別爲潛。其穴本小。水積成澤。流與漢合。大禹自導漢疏通卽爲西漢水也。班、鄭皆謂東漢西漢同出嶓冢。西漢者，別於漢而曰西漢。東流者，本無東偁。班志武都下云東漢者，淺人增字。鄭注云潛葢西漢、今《尙書》正義倒爲漢西。皆非也。班、鄭所云今水道不合。故異說紛然。金氏榜禮箋曰。後儒言漢水源者，咸求之于嶓冢。榜以漢志攷之。嶓冢導瀁、惟据〈禹貢〉漢水言耳。周職方荆漢水、則不導源於嶓冢。故志於武都沮下曰。沮水出武都沮縣（⿰県系）東狼谷。南至沙羨南入江、過郡五。行四千里。荆州川。《說文》、水經、後漢〈郡國志〉皆云然。葢瀁水輟流。不與漢相屬。由來久矣。志言〈禹貢〉瀁水出隴西氐道縣（⿰県系）、至武都爲東漢水。一名沔。過江夏謂之夏水。入江。此明〈禹貢〉漢水故道。若魏郡鄴東故大河、館陶屯氏河之類。班氏自謂采獲舊聞。考跡《詩》書。推表山川。以綴〈禹貢〉、周官、春秋、下及戰國、秦漢者如是。非謂漢代逕流之道。東漢水仍上受氐道水也。水經說西漢水曰。瀁水、出隴西氐道縣（⿰県系）嶓冢山。東至武都沮縣（⿰県系）爲漢水。東南至江州縣（⿰県系）。東南入于江。瀁水既輟東流。勢必西入。徒以氐道無可考見。後世莫能定其孰爲瀁水。而與東漢水不相屬。得水經校之？明。後儒考漢志不詳于漢源。求嶓冢不得。因旁漢水之山强名之爲嶓冢。亦近誣矣。漢志。〈禹貢〉嶓冢山、在隴西西縣（⿰県系）、西漢水所出。南入廣漢白水。東南至江州入江。不見于氐道。然於氐道言〈禹貢〉瀁水所出。東至武都爲漢。正釋經嶓冢導瀁、東流爲漢。明氐道亦得有嶓冢山。是山峯岫延長。西、氐道皆其盤迴之地。準之地望。氐道當在西縣（⿰県系）東。志已于西縣（⿰県系）著嶓冢山。氐道例不重出。水經言瀁水出隴西氐道嶓冢山。郭景純《山海經》〔注〕亦言嶓冢在武都氐道縣（⿰県系）南。可與漢志互明。西漢水、鄭書注以爲〈禹貢〉梁州之潛。以上受漢別。故得西漢水之稱。後乃倂其上流出嶓冢者名之爲西漢水矣。玉裁謂金氏之言、可爲異說折衷。許云出隴西氐道至？都爲漢水。許非用班志而與志同。皆釋《尙書》禹時漢源也。不言嶓冢山者，言氐道而嶓冢在其中。與志同也。武都者，漢武都郡之武都縣（⿰県系）。今甘肅鞏昌府成縣（⿰県系）西北百里有仇池城。城東南有漢武都故城。</段玉裁注>
<許慎釋>从水，羕聲。</許慎釋>
<段玉裁注>余亮切。十部。按《韓詩》江之漾矣。以爲羕之假借。</段玉裁注>
</內容>

<說文字頭>瀁</說文字頭>
<內容>
<許慎釋>古文从養。</許慎釋>
<段玉裁注>漾者，小篆。瀁者，壁中古文如是。今《尙書》作漾者，漢人以篆文改古文也。《漢書》作養者，《今文尙書》用假借字也。《史記》作瀁、葢亦本作養而或加之水旁。因合乎古文。《淮南書》作洋。高誘曰。洋或作養。</段玉裁注>
</內容>

<說文字頭>漢</說文字頭>
<內容>
<許慎釋>漾也。</許慎釋>
<段玉裁注>《尙書》某氏傳曰。泉始出山爲漾。按漾言？微漢言其盛也。蕭何曰。語曰天漢。其名甚美。</段玉裁注>
<許慎釋>東爲滄浪水。</許慎釋>
<段玉裁注>〈禹貢〉文。水經曰。沔水又東過鄖縣（⿰県系）南。又東北流。又屈東南、過武當縣（⿰県系）東北。注曰：縣（⿰県系）西北四十里水中有洲。名滄浪洲。庾仲雍漢水記謂之千齡洲。非也。是世俗語譌。音與字變矣。地記曰。水出荆山。東南流爲滄浪之水。余按〈禹貢〉言又東爲滄浪之水。不言過而言爲者，明非他水決入也。葢漢、沔水自下有滄浪通稱爾。纏絡鄢郢。地連紀鄀。咸楚都矣。漁父歌之。不違水地。玉裁按鄭注《尙書》滄浪之水、言今謂夏水來同。故世變名焉。本未嘗謂他水決入。若地記云出荆山。是他水決入矣。</段玉裁注>
<許慎釋>从水，難省聲。</許慎釋>
<段玉裁注>按？難暵字從？聲。則？下亦云？聲是矣。難省聲葢淺人所改。不知文殷元寒合韵之理也。呼旰切，十四部。</段玉裁注>
</內容>

<說文字頭><img src="522B-01">㵄</img></說文字頭>
<內容>
<許慎釋>古文漢如此。</許慎釋>
<段玉裁注>按古文從或、從大。或者，今之國字也。</段玉裁注>
</內容>

<說文字頭>浪</說文字頭>
<內容>
<許慎釋>滄浪水也。</許慎釋>
<段玉裁注>按據此解可證前後某篆下皆當云某水也。淺人刪（⿰刂）之。存一水字。非是。</段玉裁注>
<許慎釋>南入江。</許慎釋>
<段玉裁注>〈禹貢〉曰：又東爲滄浪之水。過三澨。至于大別。南入于江。許以漾浪沔三篆全偁道漾。經文記禹時漢水故道也。其下流爲滄浪水入江。與今水道同。其源出隴西氐道嶓冢山至武都者，今不可攷。</段玉裁注>
<許慎釋>从水良聲。</許慎釋>
<段玉裁注>來宕切。十部。按當平聲。今但爲波浪字。</段玉裁注>
</內容>

<說文字頭>沔</說文字頭>
<內容>
<許慎釋>沔水。出武都沮縣（⿰県系）東狼谷。東南入江。</許慎釋>
<段玉裁注>武都沮縣（⿰県系）、二志同。今陝西漢中府略陽縣（⿰県系）是其地。有沮水出焉。前志沮縣（⿰県系）下曰。沮水出東狼谷。後志沮縣（⿰県系）下曰。沔水出東狼谷。水經曰。沔水出武都沮縣（⿰県系）東狼谷中。酈注曰：沔水一名沮水。引闞駰云以其初出沮洳然。故曰沮水。是則前志之沮水。水經、《說文》之沔水。皆云出沮縣（⿰県系）東狼谷。實一水也。前志曰。南至沙羨南入江。過郡五。行四千里。過郡五者，武都漢中南陽南郡江夏也。水經亦歷敘沔水所過之縣（⿰県系）。而曰又南至江夏沙羨縣（⿰県系）南入於江。許說沔與漢志、水經同。此漢時漢水之道與〈禹貢〉時其源不同。其委則一。常璩云：始源曰沔。玉裁謂漢言其盛。沮與沔皆言其微。沔者，發源緬然之謂。《尙書》、周官、《春秋傳》曰漢。漢時曰沮水、曰沔水。是爲古今異名。水經且謂西漢水曰漢水。謂〈禹貢〉漢水曰沔水。許亦云涪水入漢。不云入西漢。云沔水入江。云淯水入沔。則許漢沔分偁同水經。班云：沮水、荆州川。職方。荆州之川江漢。然則班謂沮卽東漢亦明矣。且志雖有西漢、東漢之目。而曰東漢水一名沔。凡漢中下云旬水入沔、淮水入沔、筑水入沔。弘農下云淯水入沔、洱水入沔、甲水入沔。右扶風下云褒水入沔。廣漢下云白水入漢、涪水入漢。分別畫然。亦謂東漢爲沔、西漢爲漢。今漢水出陝西寧羌州。經沔縣（⿰県系）、褒城縣（⿰県系）、漢中府、城固縣（⿰県系）、洋縣（⿰県系）、西鄕縣（⿰県系）、石泉縣（⿰県系）、漢陰縣（⿰県系）、紫陽縣（⿰県系）、興安州、洵陽縣（⿰県系）、白河縣（⿰県系）、湖廣舊上津縣（⿰県系）、竹山縣（⿰県系）、鄖西縣（⿰県系）、鄖陽府、均州、光化縣（⿰県系）、穀城縣（⿰県系）、襄陽府、宜城縣（⿰県系）、安陸府、荆門州、潛𠀉縣（⿰県系）、天門縣（⿰県系）、沔陽州、漢川縣（⿰県系）。至漢陽府城東北。合於大江。今曰漢口。古曰夏口、曰沔口。《左傳》謂之夏汭。寧羌州歫今略陽縣（⿰県系）二百二十里。析言之沮沔各爲一水。渾言之則或統呼沮、或統呼沔也。</段玉裁注>
<許慎釋>从水，丐聲。</許慎釋>
<段玉裁注>彌兖切。十二部。〈小雅〉沔彼流水〔毛傳〕：沔、水流滿也。按許云濔、水滿也。《詩》之沔、爲濔之假借。</段玉裁注>
<許慎釋>或曰入夏水。</許慎釋>
<段玉裁注>《水經注》夏水篇云：江津豫章口東有中夏口。是夏水之首。江之汜也。屈原賦所謂夏首。按今湖北荆州府附郭江陵縣（⿰県系）府東南二十五里有夏水口是也。水經。夏水、東至江夏雲杜縣（⿰県系）入于沔。注云：當其決入之所謂之堵口。按堵口、當在今湖北漢陽府沔陽州境內。沔水與夏水合。至漢陽府入江。或曰沔口、或曰夏口。然則入夏水卽入江也。劉澄之永初山川記云：夏水是江流沔、非沔入夏。今按二水相合。互受通偁。謂沔入夏、亦無不可。</段玉裁注>
</內容>

<說文字頭>湟</說文字頭>
<內容>
<許慎釋>湟水。出金城臨羌塞外。東入河。</許慎釋>
<段玉裁注>金城郡臨羌、二志同。舊西寧衞西二百八十里有故臨羌城。前志臨羌下曰。西北至塞外有西王母石室、僊海、鹽池。北則湟水所出。東至允吾入河。允吾下曰。逆水、出參街谷。東至枝陽入湟。浩亹下曰。浩亹水、出西塞外。東至允吾入湟。按水經河水、又東過金城允吾縣（⿰県系）北。注言湟水、浩亹水、逆水源流皆甚詳。水道提綱曰。靑海在今西寧府邊西五百餘里。古名西海。卽鮮水也。今爲厄<pb n="528-2"/>魯特等二十三旗地。靑海東卽湟水。古所謂湟中地。北卽大通河。古所謂浩亹水。東南會湟水入黃河也。湟水卽洛都水。源出今西寧府西北邊外。至今蘭州西境入黃河。按允吾音鉛牙。今甘肅蘭州府府西北三百里有故鉛吾城是也。浩亹音閤門。僊海卽西海。古音西讀如仙。</段玉裁注>
<許慎釋>从水，皇聲。</許慎釋>
<段玉裁注>乎光切，十部。</段玉裁注>
</內容>

<說文字頭>汧</說文字頭>
<內容>
<許慎釋>汧水。出右扶風汧縣（⿰県系）西北。</許慎釋>
<段玉裁注>句。</段玉裁注>
<許慎釋>入渭。</許慎釋>
<段玉裁注>右扶風汧、二志同。前志汧下曰。吳山在西。古文㠯爲汧山。雍州山。又曰。汧水出西北入渭。後志汧下曰。有吳嶽山。本名汧。汧水出。按前志不云汧水出汧山。後志乃云爾。汧故城當卽今陝西鳳翔府隴州州治東南汧源廢縣（⿰県系）。？地志曰。故汧城在隴州南三里。汧山在今隴州西北。〈禹貢〉之？、《周禮》之嶽山也。汧陽河、卽古汧水出焉。東南流經汧陽縣（⿰県系）。至寳雞縣（⿰県系）縣（⿰県系）東三十里合於渭。班、許皆於西北句絕。此水自西北而東南也。</段玉裁注>
<許慎釋>从水，幵聲。</許慎釋>
<段玉裁注>苦堅切，十二部。</段玉裁注>
</內容>

<說文字頭>澇</說文字頭>
<內容>
<許慎釋>澇水。出右扶風鄠。北入渭。</許慎釋>
<段玉裁注>右扶風鄠、見邑部。〈上林賦〉曰：終始灞滻。出入涇渭。酆鎬潦潏。紆餘委蛇。經營乎其內。蕩蕩乎八川。分流相背而異態。潘岳〈關中記〉曰。涇、渭、灞、滻、酆、鎬、潦、潏、所謂八川。李善曰。潦卽澇水也。水經曰。渭水、又東過槐里縣（⿰県系）南。又東、澇水從南來注之。今陝西西安府鄠縣（⿰県系）縣（⿰県系）西三里、澇水出南山澇谷。北流經故萯陽宫。西入長安縣（⿰県系）畍。入渭。故曰北入渭。水道提綱曰。渭水東經鄠縣（⿰県系）北境、咸陽縣（⿰県系）城東南。又東北有豐水自西來。合諸水北流注之。諸水者，澇水、滈水、潏水。</段玉裁注>
<許慎釋>从水，勞聲。</許慎釋>
<段玉裁注>魯刀切。二部。史、漢、《文𨕖》皆作潦。惟〈封禪書〉正作澇。按今用爲旱澇字。</段玉裁注>
</內容>

<說文字頭>漆</說文字頭>
<內容>
<許慎釋>漆水。出右扶風杜陵岐山東入渭。</許慎釋>
<段玉裁注>二志皆杜陵屬京兆尹、杜陽屬右扶風。此杜陵當作杜陽。杜陽、今陝西鳳翔府麟遊縣（⿰県系）是其地。周公劉居豳、今陝西邠州是其地。漢之漆、栒邑二縣（⿰県系）也。太王遷𨙸、今鳳翔府岐山扶風二縣（⿰県系）是其地。漢之杜陽南、美陽北也。〈大雅〉曰：民之初生。自土漆沮。傳曰。漆、漆水、沮、沮水也。又曰。周原、漆沮之閒也。〈周頌〉潛傳又曰。漆沮、岐州之二水也。據毛說則漆沮二水、實在岐周之地。〈小雅〉吉日〔傳〕但云漆沮之水。麀鹿所生。其解必同〈大雅〉、〈周頌〉「許云漆水出杜陽。正岐周地也。此漆沮在涇西。〈禹貢〉道渭又東過漆沮、則在涇東。與岐周無涉。玉裁謂水經<pb n="529"/>曰。漆水出扶風杜陽縣（⿰県系）俞山、東北入於渭。正與《說文》合。惟岐作俞耳。酈氏引開山圖曰。岐山在杜陽北、長安西。有渠謂之漆渠。酈又云：漆水出杜陽縣（⿰県系）之漆溪。謂之漆渠。漆渠合岐水。與横水合。東注雍水。又合杜水。南注於渭。郭樸《山海經》〔注〕云：今漆水出岐山。皆與水經合。而前志右扶風漆縣（⿰県系）下云：漆水在縣（⿰県系）西。以地望準之、葢此漆水出豳地。漢漆縣（⿰県系）以水爲名。西南流至周𨙸地南、漢杜陽美陽境而入渭。實出今之邠州。西南流。至麟遊、扶風閒入渭也。〈大雅〉云：率西水滸。箋云：循漆沮水側。傳又云：周原、漆沮之閒也。是此水源委自豳至𨙸、漢人皆審知形勢。今則茫昧難詳矣。闞駰十三州志云：漆水出漆縣（⿰県系）西北。至岐山東北入渭。正與《毛詩》傳、箋合。許及水經云出杜陽岐山者，容舉其近源言之。邑部云：𨙸在右扶風美陽中水鄕。此以岐山系杜陽者，岐山在杜陽之南、美陽之北。周原在岐山之陽。故《詩》諩曰周願者，岐山陽。地屬杜陽。〈郡國志〉注所引如是。</段玉裁注>
<許慎釋>从水，桼聲。</許慎釋>
<段玉裁注>四字依《水經注》所引在此。小徐本从某某聲、往往閒在兩義之中。不同大徐。皆小徐爲古本也。親吉切，十二部。</段玉裁注>
<許慎釋>一曰漆、城池也。</許慎釋>
<段玉裁注>小徐本如是。與《水經注》所引合。大徐本作一曰入洛。葢淺人讀酈注沮水篇者改之。洛水、雍州之浸。下文出歸德北夷畍中者，卽涇東之漆沮水也。涇西之漆不得入洛。中隔涇水矣。一曰者，別一義。城隍有水曰池。城池謂之漆、葢古有是名。酈兼引此句、猶其兼引一曰湔半澣之謬。</段玉裁注>
</內容>

<說文字頭>滻</說文字頭>
<內容>
<許慎釋>滻水。出京兆藍田谷。入霸。</許慎釋>
<段玉裁注>霸宋本、汲古閣初印皆同。霸灞古今正俗字。許書無灞。史、漢皆作霸水。京兆尹藍田、二志同。故城在今陝西西安府藍田縣（⿰県系）縣（⿰県系）治西十一里。前志京兆尹南陵下曰。文帝七年置。沂水出藍田谷。北至霸陵入霸水。霸水亦出藍田谷。北入渭。師古曰。沂音先歷反。按此乃大謬。沂者，滻字之誤。《水經注》引志可證。張揖注〈上林賦〉亦曰。霸出藍田西北而入渭。滻亦出藍田谷。北至霸陵入霸。水經曰。渭水、又東過長安縣（⿰県系）北。又東過霸陵縣（⿰県系）北。霸水從縣（⿰県系）西北流注之。注云：霸者，水上地名也。古曰滋水。秦穆公霸世。更名滋水爲霸水。以顯霸功。水出藍田縣（⿰県系）藍田谷。逕藍田縣（⿰県系）東。又左合滻水。又北、長水注之。又北、會兩川。又北、左納漕渠。又東、逕新豐縣（⿰県系）。右會故渠。故渠卽經所謂東過霸陵縣（⿰県系）、霸水從縣（⿰県系）西北流注之者也。今無水。<pb n="529-2"/>又北逕秦虎圏東。又北入於渭水。張守節曰。雍州藍田縣（⿰県系）滻水、卽荆谿。狗枷之下流也。按酈注說長水出杜縣（⿰県系）白鹿原。西北流謂之荆谿。又西北、左合狗枷川。注於霸。俗謂之滻水。非也。《史記》霸、滻、長水盡得比大川之禮。此可證張氏之誤矣。水道提綱曰。灞水上源、卽藍水也。出藍田縣（⿰県系）藍關之西南山秦嶺。經西安府境東而北。有滻水西南自太乙山、東南之西王谷嶺及秦嶺三源合而北流。又東北流來會。既合滻水。東北至高陵縣（⿰県系）南境入渭。曰灞口。</段玉裁注>
<許慎釋>从水，産聲。</許慎釋>
<段玉裁注>所𥳑切。十四部。按史、漢作産。</段玉裁注>
</內容>

<說文字頭>洛</說文字頭>
<內容>
<許慎釋>洛水。出左馮歸德北夷畍中。東南入渭。</許慎釋>
<段玉裁注>左馮翊三字、當作北地二字。前志北地郡歸德下。洛水出北蠻夷中。入河。入河者，入渭以入河也。此揔舉其源委也。左馮翊褱德下曰。洛水東南入渭。此言其入渭之處也。許之例。舉源地、不舉委地。然則當云出北地歸德無疑矣。今甘肅慶陽府安化合水二縣（⿰県系）、漢歸德地也。今陝西同州府朝邑縣（⿰県系）有懷德城、漢縣（⿰県系）也。？地志云：洛水源出慶州洛源縣（⿰県系）白於山。方輿紀要曰。洛水出慶陽府合水縣（⿰県系）北二十里白於山。東北流經廢洛源縣（⿰県系）。又經保安縣（⿰県系）、安塞縣（⿰県系）、甘泉縣（⿰県系）、鄜州。又南經洛川縣（⿰県系）南、中部縣（⿰県系）東、而沮水入焉。沮水自中部縣（⿰県系）子午嶺東南流而入於洛水。卽《說文》？水、出北地直路西、東入洛也。自是洛水亦兼沮水之稱。又南流經宜郡縣（⿰県系）。過耀州。合漆水。歷三原縣（⿰県系）、富平縣（⿰県系）、白水縣（⿰県系）。又東南流經澄城縣（⿰県系）、同州府。至朝邑縣（⿰県系）南入渭水。水道提綱云：舊合渭入河。自明時改流。徑入河。不南入渭。今洛口南去渭口。三十里。按《水經注》本有雍州洛水篇。今亡之矣。〈禹貢〉道渭節謂之漆沮。職方雍州其浸渭洛。〈小雅〉瞻彼洛矣〔傳〕曰：洛、宗周之浸也。《左傳》、《國語》皆云三川震。韋、杜以涇渭洛爲三川。</段玉裁注>
<許慎釋>从水，各聲。</許慎釋>
<段玉裁注>盧各切。五部。按雍州洛水。豫州雒水。其字分別。自古不紊。《周禮》職方。豫州、其川熒雒。雍州、其浸渭洛。（正義本不誤）《逸周書》職方解、〈地理志〉引職方正同。雒不見於《詩》「瞻彼洛矣傳曰。洛、宗周浸水也。此職方氏文也。洛不見於《左傳》「傳凡雒字皆作雒。如僖七年伊雒之戎、宣三年楚子伐陸渾之戎遂至於雒是也。《淮南》墜形訓曰。洛出獵山。據高注謂雍州水也。雒出熊耳。據高注謂豫州水也。漢〈地理志〉弘農上雒下云：〈禹貢〉雒水、出冢領山。東北至鞏入河。豫州川。盧氏下云：伊水、出熊<pb n="530"/>耳山。東北入雒。黽池下云：榖水、出榖陽谷。東北至榖城入雒。新安下云：〈禹貢〉㵎水、在東南入雒。河南榖成下云：〈禹貢〉廛水、出朁亭北。東南入雒。此謂豫州水也。左馮翊褱德下云：洛水、東南入渭。北地歸德下云：洛水、出北蠻夷中。入河。直路下云：沮水、出東西入洛。此謂雍州水也。已上皆經數千年尙未誤者。而許書〈水部〉下不舉豫州水。尤爲二字分別之證。後人書豫水作洛。其誤起於魏。裴松之引魏略曰。黃初元年。詔以漢火行也。火忌水。故洛去水而加隹。魏於行次爲土。土、水之牡也。水得土而乃流。土得水而柔。故除隹加水。變雒爲洛。此丕改雒爲洛、而又妄言漢變洛爲雒。以揜己紛更之咎。且自詭於復古。自魏至今皆受其欺。《周禮》、春秋在漢以前。誰改之乎。《尙書》有豫水、無雍水。而蔡邕石經殘𥓓多士作雒。鄭注《周禮》引召誥作雒。是今文、《古文尙書》皆不作洛。鄭、蔡𣃔不擅改經文也。自魏人書雒爲洛。而人輒改魏以前書籍。故或致數行之內雒洛錯出。卽如〈地理志〉引〈禹貢〉既改爲洛矣。則上雒下曰〈禹貢〉雒水。不且前無所承乎。若郊祀志汧洛從水。後文宣帝以四時祀江海雒水。成王郊於雒邑。字皆從隹。又當時二字確然分別之證也。</段玉裁注>
</內容>

<說文字頭>淯</說文字頭>
<內容>
<許慎釋>淯水。出弘農盧氏山。東南入沔。</許慎釋>
<段玉裁注>弘農郡盧氏二志同。今河南河南府盧氏縣（⿰県系）是其地。前志盧氏下曰。有育水。南至順陽入沔。順陽者，南陽之博山也。中山經曰。攻離之山。淯水出焉。南流注于漢。（依《文𨕖》注）水經曰。淯水、出弘農盧氏縣（⿰県系）攻離山。東南過南陽西、鄂縣（⿰県系）西北。又東過宛縣（⿰県系）南。又屈南過淯陽縣（⿰県系）東。又南過新野縣（⿰県系）西。又南過鄧縣（⿰県系）東南。入於沔。今河南南陽府府城東三里俗名白河者是。由南陽達於新野、府境諸水悉會焉。又南至湖廣光化縣（⿰県系）。又東經故鄧城東南而入漢水。水道提綱云：漢水經襄陽府城北。樊城南。有白河唐河。東北自河南新野合南陽府諸縣（⿰県系）及鄧州水南流。又合西來之淸河。東來棗陽之滚河來會。齊氏所謂白河、卽淯水也。南陽之水淯冣大。《水經注》云：合魯陽關水、洱水、梅谿水、朝水、棘水、濁水、湍水、比水、白水入漢。〈南都賦〉曰。淯水盪其𦙄。推淮引湍。三方是通。知淯冣大、齊氏〈召南〉以趙河當之。非也。許謂西漢爲漢。謂東漢爲沔。故涪下曰入漢。淯下曰入沔。漢志、水經之例亦同。</段玉裁注>
<許慎釋>从水，育聲。</許慎釋>
<段玉裁注>余六切。三部。按漢志作育。</段玉裁注>
<許慎釋>或曰出酈山西。</許慎釋>
<段玉裁注>前志南陽酈下曰。育水出西北。南入漢。漢當作沔。葢出酈山者與出盧氏山者，異源而同流。故班、許皆兼述之也。酈故城在今河南南陽府內鄕縣（⿰県系）縣（⿰県系）東北。</段玉裁注>
</內容>

<說文字頭>汝</說文字頭>
<內容>
<許慎釋>汝水。出弘農盧氏還歸山。東入淮。</許慎釋>
<段玉裁注>弘農盧氏見上。前志汝南郡定陵下曰。高陵山、汝水出東南。至新蔡入淮。過郡四。行千三百四十里。水經曰。汝水、出河南梁縣（⿰県系）勉鄕天息山。酈云：〈地理志〉曰出高陵山。卽猛山也。亦言出南陽魯陽縣（⿰県系）之大盂山。又言出弘農盧氏縣（⿰県系）還歸山。《博物志》曰：汝出燕泉山。竝異名也。余以永平中除魯陽太守。既在遘見。不容不述。今汝水出魯陽縣（⿰県系）之大盂山蒙柏谷西。卽盧氏畍也。其水東北流。逕太和城西、城北。又東屆堯山西嶺下。水流兩分。一東逕堯山南爲滍水。一東北出爲汝水。東流至原鹿縣（⿰県系）。入於淮。所謂汝口。據酈說得諸親見。大盂山之西卽盧氏畍。此許云出盧氏還歸山所由也。凡言水源者，或數源竝合而偏舉其一。或遠源罕見而劣舉其近。是以每多乖異。前志云出定陵。入淮於新蔡。皆在汝南郡。而云過郡四。班固知不始於高陵山矣。過郡四者，葢南陽河南潁川汝南也。方輿紀要曰。今汝水<pb n="530-3"/>出汝州魯山縣（⿰県系）西南七十里大盂山。東北流。出縣（⿰県系）北。經伊陽縣（⿰県系）、汝州南。又東南經寳豐縣（⿰県系）、郟縣（⿰県系）南。入南陽府裕州畍。經葉縣（⿰県系）北。又東入許州之襄城郾城縣（⿰県系）南。而入汝寧府西平縣（⿰県系）境。東南流經上蔡縣（⿰県系）西、汝陽縣（⿰県系）北。又東經新蔡縣（⿰県系）西、息縣（⿰県系）北。至江南潁州南而注於淮。葢非復漢以前故道矣。水道提綱曰。汝水舊從舞陽縣（⿰県系）北而南入西平畍。自元末於渦河堨𣃔其流。使東歸潁。於是西平雲莊諸石二山之水明時亦塞。今水道與古全異。卽名稱亦隨時不同。所謂灈瀙澺汶溱滇亦難鑿指證。但據時俗所見。敘次源流耳。</段玉裁注>
<許慎釋>从水，女聲。</許慎釋>
<段玉裁注>人渚切，五部。</段玉裁注>
</內容>

<說文字頭>潩</說文字頭>
<內容>
<許慎釋>潩水。出河南密縣（⿰県系）大隗山。南入潁。</許慎釋>
<段玉裁注>河南郡密、二志同。今河南開封府密縣（⿰県系）縣（⿰県系）東南三十里有故密城。大騩山卽具茨山。在今河南開封府新鄭縣（⿰県系）縣（⿰県系）西南四十里。葢山與密接畍。前志密下曰。有大騩山。潩水所出。南至臨潁入潁。水經曰。潩水、出河南密縣（⿰県系）大騩山。東南入於潁。今潩水自新鄭大騩山南流。經許州長葛縣（⿰県系）流入許州北二里。又南經許州臨潁縣（⿰県系）而合於潁。一名魯固河。又名淸流河是也。</段玉裁注>
<許慎釋>从水，異聲。</許慎釋>
<段玉裁注>與職切。一<pb n="531"/>部。酈曰。時人謂之敕水。非也。敕潩音相類。故字從聲變爾。按師古曰。潩又音昌力反。李吉甫曰。潩水、俗名勑水。</段玉裁注>
</內容>

<說文字頭>汾</說文字頭>
<內容>
<許慎釋>汾水。出大原晉陽山。西南入河。</許慎釋>
<段玉裁注>太原郡晉陽、二志同。今山西太原府太原縣（⿰県系）縣（⿰県系）治東北有太原舊城。城中舊有三城。一曰大明城。古晉陽城也。《左傳》有六名。曰大夏、曰大原、曰大鹵、曰夏墟、曰晉陽、曰鄂。其實一也。《周禮》河內曰冀州。其浸汾、潞。《左傳》曰新田有汾澮以流其惡。又曰宣汾洮。前志曰。大原郡晉陽。晉水所出。東入汾。汾陽。汾水所出。西南至汾陰入河。水經曰。汾水、出大原汾陽縣（⿰県系）北管涔山。至汾陰縣（⿰県系）北。西注於河。按許云出晉陽山與志水經不合者，志水經舉其遠源。許舉其近源也。汾出管涔山。東南過晉陽縣（⿰県系）東。晉水從縣（⿰県系）南東流注之。許意謂晉水卽汾水之源。所謂晉陽山者，葢卽縣（⿰県系）甕山。在今太原縣（⿰県系）西南十里。晉水所出也。杜注《左傳》曰：汾水出太原。與許合。今汾水出靜樂縣（⿰県系）管涔山。經陽曲縣（⿰県系）。至太原縣（⿰県系）城東。晉水入焉。又經清源縣（⿰県系）東南、徐溝縣（⿰県系）北。又經交城縣（⿰県系）、文水縣（⿰県系）、平遙縣（⿰県系）、汾陽縣（⿰県系）、孝義縣（⿰県系）、介休縣（⿰県系）、靈石縣（⿰県系）、霍州、趙城縣（⿰県系）、洪洞縣（⿰県系）、臨汾縣（⿰県系）、襄陵縣（⿰県系）、太平縣（⿰県系）、曲沃縣（⿰県系）。至絳州城南。澮水入焉。又經稷山縣（⿰県系）、河津縣（⿰県系）。至榮河縣（⿰県系）北境入河。在龍門之南五十里。曰汾口。於古水道無大異。</段玉裁注>
<許慎釋>从水，分聲。</許慎釋>
<段玉裁注>符分切。十三部。按〈大雅〉汾王之甥。毛曰。汾，大也。此謂汾卽墳之假借也。</段玉裁注>
<許慎釋>或曰出汾陽〈北山〉。</許慎釋>
<段玉裁注>漢志、水經說見上。鄭注《周禮》亦曰汾出汾陽。</段玉裁注>
<許慎釋>冀州浸。</許慎釋>
<段玉裁注>《周禮》職方氏文。</段玉裁注>
</內容>

<說文字頭>澮</說文字頭>
<內容>
<許慎釋>澮水。出河東彘靃山。西南入汾。</許慎釋>
<段玉裁注>河東彘三字、鉉奪。鍇本誤作河西二字。今正。前志。河東郡彘。後志曰。永安、故彘。前志彘下曰。霍大山、在東。冀州山。今山西霍州州東南霍山、〈禹貢〉之大岳也。水經曰。澮水、出河東絳縣（⿰県系）東澮交東高山。西至王澤。注於汾水、不言出霍山者，水經舉其近源。許舉其遠源也。水道提綱曰。澮河、源出翼城縣（⿰県系）東南山。西流經中衞鎭。又西稍北至城南。又西經曲沃縣（⿰県系）南。又西至絳州城南入汾。方輿紀要。翼城縣（⿰県系）有澮高山。有澮水入曲沃縣（⿰県系）畍。至絳州南入汾。</段玉裁注>
<許慎釋>从水，會聲。</許慎釋>
<段玉裁注>古外切。十五部。按《今文尙書》以畎澮爲𡿨巜。見谷部。巜下又曰水流澮澮也。澮澮卽？？。</段玉裁注>
</內容>

<說文字頭>沁</說文字頭>
<內容>
<許慎釋>沁水。出上黨榖遠羊頭山。東南入河。</許慎釋>
<段玉裁注>上黨<pb n="531-2"/>郡榖遠、二志同。今山西沁州沁源縣（⿰県系）縣（⿰県系）城南故榖遠城、漢縣（⿰県系）也。前志榖遠下曰。羊頭山世靡谷。沁水所出。東南至熒陽入河。過郡三。行九百七十里。三郡、上黨河內河南也。水經曰。沁水出上黨涅縣（⿰県系）謁戾山。南過榖遠縣（⿰県系）東。至熒陽縣（⿰県系）北。東入於河。按水經及注皆云至熒陽入河。師古據唐時在懷䩤武陟入河。疑轉寫錯誤。非也。古水道與唐時不同耳。《山海經》水經舉涅謁戾山、班許舉榖遠羊頭山者，羊頭卽謁戾也。戴先生曰。山在今武鄕縣（⿰県系）西百二十里。西北接祁縣（⿰県系）平遙縣（⿰県系）。西南接沁源縣（⿰県系）。一名麓臺山。迆邐而西爲綿山。其北爲介休縣（⿰県系）。西爲靈石縣（⿰県系）。皆謁戾山也。今沁水出沁州沁源縣（⿰県系）西北百里之綿山東谷。西南流經平陽府岳陽縣（⿰県系）東。又折而東南經澤州府沁水縣（⿰県系）東。又南經陽城縣（⿰県系）東而入河南懷慶府畍。歷濟源縣（⿰県系）東北。又南經府城北。又東南經武陟縣（⿰県系）東、修武縣（⿰県系）西而入於河。與唐時入河處同。</段玉裁注>
<許慎釋>从水，心聲。</許慎釋>
<段玉裁注>七鴆切。七部。《經典釋文》引郭樸《三蒼解詁》曰：音狗吣之吣。吣今譌作沁。</段玉裁注>
</內容>

<說文字頭>沾</說文字頭>
<內容>
<許慎釋>沾水。出上黨壺關。東入淇。</許慎釋>
<段玉裁注>上黨壺關、二志同。今山西潞安府附郭長治縣（⿰県系）府治、卽漢壺關地。前志壺<pb n="531-3"/>關下曰。有羊腸坂。沾水東至朝歌入淇。《水經注》淇水篇曰。淇水出沮洳山。衝激横山。又東北、沾水注之。水出壺關縣（⿰県系）東沾臺下。東流注淇水。今山西潞安府壺關縣（⿰県系）東南有沾水是。</段玉裁注>
<許慎釋>一曰沾。</許慎釋>
<段玉裁注>逗。</段玉裁注>
<許慎釋>益也。</許慎釋>
<段玉裁注>沾添古今字。俗製添爲沾益字、而沾之本義廢矣。添從忝聲。忝從天聲。古音當在眞先部也。《楚辭》大招。不沾薄只。王曰。沾、多汁也。薄、無味也。其味不濃不薄。適甘美也。漢曹全𥓓惠沾渥。白石神君𥓓澍雨沾洽。魏受禪表玄澤雲行。冈不沾渥。皆卽今之添字。竊疑〈小雅〉既霑既足、古本當作沾。既瀀既渥、言厚也。既沾既足、言多也。</段玉裁注>
<許慎釋>从水，占聲。</許慎釋>
<段玉裁注>他兼切。二義同。七部。〈檀弓〉假爲覘字。《史記》陳丞相世家、滑稽列傳假爲霑字。</段玉裁注>
</內容>

<說文字頭>潞</說文字頭>
<內容>
<許慎釋>冀州浸也。</許慎釋>
<段玉裁注>《周禮》職方氏曰。冀州、其浸汾、潞。鄭云：潞出歸德。此謂潞卽洛耳。按班、許皆云洛出歸德北夷畍中。漢歸德在今甘肅慶陽府境。洛水在今陝西同州府境入河。非冀州地也。且雍州既曰其浸洛矣。安得又爲冀浸。鄭注於雍州云洛出懷德。冀州云潞出歸德。葢由株守〈地理志〉「而未思志歸德下言其源、懷德下言其委。一水兩言。不當改洛爲潞。以屬冀州。自雍入冀。古無此水<pb n="532"/>以當之。許但云冀州浸。不言何出何入。不欲强爲之說。葢此浸自周初迄漢。湮𣳚不彰。古今變遷。大類如斯。如大河故瀆。？水枯絕。沔水不出嶓冢。皆無可疑者。班、許皆不言潞之源流。此可以正鄭注矣。闞駰曰。潞縣（⿰県系）有潞水、爲冀州浸。卽漳水也。善長亦謂無他大川可以爲浸。惟漳水耳。此非許意也。《周禮》川漳、浸潞竝言。則非一物。</段玉裁注>
<許慎釋>上黨有潞縣（⿰県系）。</許慎釋>
<段玉裁注>上黨郡潞縣（⿰県系）、二志同。今山西潞安府潞城縣（⿰県系）縣（⿰県系）東北四十里有故潞城、漢縣（⿰県系）葢治此。春秋宣十五年。晉師滅赤狄潞氏。以潞子嬰皃歸。前志曰。潞縣（⿰県系）、故潞子國也。按潞國以水得名。</段玉裁注>
<許慎釋>从水，路聲。</許慎釋>
<段玉裁注>洛故切，五部。</段玉裁注>
</內容>

<說文字頭>漳</說文字頭>
<內容>
<許慎釋>水名。从水，章聲。</許慎釋>
<段玉裁注>《韵會》所據鍇本如此。諸良切。十部。水名二字、古本當作漳水也三字。</段玉裁注>
<許慎釋>濁漳、出上黨長子鹿谷山。東入淸漳。</許慎釋>
<段玉裁注>上黨郡長子、二志同。本晉邑。見《左傳》、《國語》「今山西潞安府長子縣（⿰県系）縣（⿰県系）西南有故長子城是也。前志長子下曰。鹿谷山、濁漳水所出。東至鄴。入淸漳。水經曰。濁漳水、出上黨長子縣（⿰県系）西發鳩山。酈曰。漳水、出鹿谷山。與發鳩連麓而在南。《淮南子》謂之發苞山。故異名互見也。按今濁漳水<pb n="532-1"/>出山西長子縣（⿰県系）西五十里之發鳩山。經潞安府、潞城縣（⿰県系）、襄垣縣（⿰県系）、黎、城縣（⿰県系）。入河南林縣（⿰県系）畍。合於淸漳。〈禹貢〉所謂衡漳也。</段玉裁注>
<許慎釋>淸漳、出沾山大要谷。北入河。</許慎釋>
<段玉裁注>上黨郡沾、二志同。師古曰。沾音他兼反。今山西平定州樂平縣（⿰県系）縣（⿰県系）西南三十里有沾縣（⿰県系）故城。前志沾下曰。大黽谷。淸漳水所出。東北至阜成入大河。（大衍）過郡五。行千六百八十里。冀州川。過郡五者，上黨魏郡淸河信都勃海也。水經曰。淸漳水出上黨沾縣（⿰県系）西北少山大要谷。至武安縣（⿰県系）黍窖邑。入於濁漳。按志言濁漳入淸漳。淸漳入河。經言淸漳入濁漳。濁漳會虖沱入海。乖異者，當緣作水經時與作志時異也。許云入河、與志合。王氏應麟曰。漳水舊入河。周定王五年。河徙而南。故漳水不入河而自達於海。王氏特臆度之詞。依班、許則漢時未嘗不入河也。今淸漳出樂平縣（⿰県系）西南二十里之少山。經和順縣（⿰県系）、遼州、河南涉縣（⿰県系）。至林縣（⿰県系）交漳口合濁漳。既合之後。入直𣜩（⿰⿱士示⿱又米）畍。移徙分合。自昔不常。今則一派至山東臨淸州入運河。一派在直𣜩（⿰⿱士示⿱又米）新河縣（⿰県系）入北泊。會滹沱。至天津入海。詳見水道提綱。</段玉裁注>
<許慎釋>南漳、出南郡臨沮。</許慎釋>
<段玉裁注>南郡臨沮、二志同。今湖北襄陽府南漳縣（⿰県系）縣（⿰県系）西南六十里有臨沮故城是也。《左傳》曰：江漢雎漳。楚之望也。雎卽出漢中房陵之沮水。見上文。前志臨沮下曰。〈禹貢〉南條、荆山在東北。漳水所出。東至江陵入陽水。陽水入沔。行六百里。按志不言沮者，以漳該沮也。其云陽水、葢謂沮水也。水經曰。漳水出臨沮縣（⿰県系）東荆山。東南至枝江縣（⿰県系）北烏扶邑。入於江。酈氏曰。今漳水於當陽縣（⿰県系）之東南百里餘而右會沮水也。按今漳水源自鄖陽府房縣（⿰県系）景山、至保康縣（⿰県系）境會沮水。</段玉裁注>
</內容>

<說文字頭>淇</說文字頭>
<內容>
<許慎釋>淇水。出河內共〈北山〉「東入河。</許慎釋>
<段玉裁注>《韵會》引作東至黎陽入河。此用《漢書》增三字也。《說文》之例。舉所出之郡縣（⿰県系）。不舉入河入江之郡縣（⿰県系）。所出之地不變者多。下流古今多變。故略之也。河內郡共、二志同。共音恭。今河南衞輝府輝縣（⿰県系）治、古共城也。前志共下曰。〈北山〉、淇水所出。東至黎陽入河。〈北山〉、今輝縣（⿰県系）西北蘇門山。其別阜曰共山是也。《詩》曰：毖彼泉水。亦流於淇。又曰。泉源在左。淇水在右。泉謂淇之源也。今淇水自彰徳府林縣（⿰県系）流入衞輝府淇縣（⿰県系）境、入衞河而入海。與古入河者迥異。</段玉裁注>
<許慎釋>或曰出隆慮西山。</許慎釋>
<段玉裁注>隆慮、漢諱殤帝改曰林慮。此不改者，書成於和帝永元十二年已前<pb n="532-3"/>也。前志。河內郡隆慮。後志作林慮、慮音閭。今河南彰德府林縣（⿰県系）是其地。西山者，今林縣（⿰県系）西北二十五里隆慮山是也。水經曰。淇水出河內隆慮縣（⿰県系）西大號山。東北入於海。《山海經》〔注〕亦曰今淇水出汲郡隆慮縣（⿰県系）大號山。東過河內縣（⿰県系）南爲白溝。</段玉裁注>
<許慎釋>从水，其聲。</許慎釋>
<段玉裁注>渠之切。一部。《山海經》作濝。</段玉裁注>
</內容>

<說文字頭>蕩</說文字頭>
<內容>
<許慎釋>蕩水。出河內蕩陰。東入黃澤。</許慎釋>
<段玉裁注>河內郡蕩陰、二志同。蕩音湯。古音也。後人省艸。古有羑里城、西伯所拘也。今河南彰德府湯陰縣（⿰県系）西南有故蕩陰城。前志蕩陰下曰。蕩水、東至內黃入黄澤。今本奪入黄二字。水經曰。蕩水、出河內蕩陰縣（⿰県系）西山東。東北至內黄縣（⿰県系）。入於黃澤。注云：蕩水合羑水、長沙溝。逕內黃城南。東注白溝。按內黄黄澤在今直𣜩（⿰⿱士示⿱又米）內黃縣（⿰県系）。水道提綱曰。衞河經湯陰縣（⿰県系）東畍。湯河出湯陰縣（⿰県系）西山中。東流經縣（⿰県系）城北。東入衞河。則與古水道大異。</段玉裁注>
<許慎釋>从水，𦳝聲。</許慎釋>
<段玉裁注>徒朗切。十部。按古音吐郎切。假借爲浩蕩字。古音亦同。</段玉裁注>
</內容>

<說文字頭>沇</說文字頭>
<內容>
<許慎釋>沇水。出河東垣東王屋山。</許慎釋>
<段玉裁注>謂垣縣（⿰県系）東之王屋山。水經云垣縣（⿰県系）東王屋山是也。</段玉裁注>
<許慎釋>東爲洓。</許慎釋>
<段玉裁注>各本作河東東垣。誤倒一字。今依水經正。《周禮》職方<pb n="533"/>氏注、《山海經》〔注〕皆云東垣。衍字耳。漢志眞定縣（⿰県系）故東垣非此地。若晉史、宋志、後魏志、隋志之東垣。則今河南府之新安縣（⿰県系）也。河東郡垣、二志同。今山西絳州垣曲縣（⿰県系）、河南懷慶府濟源縣（⿰県系）是其地。垣曲縣（⿰県系）縣（⿰県系）西北二十里有垣縣（⿰県系）城是也。前志垣下曰。〈禹貢〉王屋山在東北。沇水所出。東南至武德入河。軼出熒陽北地中。又東至琅槐入海。過郡九。行千八百四十里。過郡九者，河東河內陳畱梁國濟陰泰山濟南齊郡千乘也。水經曰。濟水、出河東垣縣（⿰県系）東王屋山爲沇水。東至溫縣（⿰県系）西北爲濟水。南當鞏縣（⿰県系）北。南入於河。王屋山今在濟源縣（⿰県系）西八十里。沇水所出。〈北山經〉曰：王屋之山。㶌水出焉。郭云：㶌沇聲相近。卽沇水也。《尙書》某氏傳曰。泉源爲沇。流去爲濟。按泉出沮洳曰沇。引伸爲沇州。口部曰。九州之渥地也。故以沇名焉。</段玉裁注>
<許慎釋>从水，允聲。</許慎釋>
<段玉裁注>以轉切，十四部。</段玉裁注>
</內容>

<說文字頭><img src="528A-01">㕣</img></說文字頭>
<內容>
<許慎釋>古文沇如此。</許慎釋>
<段玉裁注>各本篆作沿。誤。今正。臣鉉等曰。口部已有。此重出。按口部小篆有㕣。然則鉉時不從水旁也。口部㕣下曰。山閒淊泥地。從口。從水敗皃。葢㕣字在古文則爲沇水、沇州。在小篆則訓山閒淊泥地。如孌字在籒文則訓順。在小篆則訓慕。皆同形而古今<pb n="533-1"/>異義也。古文作㕣。小篆作沇。𣜩（⿰⿱士示⿱又米）變作兖。此同義而古今異形也。</段玉裁注>
</內容>

<說文字頭>泲</說文字頭>
<內容>
<許慎釋>沇也。東入于海。</許慎釋>
<段玉裁注>按沇？二篆之解、文體與漾漢浪三篆同。皆用〈禹貢〉文也。〈禹貢〉曰：道沇水東流爲濟。入于河。泆爲熒。東出於陶𠀉北。又東至于渮。又東北會于汶。又北東人于海。今？水不特入河以後經文所謂不可致詳。考〈郡國志〉曰：河東垣有王屋山。兖水出。河內溫。濟水所出。王莽時大旱。遂枯絕。《水經注》曰：濟水故瀆在溫。當王莽之世。川瀆枯竭。其後水流徑通。津渠勢改。尋梁脈水。不與昔同。是在西漢已後所謂東流爲濟入于河者，已非禹蹟之舊矣。許云東入于海。此謂禹時故道。獨行達海。故謂之瀆。今之大淸河、小淸河非無？水在其閒。而混淆莫辨。漢水之源、今與經絶殊。？水之流、軼出地中而爲巨川。今又與經絕殊也。</段玉裁注>
<許慎釋>从水，？聲。</許慎釋>
<段玉裁注>子禮切。十五部。按四瀆之？字如此作。而《尙書》、《周禮》、春秋三傳、《爾雅》、《史記》、《風俗通》、《釋名》皆作濟。《毛詩．邶風》有？字。而傳云地名。則非水也。惟〈地理志〉引〈禹貢〉、職方作？。而泰山郡下云：甾水入？。〈禹貢〉汶水入？。齊郡下云：如水入？。河南郡下云：狼湯渠首受？。東郡臨邑下云：有？廟。然以濟南、濟<pb n="533-2"/>陰名郡。志及漢𥓓皆作濟。則知漢人皆用濟。班志、許書僅存古字耳。《風俗通》說四瀆曰。濟出常山房子贊皇山。東入汦。酈氏譏其誤。亦可證洓字之久不行矣。</段玉裁注>
</內容>

<說文字頭>洈</說文字頭>
<內容>
<許慎釋>洈水。出南郡高城洈山。東入繇。</許慎釋>
<段玉裁注>城前志作成。《水經注》作城。南郡高成下曰。洈山、洈水所出。東入繇。繇水南至華容入江。過郡二。行五百里。水經江水篇曰。又東南當華容縣（⿰県系）南。濔水入焉。又東南油水從西南來注之。油水篇曰。油水出武陵孱陵縣（⿰県系）西畍。東過其縣（⿰県系）北。又東北入於江。油水卽《說文》下文之油水。非漢志之繇水也。漢志洈入繇。繇入江。此在江北、而南入。南郡高城、華容在江北也。油水入江在江南、而北入。孱陵在江南也。然則繇、油同音而絕不相涉。酈注油水篇乃云孱陵縣（⿰県系）白石山、油水所出。東逕其縣（⿰県系）西與洈水合。洈出高城縣（⿰県系）洈山。東逕其縣（⿰県系）下。東至孱陵縣（⿰県系）入油水。殊爲襲志語而謬誤。葢江北之洈水、繇水不可攷。乃以江南之油水當之也。《山海經》曰：宜諸之山、洈水出焉。南流注於漳。</段玉裁注>
<許慎釋>从水，危聲。</許慎釋>
<段玉裁注>過委切。十五部。師古音危。</段玉裁注>
</內容>

<說文字頭>溠</說文字頭>
<內容>
<許慎釋>溠水。在漢南。</許慎釋>
<段玉裁注>職方氏曰。豫州、其浸波、溠。注云：《春秋傳》曰：楚子除道<pb n="533-3"/>梁溠。營軍臨隨。則溠宜屬荆州。在此非也。按傳文見莊四年。職方荆州浸潁、湛。豫州浸波、溠。許書於湛曰豫浸。於溠曰荆浸。葢正經文之誤。與鄭說溠正同也。杜預曰。溠水在義陽厥縣（⿰県系）西、東南入鄖水。釋例曰。厥縣（⿰県系）西有漈水。源出縣（⿰県系）北。從縣（⿰県系）西、東南至隨縣（⿰県系）。入鄖水。《水經注》曰：溠水、出隨縣（⿰県系）西北黄山。南逕㵐西縣（⿰県系）西。又東南、㵐水入焉。又東南逕隨縣（⿰県系）故城西。又南流、注於溳。溳入夏水。方輿紀要曰。今溠水出德安府隨州西北二百里之栲栳山。東南流。至州北百十里。有魯城河流合焉。至安貢鎭入溳。水道提綱曰。漢水至漢川縣（⿰県系）溳口塘北。有溠溳諸水、北自隨州南流。會德安府雲夢應城數縣（⿰県系）水來注之。源流長五百餘里。玉裁謂職方謂爲一州之浸、正指溳溠合流長五百餘里而言也。</段玉裁注>
<許慎釋>从水，𢀩聲。</許慎釋>
<段玉裁注>側駕切，古音在五部。</段玉裁注>
<許慎釋>荆州浸也。《春秋傳》曰：脩涂梁溠。</許慎釋>
<段玉裁注>見上。</段玉裁注>
</內容>

<說文字頭>洭</說文字頭>
<內容>
<許慎釋>洭水。出桂陽縣（⿰県系）盧聚。南出洭浦關爲桂水。</許慎釋>
<段玉裁注>縣（⿰県系）字依《韵會》補。此水出桂陽郡桂陽縣（⿰県系）。郡縣（⿰県系）同名。故曰桂陽縣（⿰県系）。如邑部鄏下云河南縣（⿰県系）之例。南出二字、各本作山字。今依水經正。桂陽郡桂陽、二志同。今廣東廣州府連州州治、卽漢縣（⿰県系）地也。前志桂陽下曰。洭水南至四會入鬱。過郡二。行九百里。二郡、桂陽南海也。水經曰。洭水、出桂陽縣（⿰県系）盧聚。東南過含洭縣（⿰県系）南。出洭浦關爲桂水。按前志南海中宿縣（⿰県系）有洭浦關。酈注亦云尒。今志文關作官。桂陽下洭作匯。皆譌字也。今洭水出連山縣（⿰県系）。東南流。經連州、英德縣（⿰県系）、淸遠縣（⿰県系）。合湞水。經三水縣（⿰県系）至廣州府城西。入西江以入海。班所謂入鬱、今廣東之北江也。其出洭浦關、在今淸遠縣（⿰県系）。酈氏曰。桂水者，洭之別名也。</段玉裁注>
<許慎釋>从水，匩聲。</許慎釋>
<段玉裁注>去王切。十部。按洭水亦曰湟水。《史記》「出桂陽。下匯水。滙者，洭之誤。《漢書》作下湟水。是也。酈氏引《山海經》湟水。今《山海經》云：潢水出桂陽西〈北山〉「東南注肄水。入敦浦西。潢者，湟之聲誤。敦者，郭之字誤。《水經注》引作郭浦。郭浦卽洭浦也。音相近。</段玉裁注>
</內容>

<說文字頭>溱</說文字頭>
<內容>
<許慎釋>溱水。出桂陽臨武。入洭。</許慎釋>
<段玉裁注>洭各本作匯。今正。桂陽郡臨武、二志同。今湖南桂陽州臨武縣（⿰県系）縣（⿰県系）東五十里臨武故城是也。前志臨武下曰。秦水東南至湞陽入洭。行七百里。水經曰。溱水、出桂陽臨武縣（⿰県系）南。繞城西北屈、東流。東至曲江縣（⿰県系）安聶邑。東屈。西南流。過湞陽縣（⿰県系）。出洭浦關與桂水合。東入於海。志之秦水、卽溱水也。經之出洭浦關與桂水合、桂水卽洭水。許云洭水出洭浦關爲桂水是也。班、許皆云溱入洭。酈注則云洭入溱。酈葢本《山海經》「經曰。肄水出臨武（武作晉誤）西南。而東南注海。入番禺西。湟水出桂陽西〈北山〉「東南注肄水。入郭浦西。酈曰肄水、葢溱水之別名也。今人謂湞水出南雄保昌縣（⿰県系）西南。經始興縣（⿰県系）、曲江縣（⿰県系）、英德縣（⿰県系）、而翁江洭水入之。此正漢志、水經、《說文》之溱水。乃誤謂之湞耳。溱水從東北來。洭水自西右注之。湞水自東左注之。湞水者，今之翁江也。班、許皆洭爲綱。溱入洭。洭入鬱。注海。許云湞入溱。班及水經不言湞者，水差小也。方輿紀要曰。舊志云溱水出湖廣臨武縣（⿰県系）西南。經曲江縣（⿰県系）。西北流。合武水。經英德縣（⿰県系）畍。正古之溱水。《水經注》及元和郡縣（⿰県系）志又謂之始興大江。</段玉裁注>
<許慎釋>从水，秦聲。</許慎釋>
<段玉裁注>側詵切。十一部。按經典鄭國溱洧字皆如此作。鄭風溱與人韵。則不當作潧也。〈地理志〉鄭水作溱。粤水作秦。又方輿紀要載舊志云：溱與尋同音。故《水經注》觀峽、亦名秦峽也。據此可證溱水讀如秦國。前志秦爲古字。</段玉裁注>
</內容>

<說文字頭>湞</說文字頭>
<內容>
<許慎釋>湞水。出南海龍川。西入溱。</許慎釋>
<段玉裁注>南海郡龍川、二志同。今廣東惠州府<pb n="534-2"/>龍川縣（⿰県系）是其地。應劭注《漢書》曰。湞水出南海龍川。西入秦。水經溱水注曰：溱水出峽、左則湞水注之。水出南海龍川縣（⿰県系）。西逕湞陽縣（⿰県系）南。右注溱水。故應劭曰。湞水西入秦。按此正今之翁江也。出韶州府翁源縣（⿰県系）。西南流。至英德縣（⿰県系）城東南。合溱水。今俗謂之合湞水。齊氏〈召南〉曰。此水源流三百餘里。受巨溪甚多。《漢書》所謂下湞水。</段玉裁注>
<許慎釋>从水，貞聲。</許慎釋>
<段玉裁注>陟盈切，十一部。</段玉裁注>
</內容>

<說文字頭>深</說文字頭>
<內容>
<許慎釋>深水。出桂陽南平。西入營道。</許慎釋>
<段玉裁注>桂陽郡南平、零陵郡營道、二志同。今湖南桂陽州藍山縣（⿰県系）縣（⿰県系）東五里有南平城。水經曰。深水出桂陽盧聚。西北過零陵營道縣（⿰県系）、營浦縣（⿰県系）、泉陵縣（⿰県系）。至燕室。邪入於湘。酈云：桂陽縣（⿰県系）本𣜩（⿰⿱士示⿱又米）桂陽郡。後割屬始興縣（⿰県系）。有盧溪。盧聚山在南平縣（⿰県系）之南、九疑山之東。玉裁謂盧聚山在南平之南。經舉其遠源。許舉其近源。洭出盧聚。南流入海。深出盧聚。西北流入湘、以入江。是分馳不同也。湘水篇經、注皆不言深水。葢吕忱言深水導源盧溪。西入營水。亂流營波。同注湘津。故湘水篇言營不言深耳。今深營二水源委未聞。漢營道、營浦縣（⿰県系）皆氏於水。以《字林》訂《說文》、則當作入營。不必有道字。泉陵縣（⿰県系）卽今湖南永州府零陵縣（⿰県系）。今<pb n="534-3"/>瀟水合諸水於此入湘。深水、營水在其中也。</段玉裁注>
<許慎釋>从水，？聲。</許慎釋>
<段玉裁注>式針切。七部。按此無深淺一訓者，許意深淺字當作？。詳？下。</段玉裁注>
</內容>

<說文字頭>汨</說文字頭>
<內容>
<許慎釋>長沙汨羅淵也。</許慎釋>
<段玉裁注>長沙下葢奪羅字。許例郡縣（⿰県系）兼書。前志長沙國羅。後志長沙郡羅。應劭曰。楚文王徙羅子自枝江居此。今湖南長沙府湘陰縣（⿰県系）縣（⿰県系）東北六十里有羅縣（⿰県系）城是也。岳州府平江縣（⿰県系）縣（⿰県系）南。三十里亦有羅城、云古羅子國也。《水經注》湘水篇曰。湘水、又北。汨水注之。汨水、出豫章艾縣（⿰県系）桓山。西南逕吳昌縣（⿰県系）北。又西逕羅縣（⿰県系）北。謂之羅水。又西逕玉笥山。又西爲屈潭。卽汨羅淵也。屈原懷沙自沈於此。又西逕汨羅戍南。西南注於湘。春秋之羅汭、世謂之汨羅口。按今湘陰縣（⿰県系）北七十里汨羅江是也。</段玉裁注>
<許慎釋>从水，冥省聲。</許慎釋>
<段玉裁注>莫狄切。古音十一部。與十六部合韵。</段玉裁注>
<許慎釋>屈平所沈水。</許慎釋>
<段玉裁注>小徐本如此。</段玉裁注>
</內容>

<說文字頭>㵋</說文字頭>
<內容>
<許慎釋>㵋水。出豫章艾縣（⿰県系）。</許慎釋>
<段玉裁注>凡縣（⿰県系）字皆後人所增。古本必無也。</段玉裁注>
<許慎釋>西入湘。</許慎釋>
<段玉裁注>豫章郡艾、二志同。《左傳》吳公子慶忌所居。今江西寧都州州西百里有艾城是也。水經湘水篇曰。又北過羅縣（⿰県系）西。㵋水從東來流注之。㵋水又別爲篇曰。㵋水、出豫章艾縣（⿰県系）。西過長<pb n="535"/>沙羅縣（⿰県系）西。又西至磊石山入於湘水。按水經言㵋不言汨。諸書多言汨不言㵋。依《廣韵》卄三鍚、汨㵋漞三形同。春秋莒君密州。《左傳》密作買。亦是買聲近密之證。考之於今。則由江西寧都州逕湖南平江縣（⿰県系）至湘陰縣（⿰県系）入湘者，但有汨水。別無㵋水。則㵋汨之爲古今字憭然。酈氏云：汨出艾縣（⿰県系）。逕羅縣（⿰県系）。皆與經言㵋同。惟云㵋水入湘曰東町口。汨水入湘曰汨羅口。汨羅口在㵋口之北。磊石山又在羅口之北。經言㵋水至磊石山入湘。非是㵋尙在羅口南注湘耳。此言甚辨。依水道提綱、汨水出平江縣（⿰県系）。西北至歸義驛。又西分爲二支。一支西流。稍北於山麓西入湘。一支北流數十里。西北入湘曰屈潭。亦曰汨羅口。正酈之東町、汨羅二口。非有二水也。酈葢未溯上游。不辨異文同物。許書葢本同水經。有㵋無汨。而後人妄增汨字。故其文不類許書。屈原所沈例所不載。且許既有溟字、云冥聲。豈得冥省聲又爲一字乎。</段玉裁注>
<許慎釋>从水，𧵽聲。</許慎釋>
<段玉裁注>莫蟹切，今莫狄切。作汨。十六部。</段玉裁注>
</內容>

<說文字頭>湘</說文字頭>
<內容>
<許慎釋>湘水。出零陵縣（⿰県系）陽海山。北入江。</許慎釋>
<段玉裁注>縣（⿰県系）字今補。凡郡縣（⿰県系）同名、則言縣（⿰県系）以該之也。零陵郡零陵、二志同。前志零陵下曰。陽海山、湘水所<pb n="535-1"/>出。北至酃入江。過郡二。行二千五百三十里。過郡二者，零陵長沙也。又有離水。東南至廣信入鬱。（下衍林字非）行九百八十里。水經曰。湘水、出零陵始安縣（⿰県系）陽海山。東北流過下雋縣（⿰県系）西。又北至巴𠀉山。入於江。酈曰。陽海山卽陽朔山。山在始安縣（⿰県系）北。縣（⿰県系）故零陵之南部也。湘灕同源。南爲灕水。北則湘川。今廣西桂林府興安縣（⿰県系）南九十里。俗謂之海陽山、卽陽海山也。湘水出焉。北流經全州入湖南畍。經東安縣（⿰県系）、零陵縣（⿰県系）、祁陽縣（⿰県系）、常寧縣（⿰県系）、衡陽縣（⿰県系）、衡山縣（⿰県系）、湘潭縣（⿰県系）、善化縣（⿰県系）。至喬口。資水來會。又經湘陰縣（⿰県系）。至磊石山分爲二派。又合入洞庭湖曰湘口。漢志云至酃入江。未詳。按離水字本不從水旁。後人益之耳。許書所無。</段玉裁注>
<許慎釋>从水，相聲。</許慎釋>
<段玉裁注>息良切。十部。按《詩》〈召南〉于以湘之。假借爲鬺字。</段玉裁注>
</內容>

<說文字頭>油</說文字頭>
<內容>
<許慎釋>油水。出武陵孱陵西。東南入江。</許慎釋>
<段玉裁注>武陵郡孱陵、二志同。今湖北荆州府公安縣（⿰県系）縣（⿰県系）西二十五里有孱陵故城是也。水經曰。油水、出武陵孱陵縣（⿰県系）西畍。東過其縣（⿰県系）北。又東北入於江。注云：逕公安縣（⿰県系）。西北流、注於大江。然則許云東南入江。南當作北明矣。江水篇經云：江水、又東南、當華容縣（⿰県系）。涌水入焉。又東南、油水從西南來注之。注云：右合油口油水。東有景口。景口東有淪口。淪水南與景水合。又東通澧水及諸陂湖。按今荆州府虎渡口北。江之南岸有支津。南通公安諸湖水。古油水必在其閒。江表傳曰。劉備爲荆州牧。立營油口。五代梁開平四年。馬殷遣將侵荆南。軍於油口。今公安縣（⿰県系）北。舊有油口巡司。是其水今雖湮𣳚。非無可考也。</段玉裁注>
<許慎釋>从水，由聲。</許慎釋>
<段玉裁注>以周切。三部。按經史曰油然作雲。曰雲之油油。曰禾黍油油。曰油油以退。〈玉藻〉注曰油油、悅敬皃。俗用爲油膏字。</段玉裁注>
</內容>

<說文字頭>潭</說文字頭>
<內容>
<許慎釋>潭水。出武陵鐔成王山。東入鬱林。</許慎釋>
<段玉裁注>林字賸。當刪（⿰刂）。俗人不知鬱爲水名。漢志洭水入鬱、離水入鬱、亦皆沾林矣。王、《集韵》引作玉。《韵會》引作五。漢志作玉。未審當何從。武陵郡鐔成、二志同。前志鐔成下曰。玉山、潭水所出。東至阿林入鬱。過郡二。行七百二十里。過郡二者，武陵鬱林也。今廣西潯州府阿林廢縣（⿰県系）、漢縣（⿰県系）也。鬱林郡廣鬱下曰。鬱水首受夜郞豚水。東至番禺郡四會入海。過郡四。行四千三十里。過郡四者，牂柯蒼梧鬱林南海也。潭水卽今福祿江。源出苗地。東南至今貴州黎平府西爲古州江。東至永從縣（⿰県系）南。合彩江爲福祿江。入廣西畍。至桺城縣（⿰県系）爲桺江。又東南經象州。至潯州府城北曰潯江。此爲廣西之右江。亦曰北江。合廣西左江。亦曰南江。卽所謂入鬱也。唐始置潯州。以北潯江爲名。潯江卽古潭水。古二字同音。因改其字耳。今人上流爲桺江。下流爲潯江。漢人統曰潭。下流亦曰澑。潭與澑實一水也。按鬱水、今嶺外之盤江。由雲南貴州廣西至廣東爲西江、入海者也。《淮南書》曰：始皇使尉屠睢發卒五十萬。爲五軍。一軍守鐔成之嶺。一軍守九疑之寨。一軍處番禺之都。一軍守南埜之畍。一軍結餘干之水。皆謂今之嶺也。漢鐔成縣（⿰県系）故城、在唐之朗溪縣（⿰県系）、今之湖南沅州府黔陽縣（⿰県系）。王山葢在嶺。故潭水流嶺外東入鬱也。嶺北之水多入沅。</段玉裁注>
<許慎釋>从水，？聲。</許慎釋>
<段玉裁注>徒含切。應劭音淫。七部。按今義訓爲深。取從覃之意也。或訓水側。與潯同也。</段玉裁注>
</內容>

<說文字頭>澑</說文字頭>
<內容>
<許慎釋>澑水。出鬱林郡。</許慎釋>
<段玉裁注>不言縣（⿰県系）者，有未審也。鬱林郡在今廣西。前志有中畱縣（⿰県系）。師古曰。畱、力救反。水名。葢中畱、潭中皆以水得名也。後志及宋書州郡志作中澑。字從水。疑前志亦當從水。元和郡縣（⿰県系）志曰。貞觀八年改南昆州爲桺州。因桺江爲名。桺州卽今桺州府。桺江出苗地。至今貴州古州永從縣（⿰県系）生苗畍中。東<pb n="536"/>南入廣西。至桺城縣（⿰県系）曰桺江。至象州會於盤江。桺江卽古澑水。後世譌其字耳。</段玉裁注>
<許慎釋>从水，畱聲。</許慎釋>
<段玉裁注>力救切。三部。按今俗訓爲水急流。</段玉裁注>
</內容>

<說文字頭>潓</說文字頭>
<內容>
<許慎釋>潓水。出廬江。入淮</許慎釋>
<段玉裁注>出疑當作在。漢廬江郡、今安徽廬州府南至安慶府之境是其地。潓水未詳。</段玉裁注>
<許慎釋>从水，惠聲。</許慎釋>
<段玉裁注>胡計切，十五部。</段玉裁注>
</內容>

<說文字頭>灌</說文字頭>
<內容>
<許慎釋>灌水。出廬江雩婁。北入淮。</許慎釋>
<段玉裁注>廬江郡雩婁、二志同。前志雩婁下曰。決水、北至蓼入淮。灌水、亦北至蓼入決。過郡二。行五百一十里。過郡二者，廬江六安國也。《水經注》「決水自安豐縣（⿰県系）故城西北逕蓼縣（⿰県系）、故城東。又西北、灌水注之。水導源廬江金蘭縣（⿰県系）西北東陵鄕大蘇山。東北逕蓼縣（⿰県系）故城西而注決水。決水、又北入於淮。按前志廬江郡下云：金蘭西北有東陵鄕。淮水出。依酈注、則金蘭者縣（⿰県系）名。而志無此縣（⿰県系）。志云淮水出、乃灌水出之誤。葢出金蘭東陵鄕逕雩婁至蓼入決也。酈云：灌水俗謂之澮水。又云：決水北入於淮。俗謂之澮口。葢灌澮聲相倫。習俗害眞尒。酈時已與古名全違。今則更難詳矣。方輿紀要曰。雩婁、今安徽潁州府霍𠀉縣（⿰県系）西南八十里有雩婁故城。《左傳》襄卄六年。楚人侵吳及雩婁。昭五年。薳<pb n="536-1"/>啓疆待命於雩婁。是其地也。蓼縣（⿰県系）城在霍𠀉縣（⿰県系）西北。決水卽今史河。灌水今自河南固始縣（⿰県系）東流。經霍𠀉縣（⿰県系）西。合史水入淮是也。</段玉裁注>
<許慎釋>从水，雚聲。</許慎釋>
<段玉裁注>古玩切。十四部。按今字以爲灌注、灌漑（⿰氵既）之字。</段玉裁注>
</內容>

<說文字頭>漸</說文字頭>
<內容>
<許慎釋>漸水。出丹陽黟蠻中。東入海。</許慎釋>
<段玉裁注>丹陽郡黟、二志同。今安徽徽州府黟縣（⿰県系）是其地。云漸水出黟南之蠻夷中、則今錢塘江之北源南源皆見矣。前志黟下曰。漸江水出南蠻夷中。東入海。水經曰。漸江水、出三天子都。北過餘杭。東入於海。按班、許、水經皆曰漸江水。酈氏注則曰浙江。葢水經以後無稱漸江者。其前則《山海經》、《吳越春秋》、《史記》皆曰浙江。《山海經》有出於漢人者。漢人之書〈地理志〉《說文》爲謹嚴。據許立文。曰江至會稽山陰爲浙江、謂崏江也。曰漸江水出丹陽黟南蠻中、謂今錢唐江也。分別畫然。葢浙江者，崏江之委。漸江者，錢唐江源流之緫稱。二水古於山陰相合。故可統名之曰浙江。後世水道絕不相通。而錢唐江猶冒浙江之名。失其本號耳。水道提綱曰。浙水有南北二源。北曰徽港。卽新安江。出歙縣（⿰県系）、黟縣（⿰県系）、績溪、休寧諸山。南源有二。一曰衢港。卽信安江。出開化、江山二縣（⿰県系）山。一曰婺港。卽東陽江。出東陽縣（⿰県系）山。南北二港在嚴州府治建德縣（⿰県系）合流。而北經桐廬縣（⿰県系）、富陽縣（⿰県系）。至蕭山縣（⿰県系）西南。合浦陽江。經杭州府城東南。至龕赭二山之閒入海。班、許云黟南蠻中、今之北源南源皆包舉矣。</段玉裁注>
<許慎釋>从水，斬聲。</許慎釋>
<段玉裁注>慈冄切。八部。按走部有？字、訓進也。今則皆用漸字而？廢矣。</段玉裁注>
</內容>

<說文字頭>泠</說文字頭>
<內容>
<許慎釋>泠水。出丹陽宛陵。西北入江。</許慎釋>
<段玉裁注>丹陽郡宛陵、二志同。今安徽寧國府附郭宣城縣（⿰県系）、漢故縣（⿰県系）也。前志。宛陵下曰。淸水、西北至蕪湖入江。按許之泠水、卽班之淸水。應劭零陵泠道下注引《說文》此條。則應氏未知淸、泠異名同實也。泠水卽今宣城縣（⿰県系）西六十里之靑弋江。元和郡縣（⿰県系）志。靑弋水在宣州西九十九里。水道提綱曰。江水又東北爲蕪湖縣（⿰県系）西北之魯港口。魯明江南匯旌德、太平、石埭、涇縣（⿰県系）諸水。東北流。經宣城西北境曰靑弋江。折而西北流。經蕪湖城南而西北注之。是爲魯港口。此水三源。東南源出旌德南。南源出太平南。西南源出石埭西北。</段玉裁注>
<許慎釋>从水，令聲。</許慎釋>
<段玉裁注>郞丁切。十一部。按凡淸泠、用此字。凡樂工泠人、《左傳》用此字。</段玉裁注>
</內容>

<說文字頭>㵺</說文字頭>
<內容>
<許慎釋>㵺水。在丹陽。</許慎釋>
<段玉裁注>未聞。</段玉裁注>
<許慎釋>从水，箄聲。</許慎釋>
<段玉裁注>匹卦切，十六部。</段玉裁注>
</內容>

<說文字頭>溧</說文字頭>
<內容>
<許慎釋>溧水。出丹陽溧陽縣（⿰県系）。</許慎釋>
<段玉裁注>縣（⿰県系）字俗所沾。丹陽郡溧陽、二志同。據舊志、漢縣（⿰県系）葢在今江蘇江寧府高淳縣（⿰県系）南十五里之固城。前志溧陽溧陽下應劭曰。溧水所出南湖也。方輿紀要曰。今溧水在今溧陽縣（⿰県系）北四十里、卽永陽江也。祥符圖經。溧水承丹陽湖。東入長蕩湖。丹陽湖卽應劭之南湖也。張鐵曰。溧水卽永陽江之上源。大江之水南會於此。江上有渚曰瀨渚。又謂之陵水。范雎說秦昭王、子胥昭關至陵水是也。自瀨渚東流爲瀨溪。鄕民誤曰爛溪。入長蕩湖。又分流東行。爲吳王漕。葢五代時楊行密漕運所經也。自東壩築、而丹陽湖之水不復入於溧水。永陽江之源流亦滋晦矣。水利攷。永陽江一名穎陽江。古名中江。按中江者，前志丹陽郡蕪湖下云中江出西南。東至陽羨入海。楊州川。謂〈禹貢〉、職方三江之一也。今蕪湖河東接太平府南之黃池河。又東接溧水縣（⿰県系）之固城。丹陽、石臼諸湖未築東壩以前。諸湖匯長蕩湖而入太湖。而入於海。此正古中江之道。今則壩西諸水俱西流入江。與古絕異。又按〈禹貢〉三江既入。惟北江徑入海。中江則合太湖以入海。南江則合漸江爲浙江以入海。既合之後、則謂太<pb n="537"/>湖爲江、謂漸江爲江。故班志直云入海。不云入太湖。可勿疑也。</段玉裁注>
<許慎釋>从水，㮚聲。</許慎釋>
<段玉裁注>力質切，十二部。</段玉裁注>
</內容>

<說文字頭>瀷</說文字頭>
<內容>
<許慎釋>瀷水。出河南密縣（⿰県系）。東入潁。从水，翼聲。</許慎釋>
<段玉裁注>與職切。一部。按此潩字之異體。後人收入。如㵋汨之實一字也。《淮南書》曰：澤受瀷而無源。許愼云：瀷、湊漏之流也。見《文𨕖注》「但造《說文》不收瀷字。</段玉裁注>
</內容>

<說文字頭>潕</說文字頭>
<內容>
<許慎釋>潕水。出南陽舞陰。東入潁。</許慎釋>
<段玉裁注>南陽郡舞陰、二志同。今河南南陽府泌陽縣（⿰県系）縣（⿰県系）北十里有舞陰故城。水經曰。潕水、出潕陰縣（⿰県系）西北扶予山。東過其縣（⿰県系）南。又東過西平縣（⿰県系）北。又東過郾縣（⿰県系）南。又東過定潁縣（⿰県系）北。東入於汝。酈云：潕水過潕陰縣（⿰県系）北。不出其南。又去郾縣（⿰県系）遠。不得過。今水道提綱敘汝水、不言潕水源流。惟方輿紀要引舊志云：潕水、出泌陽縣（⿰県系）北。自平地湧出。如飛舞然。東北流達舞陽縣（⿰県系）東南爲三里河。又東入於汝。未知今水道然否。水經入汝。許云入潁。乖異俟攷。</段玉裁注>
<許慎釋>从水，？聲。</許慎釋>
<段玉裁注>文甫切。五部。按水名作潕。縣（⿰県系）以水得名。而舞陰、舞陽字作舞。當依漢志。</段玉裁注>
</內容>

<說文字頭>滶</說文字頭>
<內容>
<許慎釋>滶水。出南陽魯陽。入父城。</許慎釋>
<段玉裁注>南陽郡魯陽、二志同。今河南汝州魯山縣（⿰県系）有魯陽故<pb n="537-1"/>城是。父城、大徐作城父。誤。潁川郡父城、二志同。今河南汝州郟縣（⿰県系）西四十里有父城故城是也。城父縣（⿰県系）、前志屬沛郡。後志屬汝南郡。今安徽潁州府亳州東南七十里有城父故城是也。《左傳》昭十九年。楚大城城父。大子建居之。哀十六年。大子建自城父奔宋。服注及《吕覽》愼行篇高注、闞駰十三州志、《史記》楚世家正義皆說此事作城父。杜注及酈氏汝水篇注、裴駰注五子胥傳、李吉甫元和郡縣（⿰県系）志說此事皆作父城。未審當何從。而此條滶入父城、與《水經注》所引合。則𣃔非城父也。汝水篇注曰：汝水又逕郟縣（⿰県系）故城南。滶水注之。水出魯陽縣（⿰県系）之將孤山。至父城。與出魯陽〈北山〉之桓水會。亂流東北至郟入汝。按今汝水由嵩縣（⿰県系）天息山東經伊陽縣（⿰県系）、汝州、寶豐縣（⿰県系）、郟縣（⿰県系）、襄城縣（⿰県系）。而沙河來會。尙與古水道不殊。滶水入汝、亦必同古水道也。</段玉裁注>
<許慎釋>从水，𢾕聲。</許慎釋>
<段玉裁注>五勞切，二部。</段玉裁注>
</內容>

<說文字頭>瀙</說文字頭>
<內容>
<許慎釋>瀙水。出南陽舞陰中陽山。入潁。</許慎釋>
<段玉裁注>舞陰二徐皆作舞陽。今正。前志舞陰下曰。中陰山、瀙水所出。東至蔡入汝。水經曰。瀙水、出潕陰縣（⿰県系）東上畍山。東過吳房縣（⿰県系）南。又東過灈陽縣（⿰県系）南。又東過上蔡縣（⿰県系）南。東入於汝。酈云：《山海經》謂之視水。郭注：視當爲瀙。出葴山。許愼云：出中陽山。皆山之殊目也。按志云中陰。許云中陽。乖異。雖酈注引作陽。然中陰二字正葴之反語。與中山經云出葴山者合。疑作陰是也。方輿紀要曰。瀙水自唐縣（⿰県系）東北流。達舞陽縣（⿰県系）南。又東南經泌陽縣（⿰県系）東北。又東經泌陽之象河關。入汝寧府遂平縣（⿰県系）境。未知今水道然否也。齊氏〈召南〉曰。汝水舊從舞陽縣（⿰県系）北而南入西平畍。自元末於渦河堨𣃔其流。使東歸潁。於是西平雲莊、諸石二山之水。明時亦塞。今水道與古全異。卽名稱亦隨時不同。所謂灈瀙澺汶溱滇亦難確鑿指證。但據時俗所見敘次源流耳。玉裁案。顧氏祖禹所臚舉尙或據舊志爲說。不如齊氏據現在者言也。</段玉裁注>
<許慎釋>从水，親聲。</許慎釋>
<段玉裁注>七吝切，十二部。</段玉裁注>
</內容>

<說文字頭>淮</說文字頭>
<內容>
<許慎釋>淮水。出南陽平氏桐柏大復山。東南入海。</許慎釋>
<段玉裁注>南陽郡平氏、二志同。今河南南陽府桐柏縣（⿰県系）縣（⿰県系）西北四十里有故平氏城。前志平氏下曰。〈禹貢〉桐柏大復山在東南。淮水所出。至淮陵入海。過郡四。行三千二百四十里。水經曰。淮水、出南陽平氏縣（⿰県系）胎山。東北過桐柏山。東過江夏、廬江、九江、不邳諸郡。至廣陵淮浦縣（⿰県系）入於海。按桐柏大復、以四字爲<pb n="537-3"/>山名。漢志、《說文》、《風俗通》、酈注皆云桐柏大復山。應劭注〈地理志〉云：復陽縣（⿰県系）在桐柏大復山之陽是也。後世地志析爲二山。乃非是。〈禹貢〉祇云桐柏、省言之也。古經史所舉之山皆舉其全勢。後人乃以一支一節當之。若水經所謂胎、亦卽桐柏耳。作水經者別爲二。亦非也。今淮水出河南桐柏縣（⿰県系）桐柏山。東流經羅山縣（⿰県系）、眞陽縣（⿰県系）、息縣（⿰県系）、固始縣（⿰県系）、光州。又入江南畍。經潁州府、霍邱縣（⿰県系）、潁上縣（⿰県系）、壽州、懷遠縣（⿰県系）、鳳陽府、臨淮縣（⿰県系）、五河縣（⿰県系）、盱眙縣（⿰県系）、泗州。至淸河縣（⿰県系）合於河。經山陽縣（⿰県系）、阜寧縣（⿰県系）、安東縣（⿰県系）。至雲梯關入於海。古水道河於冀州入海。不與淮同入海。淮之古水道今未有異。淮自平氏至入海、大致東北行。東多北少。許云東南、南字誤。</段玉裁注>
<許慎釋>从水，隹聲。</許慎釋>
<段玉裁注>戶乖切。十五部。按〈禹貢〉濰水、《漢書》作維水。其作淮者，誤。</段玉裁注>
</內容>

<說文字頭>滍</說文字頭>
<內容>
<許慎釋>滍水。出南陽魯陽堯山。東北入汝。</許慎釋>
<段玉裁注>南陽魯陽、見上。前志魯陽下曰。魯山、滍水所出。東北至定陵入女。水經曰。滍水、出南陽魯陽縣（⿰県系）西之堯山。東北過潁川定陵縣（⿰県系）西北。東入於汝。今沙河源出魯山縣（⿰県系）西境之堯山。東經寳豐縣（⿰県系）、葉縣（⿰県系）、舞陽縣（⿰県系）。汝水西北自襄城來會。俗曰沙河。卽古滍水也。《左傳》「僖三十三年。楚人與晉師夾泜水而軍。杜云：泜水出魯陽縣（⿰県系）。東經襄城、定陵入汝。杜謂泜卽滍也。又襄十八年。楚伐鄭。渉於魚齒之下。杜、酈皆謂所涉卽滍水也。</段玉裁注>
<許慎釋>从水，蚩聲。</許慎釋>
<段玉裁注>直几反。按直几當作直里。古音在一部。</段玉裁注>
</內容>

<說文字頭>澧</說文字頭>
<內容>
<許慎釋>澧水。出南陽雉衡山。東入汝。</許慎釋>
<段玉裁注>南陽郡雉、二志同。雉音弋爾反。今河南南陽府治南陽縣（⿰県系）府北八十里有故雉城、漢縣（⿰県系）也。前志雉下曰。衡山、澧水所出。東至郾入汝。郾、顔本譌作𨜘云音屋。非也。《水經注》曰：汝水、又東南逕郾縣（⿰県系）故城北。又東得醴水口。醴水、出南陽雉縣（⿰県系）衡山。卽《山海經》中山經之衡山。馬融廣成頌曰。面據衡陰。在雉縣（⿰県系）畍。故世謂之雉衡山。東南流逕葉縣（⿰県系）故城北。又東注葉陂。又東逕郾縣（⿰県系）故城南。左入汝。按馬融傳注引中山經又東三十里曰雉山。澧水出焉。又東五十里曰宣山。又東四十五里曰衡山。然則分之爲雉衡二山。合之則單𧦝衡山。李賢曰。衡山在今鄧州向城縣（⿰県系）北。杜佑曰。北重山在向城縣（⿰県系）北。卽是三鵶之第一。又北分嶺山嶺北。卽三鵶之第二鵶也。其第三鵶入臨汝郡魯山縣（⿰県系）畍。杜之三鵶、葢卽古衡山也。今澧水未詳。</段玉裁注>
<許慎釋>从水，豊聲。</許慎釋>
<段玉裁注>盧啟切。十五部。<pb n="538-1"/>此條衡山、非南岳。澧水、非入洞庭之澧水。入洞庭之水、水經別爲篇。其字本作醴。〈禹貢〉江又東至於醴。衞包始改爲澧。鄭注醴爲陵。云今長沙有醴陵縣（⿰県系）。馬融、王肅醴爲水名。〈夏本紀〉、〈地理志〉皆作醴。《尙書》正義、《史記索隱》引楚詞濯余佩兮醴浦。正作醴。《水經注》出雉衡山者，從酉。出武陵者，從水。正是互譌也。</段玉裁注>
</內容>

<說文字頭>溳</說文字頭>
<內容>
<許慎釋>溳水。出南陽蔡陽。東入夏水。</許慎釋>
<段玉裁注>南陽郡蔡陽、二志同。故城當在今湖北德安府隨州境內。夏水見上文沔字下。水經曰。溳水、出蔡陽縣（⿰県系）。東南過隨縣（⿰県系）西。又南過江夏安陸縣（⿰県系）西。又東南入於夏。酈云：溳水、出縣（⿰県系）東南大洪山。山在隨郡之西南。竟陵之東北。槃基所跨、廣員百餘里。今溳水出大洪山之陰。東南經隨州應山縣（⿰県系）、安陸縣（⿰県系）、雲夢縣（⿰県系）、應城縣（⿰県系）。至漢川縣（⿰県系）溳口塘入漢。源流長五百里。入漢、卽古之入夏水也。今漢夏不分。</段玉裁注>
<許慎釋>从水，員聲。</許慎釋>
<段玉裁注>王分切。十三部。按水徑德安府治、卽古鄖國也。鄖葢以水得名。《水經注》曰：隨水至安陸縣（⿰県系）故城西入於溳。故鄖城也。《左傳》定四年。吳敗楚於柏舉。及於淸發。葢溳水兼淸水之目矣。</段玉裁注>
</內容>

<說文字頭>淠</說文字頭>
<內容>
<許慎釋>淠水。出汝南弋陽垂山。東入淮。</許慎釋>
<段玉裁注>汝南<pb n="538-2"/>郡弋陽、二志同。今河南光州州東北有故弋陽城。水經淮水篇曰。淮水、東過期思縣（⿰県系）北。又東北淠水注之。水出弋陽南垂山。西北流、歷陰山關西北出山。又東北流逕新城戍東。又東北得詔虞水口。又東北注淮。俗曰白鷺水。按今之白露河也。出光州南三十里之南岳山。北流。又東入固始縣（⿰県系）界。合春河注於淮。春河卽《水經注》之詔虞水也。《水經注》曰：沘水、字或作淠。但《說文》有淠無沘。前志有沘無淠。不得混爲一水。</段玉裁注>
<許慎釋>从水，畀聲。</許慎釋>
<段玉裁注>匹備切。又匹制切。十五部。按〈大雅〉〔傳〕曰：淠、舟行貌。箋云：淠淠然涇水中之舟。又〈小雅〉〔傳〕曰：淠淠，衆也。</段玉裁注>
</內容>

<說文字頭><img src="533B-01">𣽢</img></說文字頭>
<內容>
<許慎釋>𣽢水。出汝南上蔡黑閭㵎。入汝。</許慎釋>
<段玉裁注>汝南上蔡縣（⿰県系）、二志同。今河南汝寧府上蔡縣（⿰県系）縣（⿰県系）西南十里故蔡城是。《水經注》汝水篇曰。汝水、又東南逕新蔡縣（⿰県系）故城南。又東南左會澺水。水上承汝水。別流於奇雒城北爲黃陂。東流於上蔡岡東爲蔡塘。又東逕平輿縣（⿰県系）故城南爲澺水。又東南左迆爲葛陂。又東出爲鮦水。俗謂之三丈陂。陂東注爲富水。澺水正流自葛陂東南逕新蔡縣（⿰県系）故城東而東南流。注於汝。方輿紀要曰。澺水在汝寧府東四十里。俗名洪河。源出西平縣（⿰県系）。水道提綱曰。南汝水至新蔡縣（⿰県系）之東南。有洪河自西北來會。洪河出舞陽縣（⿰県系）東南之筆尖山。經西平縣（⿰県系）、上蔡縣（⿰県系）、汝陽縣（⿰県系）。至新蔡縣（⿰県系）南入汝。大致東南流也。按於古水道不改。</段玉裁注>
<許慎釋>从水，𠶷聲。</許慎釋>
<段玉裁注>篆文各本作澺。此云意聲。《集韵》、《類篇》皆云《說文》作𣽢。𣜩（⿰⿱士示⿱又米）作澺。是宋時古本如此。今據正。於力切，一部。</段玉裁注>
</內容>

<說文字頭><img src="533B-02">𣳦</img></說文字頭>
<內容>
<許慎釋>？水。出汝南新郪。入潁。</許慎釋>
<段玉裁注>汝南郡新郪、見前志。後志曰。汝南郡、宋公國。周名郪𠀉。漢改爲新郪。章帝建初四年。徙宋公於此。今安徽潁州府治阜陽縣（⿰県系）縣（⿰県系）東八里有新郪城。《水經注》潁水篇曰。細水、上承陽都阪陂水。枝分東南出爲細水。東逕新陽縣（⿰県系）故城北。又東南逕宋縣（⿰県系）故城北。縣（⿰県系）卽所謂郪𠀉者也。又南逕細陽縣（⿰県系）。又東南逕細陽縣（⿰県系）故城南。引〈地理志〉細水出細陽縣（⿰県系）東南入潁。按今？水不得其詳。</段玉裁注>
<許慎釋>从水，囟聲。</許慎釋>
<段玉裁注>稣計切。古音當在十二部。前志及酈作細。？細古今字。皆从囟聲也。</段玉裁注>
</內容>

<說文字頭>灈</說文字頭>
<內容>
<許慎釋>灈水。出汝南吳房。入瀙。</許慎釋>
<段玉裁注>汝南郡吳房、二志同。孟康曰。本房子國。楚靈王遷房於楚。吳王闔閭弟夫槩奔楚。封於此。爲棠谿氏。以封吳、故曰吳房。今吳房城棠谿亭是。按昭十三年杜注：房滅於楚。後平<pb n="539"/>王遷之於荆山。今河南汝寧府遂平縣（⿰県系）治、故吳房城也。水經曰。灈水、出汝南吳房縣（⿰県系）西北奥山。東過其縣（⿰県系）北入於汝。酈云：灈水東逕灈陽故城西。東流入瀙水。逕其縣（⿰県系）南。又東入於汝。今遂平縣（⿰県系）縣（⿰県系）西七十里奥來山、蓋水經之奥山也。方輿紀要曰。灈水在遂平縣（⿰県系）南。東北流入汝。水道提綱曰。灈水今難確鑿指證。</段玉裁注>
<許慎釋>从水，瞿聲。</許慎釋>
<段玉裁注>其俱切，五部。</段玉裁注>
</內容>

<說文字頭>潁</說文字頭>
<內容>
<許慎釋>顈水。出潁川陽城乾山。東入淮。</許慎釋>
<段玉裁注>各本作乾山。《韵會》引作耿山。《晉書音義》引作陽城少室陽乾山。則兼用水經、漢志改《說文》也。《爾雅音義》引《字林》作陽城乾山。與今《說文》合。潁川以水名郡。字當從水。而漢𥓓郡名多從禾。葢漢時相習如此寫。如女陽、女陰、舞陽、舞陰以水名縣（⿰県系）。而不作汝潕字也。恐漢志、《說文》古本郡名亦當從禾耳。潁川郡陽城、二志同。今河南河南府登封縣（⿰県系）縣（⿰県系）東南四十里有陽城廢縣（⿰県系）。前志陽城下曰。陽乾山、潁水所出。東至下蔡入淮。過郡三。行千五百里。荆州浸。過郡三者，潁川淮陽沛郡也。水經曰。潁水、出㯋川陽城縣（⿰県系）西北少室山。東南至愼縣（⿰県系）東南入於淮。水道提綱曰。今潁水源出登封縣（⿰県系）北嵩山西南之少室山。東南經密縣（⿰県系）、禹州。<pb n="539-1"/>分爲二派。一經新鄭縣（⿰県系）至臨潁縣（⿰県系）。一經襄城縣（⿰県系）。至臨潁縣（⿰県系）。二支復合。經商水縣（⿰県系）。合汝水。又合滎陽水。至陳州府南。分爲二派。一爲濄河。一爲沙河。濄河至江南太和縣（⿰県系）與沙河合。又經潁上縣（⿰県系）與淮水合。曰潁口。皆東南流也。水經曰。至愼縣（⿰県系）入淮。愼縣（⿰県系）故城在今潁上縣（⿰県系）。</段玉裁注>
<許慎釋>从水，頃聲。</許慎釋>
<段玉裁注>余頃切，十一部。</段玉裁注>
<許慎釋>豫州浸。</許慎釋>
<段玉裁注>職方氏曰。荆州其浸潁、湛。豫州其浸波、溠。許潁下湛下皆曰豫州浸。而溠下曰荆州浸。此非筆誤。蓋案地形互易之也。</段玉裁注>
</內容>

<說文字頭>洧</說文字頭>
<內容>
<許慎釋>洧水。出潁川陽城山。東南入潁。</許慎釋>
<段玉裁注>前志陽城下曰。陽城山、洧水所出。東南至長平入潁。過郡三。行五百里。過郡三者，潁川南陽汝南也。按據志則陽城縣（⿰県系）有陽城山。許不複言陽城。如河南縣（⿰県系）、弘農縣（⿰県系）之例。水經曰。洧水、出河南密縣（⿰県系）西南馬領山。東南至習城西折入於潁。酈曰。亦言出陽城山。葢馬領之統目焉。習城西折入潁、卽〈地理志〉至長平縣（⿰県系）入潁者也。方輿紀要曰。今洧水出登封縣（⿰県系）陽城山。經密縣（⿰県系）至禹州新鄭縣（⿰県系）。合溱水爲雙泊河。又經長葛縣（⿰県系）、洧川縣（⿰県系）、鄢陵縣（⿰県系）、扶溝縣（⿰県系）。至西華縣（⿰県系）入潁。大致東南流也。一統志曰。洧水本至西華入潁。宋時導之自扶溝入蔡。《左傳》襄十一年濟隧。九年陰坂。廿六年涉於樂氏。說者云皆謂洧津也。</段玉裁注>
<許慎釋>从水，有聲。</許慎釋>
<段玉裁注>榮美切，古音在一部。</段玉裁注>
</內容>

<說文字頭>濦</說文字頭>
<內容>
<許慎釋>濦水。出潁川陽城少室山。東入潁。</許慎釋>
<段玉裁注>水經曰。㶏水、出㶏强縣（⿰県系）南澤中。東入潁。酈云：㶏水、出潁川陽城縣（⿰県系）少室山。東流注於潁而亂流。東南逕臨潁縣（⿰県系）西北。又東逕㶏陽城北。又東逕㶏强縣（⿰県系）故城南。汝水於奇雒城西別東派。時人謂之大㶏水。左合小㶏水。東逕西華縣（⿰県系）故城南。至女陽縣（⿰県系）故城北。東注於潁。按前志汝南郡㶏强、以㶏水得名。今大溵水在郾城縣（⿰県系）南。至商水縣（⿰県系）東二十里合潁水。小溵水在臨潁縣（⿰県系）西南。東流合於潁水。</段玉裁注>
<許慎釋>从水，㥯聲。</許慎釋>
<段玉裁注>於謹切。十三部。亦音殷。其字一變爲㶏。再變爲溵。</段玉裁注>
</內容>

<說文字頭>濄</說文字頭>
<內容>
<許慎釋>濄水。受淮陽扶溝浪湯渠。東入淮。</許慎釋>
<段玉裁注>湯《韵會》作蕩。前志作狼湯。師古上音浪、下音徒浪反。《水經注》作蒗𦿆渠。《集韵》作蒗蕩渠。皆音同字異耳。淮陽國扶溝、見前志。淮陽國、孝明帝更名陳國。而扶溝改屬陳畱置。扶樂縣（⿰県系）、屬陳國。今河南開封府扶溝縣（⿰県系）、漢縣（⿰県系）地也。前志扶溝下曰。渦水首受狼湯渠。東至沛郡向入淮。過郡三。行千里。水經曰。淮<pb n="539-3"/>水、又東過當塗縣（⿰県系）北。濄水從西北來注之。又曰。陰溝水、出河南陽武縣（⿰県系）蒗𦿆渠。東南至沛爲濄水。又東南至下邳淮陵縣（⿰県系）入於淮。酈云：淮水於荆山北。濄水東南注之。注言下邳淮陵入淮。誤矣按淮水篇酈注曰：淮水逕當塗縣（⿰県系）故城北。又東北。又北、沙水注之。經所謂蒗𦿆渠也。於荆山北。濄水東南注之。據酈所云、是渠水濄水以次入淮也。今渦水在安徽鳳陽府懷遠縣（⿰県系）入淮。其上流詳見水道提綱等書。非漢志、《說文》、水經舊迹矣。</段玉裁注>
<許慎釋>从水，過聲。</許慎釋>
<段玉裁注>古禾切，十七部。</段玉裁注>
</內容>

<說文字頭>泄</說文字頭>
<內容>
<許慎釋>泄水。受九江博安洵波。北入氐。</許慎釋>
<段玉裁注>前志九江郡博鄕。此云博安、與水經合。洵波當作陂。氐當作比。水經曰。泄水、出博安縣（⿰県系）。北過陂西。與沘水合。西北入於淮。注云：博安縣（⿰県系）、〈地理志〉之博鄕縣（⿰県系）也。泄水自縣（⿰県系）上承沘水於麻步川。西北出歴濡谿。謂之濡水。自濡谿逕安豐縣（⿰県系）。北流注於淠。亦謂之濡須口。按淠卽沘字。見沘水篇注：洵波無考。疑作陂。水經云過陂、則非受也。疑當作水受九江博安洵爲句。洵卽濄水出者。下四字當作過陂北入比六字。然無左證。與酈云上承沘者不合。亦所謂聞疑載疑而已。</段玉裁注>
<許慎釋>从水，世聲。</許慎釋>
<段玉裁注>余制切。五部。《毛詩》〈大雅〉〔傳〕曰：泄泄猶沓沓也。此謂假世爲詍也。</段玉裁注>
</內容>

<說文字頭>汳</說文字頭>
<內容>
<許慎釋>汳水。受陳畱浚儀陰溝。至蒙（⿱冡）爲雝水。東入於泗。</許慎釋>
<段玉裁注>雝當作獲。字之誤也。陳畱郡浚儀、二志同。晉地道記云：衞之儀邑。蘇林曰故大梁城。梁惠王始都此。今河南開封府祥符縣（⿰県系）縣（⿰県系）城西北浚儀廢縣（⿰県系）是也。蒙、二志皆屬梁國。春秋《左傳》宋有蒙（⿱冡）門、蒙（⿱冡）澤。今河南歸德府治商邱縣（⿰県系）府東北四十里有蒙（⿱冡）城是也。前志河南郡熒陽下曰。卞水、在西南梁國。蒙（⿱冡）下曰。獲水、首受甾獲渠。東北至彭城入泗。水經曰。汳水、出陰溝於浚儀縣（⿰県系）北。又東至梁郡蒙（⿱冡）縣（⿰県系）爲獲水。餘波南入睢陽城中。獲水、出汳水於梁郡蒙（⿱冡）縣（⿰県系）北。又東過蕭縣（⿰県系）南。睢水北流注之。又東至彭城縣（⿰県系）北。東入於泗。按水經至蒙（⿱冡）爲獲水。許書當同。不當云爲雝水也。下文灉篆下云：河灉水也。用《爾雅》河出爲灉語。然則自河出卽爲灉。非自河出爲汳、既而爲灉也。且許言汳受陰溝、則非受河矣。曰陰溝。曰浪湯渠。曰汳水、獲水、許能言其分合。今當河流絫徙之後、不可得而言。方輿紀要曰。汳水、或謂卽〈禹貢〉之雝水。春秋之邲水。秦漢之鴻溝。上與河？通。下與泗淮通。隋以前<pb n="540-1"/>自歸德府至蕭縣（⿰県系）、碭山縣（⿰県系）閒入泗。隋以後則自歸德至泗州兩城閒入淮。宋時東南之漕、大都由汴以達畿邑。故汴河之經理爲詳。自後則湮廢矣。〈禹貢〉錐指曰。元至元中。河徙出陽武縣（⿰県系）南。奪濄入淮。而新鄕之流遂絶。及泰定元年。改從汴渠。至徐州城東北。合泗以入淮。卽今河所行是也。然則今之大河、開封而下徐州而上皆故汴也。</段玉裁注>
<許慎釋>从水，反聲。</許慎釋>
<段玉裁注>皮變切。十四部。漢志作卞。《後漢書》作汴。按卞者，弁之𣜩（⿰⿱士示⿱又米）變也。變汳爲汴、未知起於何代。恐是魏晉都雒陽、惡其從反而改之。舊音切芳萬。今則併其音改之也。</段玉裁注>
</內容>

<說文字頭>潧</說文字頭>
<內容>
<許慎釋>潧水。出鄭國。</許慎釋>
<段玉裁注>鄭國謂周之鄭國、卽漢之新鄭也。鄭語曰。前華後河。右洛左濟。主芣騩而食溱洧。水經曰。潧水、出鄭縣（⿰県系）西北平地。酈云：出鄶城西北雞絡隖下。東南流、左合𣸢水。又南、左會承雲山水。又東南、逕鄶城西。謂之桺泉水。又南、注於洧。世亦謂之爲鄶水也。今溱水在河南開封府密縣（⿰県系）。東北流經新鄭縣（⿰県系）西北。南流合洧水爲雙泊河。而洧盛溱涸矣。</段玉裁注>
<許慎釋>从水，曾聲。</許慎釋>
<段玉裁注>側詵切。十二部。按曾聲則在六部。而經傳皆作溱。秦聲。鄭風騫裳涉溱、與豈無他人爲韵。學者疑之。玉裁謂《說文》、水經皆云潧<pb n="540-2"/>水在鄭。溱水出桂陽。葢二字古分別如是。後來因鄭風異部合韵。遂形聲俱變之耳。</段玉裁注>
<許慎釋>《詩》曰：潧與洧、方汍汍兮。</許慎釋>
<段玉裁注>汍音丸藥之丸。各本作渙渙。今正。此鄭風文也。今《毛詩》作渙渙。春水盛也。《釋文》曰：《韓詩》作洹洹。音丸。《說文》作汎。音父弓反。按作汎父弓反、音義俱非。葢汍汍之誤。汍汍與洹洹同。漢志又作灌灌。亦當讀汍汍。皆水盛沄旋之貌。引此《詩》者爲潧字之證。知今經傳皆非古本。《廣韵》曰：。《詩》作溱洧、誤。</段玉裁注>
</內容>

<說文字頭>淩</說文字頭>
<內容>
<許慎釋>淩水。在臨淮。</許慎釋>
<段玉裁注>前志臨淮郡。後志爲下邳國。前志泗水國淩。應劭曰。淩水所出。入《淮南》「後志淩屬廣陵郡。《水經注》淮水篇。淮水、左逕泗水國南。淩水、出淩縣（⿰県系）。東流、逕其縣（⿰県系）故城東。而東南流、注於淮。是曰淩口。今江蘇徐州府宿遷縣（⿰県系）縣（⿰県系）東南五十里有淩城。淩水未詳。</段玉裁注>
<許慎釋>从水，夌聲。</許慎釋>
<段玉裁注>力膺切。六部。《廣韵》曰：。淩，歴也。今字今義也。</段玉裁注>
</內容>

<說文字頭>濮</說文字頭>
<內容>
<許慎釋>濮水。出東郡濮陽。南入鉅野。</許慎釋>
<段玉裁注>東郡濮陽、二志同。前志濮陽下曰。衞成公自楚𠀉徙此。故帝𠀉。顓頊虛。杜預曰。帝𠀉、昆吾氏因之。故曰昆吾之虛。今直𣜩（⿰⿱士示⿱又米）大名府開州西南濮陽故城是也。鉅野、二志屬山陽郡。前志鉅壄下曰。大壄澤在北。<pb n="540-3"/>兖州藪。卽西狩獲麟之所。《爾雅》十藪之一。今山東曹州府鉅野縣（⿰県系）、漢舊縣（⿰県系）也。自隨以後。濟流枯竭。大野漸微。元末爲河所決。河徙後遂涸爲平陸。濮水者，殷紂時師延作靡靡之樂。已而自沈之水也。前志陳畱郡封𠀉下曰。濮渠水首受？。東北至都關入羊里水。《水經注》濟水篇言濮渠故瀆、自濟東北流爲高梁陂。又東逕匡城北。又東北逕酸棗縣（⿰県系）故城南。又東逕蒲城北。又東逕韋城南。又東逕長垣縣（⿰県系）故城北。又東分爲二瀆。北濮出焉。濮渠又東逕須城北。又東逕濮陽故城南。又東逕離狐縣（⿰県系）故城南。又東逕葭密縣（⿰県系）故城北。又東北逕鹿城南。又東與句瀆合。與濟同入鉅野。按酈所云、卽許所說故道也。今濮河自河南封邱縣（⿰県系）流徑長垣縣（⿰県系）北、東明縣（⿰県系）南。又東經開州東南。合洪河入山東濮州界。俗譌爲普河。方輿紀要曰。今濟絶河遷。濮水源流不可復考矣。</段玉裁注>
<許慎釋>从水，僕聲。</許慎釋>
<段玉裁注>博木切。三部。〈牧誓〉、《左傳》之濮人、百濮、則在江漢之南。</段玉裁注>
</內容>

<說文字頭>濼</說文字頭>
<內容>
<許慎釋>齊魯閒水也。</許慎釋>
<段玉裁注>春秋桓十八年。公會齊侯於濼。三經三傳皆同。杜曰。濼水在濟南歴城縣（⿰県系）。西北入濟。《水經注》濟水篇曰。濟水、又逕盧縣（⿰県系）故城北。又逕什城北。又東北、右會玉水。又東北、濼<pb n="541"/>水入焉。水出歴城縣（⿰県系）故城西南。春秋桓公十八年公會齊侯於濼是也。俗謂之娥英水。合大明湖、歴水北流注於濟。齊乘曰。小淸河之在歴城者，卽古濼水。按今山東濟南府歴城縣（⿰県系）小淸河源出縣（⿰県系）西。東經章邱、鄒平、長山、新城。入靑州府高苑縣（⿰県系）。至博興縣（⿰県系）合時水入海。而章邱以下淤塞。濼水東北入大淸河。</段玉裁注>
<許慎釋>从水，樂聲。</許慎釋>
<段玉裁注>盧谷切。古音在二部。《經典釋文》引《說文》匹沃反。此蓋音隱文也。元應曰。凡陂池、山東名爲濼。匹博切。鄴東有鸕鷀濼是也。幽州呼爲淀。音殿。按濼泊古今字。如梁山泊是也。</段玉裁注>
<許慎釋>《春秋傳》曰：公會齊侯于濼。</許慎釋>
</內容>

<說文字頭>漷</說文字頭>
<內容>
<許慎釋>漷水。在魯。</許慎釋>
<段玉裁注>春秋經襄十九年。取邾田、自漷水。《公羊傳》曰：其言自漷水何。以漷爲竟也。何言乎以漷爲竟。漷移也。何云：魯本與邾婁以漷爲竟。漷移入邾婁畍。魯隨而有之。諸侯土地本有度數。不得隨水。隨水有之。當坐取邑。《水經注》泗水篇曰。漷水、出東海合鄕縣（⿰県系）。西南流入邾。又逕魯國鄒山東南而西南流。《左傳》所謂嶧山。《詩》所謂保有鳧嶧者也。又西南逕蕃縣（⿰県系）故城南。又西逕薛縣（⿰県系）故城北。夏車正奚仲之國也。又西至湖陸縣（⿰県系）入於泗。按合鄕、蕃、薛故城皆在今山<pb n="541-1"/>東滕縣（⿰県系）。不云在魯邾婁之閒、徑云水在魯者，邾婁魯附庸。非敵。故立文如是。一統志曰。漷水源出滕縣（⿰県系）東北百里述山。西流會諸泉水。逕縣（⿰県系）南。又西會南梁河。入運河。舊名南沙河。西南流入泗。不與南梁會。自漕河東徙。遏其南流。乃北出趙溝。會南梁以入運河也。</段玉裁注>
<許慎釋>从水，𩫩聲。</許慎釋>
<段玉裁注>苦郭切，五部。</段玉裁注>
</內容>

<說文字頭>淨</說文字頭>
<內容>
<許慎釋>魯北城門池也。</許慎釋>
<段玉裁注>《公羊傳》閔二年。桓公使高子將南陽之甲。立僖公而城魯。或曰。自鹿門至于爭門者是也。或曰。自爭門至于吏門者是也。魯人至今以爲美談。曰。猶望高子也。鹿門者，魯南城之東門。爭門者，魯北城之門。天子十二門。通十二子。諸侯大國當是九門。俟攷。淨者，北城門之池。其門曰爭門。則其池曰淨。从爭旁水也。《廣韵》曰：。埩七耕切。魯城北門池也。《說文》作淨。蓋古書有作埩門者矣。城北誤倒。</段玉裁注>
<許慎釋>从水，爭聲。</許慎釋>
<段玉裁注>土耕切。十一部。又才性切。按今俗用爲瀞字。釋爲無垢薉。切以才性。今字非古字也。</段玉裁注>
</內容>

<說文字頭>濕</說文字頭>
<內容>
<許慎釋>濕水。出東郡東武陽。入海。</許慎釋>
<段玉裁注>東郡東武陽、二志同。今山東曹州府朝城縣（⿰県系）縣（⿰県系）東南有東武陽城是也。前志東武陽下曰。禹治漯水。東北至千乘入海。過郡三。行千二十里。過郡三者，東郡平原千乘也。水經曰。河水、又東北過高唐縣（⿰県系）東。注云：河水於縣（⿰県系）漯水注之。漯水上承河水於東武陽縣（⿰県系）東南、而北逕武陽新城東。又逕東武陽故城南。又北逕陽平縣（⿰県系）故城東。又北絶莘道城之西北。又東北逕樂平縣（⿰県系）故城東。又北逕𦕼城縣（⿰県系）故城西。又東北逕淸河縣（⿰県系）故城北。又東北逕文鄕城東南。又東北逕博平縣（⿰県系）故城南。又東北逕瑗縣（⿰県系）故城西。又東北逕高唐縣（⿰県系）故城東。又東北逕濕陰縣（⿰県系）故城北。又東北逕著縣（⿰県系）故城南。又東北逕崔氏城北。又東逕鄒平縣（⿰県系）故城北。又東北逕建信縣（⿰県系）故城北。又東北逕千乘縣（⿰県系）二城閒。又東北爲馬常坈。亂河枝流而入於海。按此班、許所說故道也。〈河渠書〉：禹以爲河所從來者高，水湍悍，難以行平地，數爲敗，乃厮二渠以引其河。《漢書音義》曰：二渠、其一出貝𠀉西南。南折者也。其一則漯川。出貝𠀉者，王莽時遂空。唯用漯耳。玉裁謂濕水故瀆、今不可詳。</段玉裁注>
<許慎釋>从水，㬎聲。</許慎釋>
<段玉裁注>它合切。七部。按〈日部〉㬎讀若唫。此濕所以在七部也。漢隷以濕爲燥溼字。乃以漯爲？濕字。累者，俗絫字。在十六部。於音殊遠隔也。</段玉裁注>
<許慎釋>桑欽云：出平原高唐。</許慎釋>
<段玉裁注>平原郡高唐、二志同。今山東濟南府禹城縣（⿰県系）西南有高唐故城。《左傳》襄十九年、廿五年、昭十年、哀十年之高唐也。前志高唐下曰。桑欽言漯水所出。酈注河水篇云：按竹書、穆天子傳兩言濕水。尋其沿歴逕趣。不得近出高唐也。桑氏所言葢津流所出。次於是閒也。玉裁按。桑舉其源之近者耳。今禹城縣（⿰県系）濕水已不可詳。</段玉裁注>
</內容>

<說文字頭>泡</說文字頭>
<內容>
<許慎釋>泡水。出山陽平樂。東北入泗。</許慎釋>
<段玉裁注>山陽郡平樂、見前志。志云侯國。泡水、東北至沛入泗。《水經注》泗水篇曰。黃溝、又東逕平樂縣（⿰県系）。又東、右合泡水。卽豐水之上源也。水上承大薺陂。東逕貰城北。又東逕已氏縣（⿰県系）故城南。又東逕卭城縣（⿰県系）故城南。又東逕單父縣（⿰県系）故城南。又東逕平樂縣（⿰県系）。右合泡水。自下豐、泡竝得通稱。故〈地理志〉曰：平樂、泡水所出。又東逕豐縣（⿰県系）故城南。又東逕沛縣（⿰県系）故城南。於城南東注泗。〈地理志〉曰：泡水自平樂東北至沛入泗者也。按今泡河自今山東單縣（⿰県系）流逕江蘇豐縣（⿰県系）北。又東逕沛縣（⿰県系）畍。循城東南。至泗亭驛而合於泗。</段玉裁注>
<許慎釋>从水，包聲。</許慎釋>
<段玉裁注>匹交切。按今俗曰包河。古音在三部。又流貌也。或曰浮漚也。</段玉裁注>
</內容>

<說文字頭>菏</說文字頭>
<內容>
<許慎釋>渮水。在山陽湖陵南。</許慎釋>
<段玉裁注>各本水上衍澤字、陵下奪南字。今依《尙書音義》正。前志山<pb n="542"/>陽湖陵下曰。〈禹貢〉荷水在南。濟陰郡下曰。〈禹貢〉荷澤在定陶東。水經曰。荷水、在山陽湖陸縣（⿰県系）南。荷澤在濟陰定陶縣（⿰県系）東。是豫州渮澤、徐州渮水、畫然二事。依水經及注：渮水雖源於渮澤。而與渮澤迥別。《釋文》於徐州引《說文》水出山陽湖陵南、非渮澤也。今本《說文》淺人增澤。大誤矣。山陽郡湖陵、見前志。王莽改曰湖陸。光武仍曰湖陸。至章帝復湖陸之號。今山東兖州府魚臺縣（⿰県系）縣（⿰県系）東南六十里有湖陵故城。與江南沛縣（⿰県系）接畍。前志湖陵下曰。〈禹貢〉浮於淮泗。通於荷。荷水在南。不但言荷水在南而必舉此〈禹貢〉文者，明此荷水非豫州及道沇水之荷澤也。水經曰。濟水、又東至乘氏縣（⿰県系）西。分爲二。其一東南流者，過乘氏縣（⿰県系）南。又東過昌邑縣（⿰県系）北。又東過金鄕縣（⿰県系）南。又東過東緍縣（⿰県系）北。又東過方與縣（⿰県系）北。爲荷水。又東過湖陸縣（⿰県系）南。東入於泗水。酈氏云：《尙書》曰浮于淮泗、達于荷是也。按此經注所說故道、今多湮塞不可詳。</段玉裁注>
<許慎釋>〈禹貢〉「浮于淮泗。達于渮。</許慎釋>
<段玉裁注>不稱道渮澤沇水又東至於渮者，彼爲渮澤。此爲渮水。與班意同也。不言〈夏書〉言〈禹貢〉者，正襲班語也。《尙書》古文疏證曰。自淮而泗。自泗而渮。然後由渮入？。以達於河。徐之貢道<pb n="542-1"/>也。上文沇州浮于濟漯、達于河。次靑州便浮于汶、達于濟。不復言達于河。次徐州浮于淮泗、達于渮。不復言達于濟。至揚州則浮于江海、達于淮泗。且不復言達于渮。不復言者，蒙上文也。聖經之書法也。</段玉裁注>
<許慎釋>从水，苛聲。</許慎釋>
<段玉裁注>古俄切。十七部。按當左形右聲。篆體取結搆乃似上艸下河耳。《五經文字》云：渮見〈夏書〉「古本亦作荷。玉裁謂古《尙書》、《史記》《漢書》、《水經注》皆作荷。或是假借。或是字誤。不可定。而應劭曰《尙書》荷水、一名湖。韋注漢曰荷胡阿反。是則湖陵以荷水得名。荷與湖、語之轉。至若今《史記》、《漢書》、俗本《尙書》作浮于淮泗。達于河。皆誤字也。〈郡國志〉注譌作苟。</段玉裁注>
</內容>

<說文字頭>泗</說文字頭>
<內容>
<許慎釋>泗水。受？水。東入淮</許慎釋>
<段玉裁注>〈地理志〉濟陰乘氏下曰。泗水東南至睢陵入淮。過郡六。行千一百一十里。又魯國卞縣（⿰県系）下曰。泗水、出縣（⿰県系）北。（三字依《水經注》補）西南至方與入？。過郡三。行五百里。靑州川。出乘氏者，其遠源。出卞者，其近源。過郡三當作過郡二。過郡二者，魯山陽也。水經曰。泗水、出魯卞縣（⿰県系）〈北山〉「西南過魯縣（⿰県系）北。又西過瑕𠀉縣（⿰県系）。東屈。從縣（⿰県系）東南流。漷水從東來注之。又南過平陽縣（⿰県系）西。又南過高平縣（⿰県系）西。洸水從西北來流注之。又南過方與縣（⿰県系）東。渮水從西來注之。又屈。東南過湖陸縣（⿰県系）南。涓涓水從東北來流注之。又東過沛縣（⿰県系）東。又東南過彭城縣（⿰県系）東北。又東南過呂縣（⿰県系）南。又東南過下邳縣（⿰県系）西。又東南入於淮。此舉卞縣（⿰県系）以下所經二郡也。卞縣（⿰県系）、今山東兖州府泗水縣（⿰県系）縣（⿰県系）東五十里卞故城是也。許不言水所出、但云受？水。則又舉其源之至近者也。水經言濟水又東過湖陸縣（⿰県系）南、東入於泗水。前志泗水至方與入？。一謂濟入泗。一謂泗入？。酈氏泗水篇注云：泗濟合流。故地記或言濟入泗。泗亦言入濟。互受通稱。故〈地理志〉有南梁水入濟之文。玉裁謂許言泗受濟水、則與班殊。與水經合也。今泗水出縣（⿰県系）東陪尾山。西流逕曲阜北八里。又西南流。逕滋陽縣（⿰県系）東五里。轉南流。與曲阜縣（⿰県系）之沂水合。入金口閘。又南流。逕鄒縣（⿰県系）西南五十里。又南至濟寧州天井閘。入運河。〈禹貢〉錐指曰。泗水自泗水縣（⿰県系）歴曲阜、滋陽、濟寧、鄒縣（⿰県系）、魚臺、滕縣（⿰県系）、沛縣（⿰県系）、徐州、邳州、宿遷、桃源。至淸河縣（⿰県系）入淮。此禹跡也。今其故道自徐州以南悉爲黃河所占。一統志引志云：金口之堰修。而泗水盡入於漕。</段玉裁注>
<許慎釋>从水，四聲。</許慎釋>
<段玉裁注>息利切。十五部。按《毛詩傳》曰：自目曰涕。自鼻曰泗。</段玉裁注>
</內容>

<說文字頭>洹</說文字頭>
<內容>
<許慎釋>𣵨水。在齊魯閒。</許慎釋>
<段玉裁注>齊當依《水經注》所引《說文》、《字林》作晉。《左傳》成七年。聲伯夢涉洹。杜曰。洹水出汲郡林慮縣（⿰県系）。東北至魏郡長樂縣（⿰県系）入淸水。水經曰。洹水、出上黨氏縣（⿰県系）。東過隆慮縣（⿰県系）北。又東北出山。過鄴縣（⿰県系）南。又東過內黃縣（⿰県系）北。東入於白溝。林慮縣（⿰県系）卽隆慮縣（⿰県系）。今河南彰德府林縣（⿰県系）是其地也。今洹水自山西長子縣（⿰県系）流入。經林縣（⿰県系）東北流。經安陽縣（⿰県系）北。又東流經內黃縣（⿰県系）西北入衞河。水道提綱曰。衞河又東北經彰德府治安陽縣（⿰県系）東南畍。有洹河自西北來會。其南岸卽內黃縣（⿰県系）西境也。水經之白溝、今衞河在內黃者皆卽淇水。許當云在晉衞之閒。云在晉魯閒者，魯衞相近。以魯聲伯夢渉而云也。</段玉裁注>
<許慎釋>从水，𠄢聲。</許慎釋>
<段玉裁注>羽元切。十四部。《玉篇》曰：汍同。</段玉裁注>
</內容>

<說文字頭>灉</說文字頭>
<內容>
<許慎釋>河灉水也。</許慎釋>
<段玉裁注>也字依《水經注》補。水經曰。瓠子河、出東郡濮陽縣（⿰県系）北河。酈云：《尙書》雝沮會同。《爾雅》曰水自河出爲灉。許愼曰雝者，河雝水也。是酈意以瓠子河爲《尙書》之雝也。按自河出爲灉、濟爲濋、汶爲灛、洛爲波、漢爲濳、淮爲滸、江爲沱、濄爲洵、潁爲沙、汝爲濆、見於〈釋水〉「其見於《說文》者，則沱也、濳也、灉也，洵也。河之別爲灉、如江之別爲沱。沱非一沱、則灉亦非一灉。凡首受河之水皆可名之矣。</段玉裁注>
<許慎釋>在宋。</許慎釋>
<段玉裁注>說者以汳水當之。</段玉裁注>
<許慎釋>从水，雝聲。</許慎釋>
<段玉裁注>於容切，九部。</段玉裁注>
</內容>

<說文字頭>澶</說文字頭>
<內容>
<許慎釋>澶淵水也。</許慎釋>
<段玉裁注>也字今補。</段玉裁注>
<許慎釋>在宋。</許慎釋>
<段玉裁注>春秋經襄二十年。盟于澶淵。三十年。會于澶淵。宋災故。杜曰。澶淵在頓𠀉縣（⿰県系）南。今名䋣汙。此衞地。又近戚田。按頓𠀉、今直隷大名府淸豐縣（⿰県系）縣（⿰県系）西南二十五里頓𠀉故城是也。澶淵卽緐水。在河南彰德府內黃縣（⿰県系）縣（⿰県系）東二十六里。《史記》廉頗拔魏緐陽。漢置縣（⿰県系）、屬魏郡。應劭曰。在緐水之陽也。張晏曰。其畍爲緐淵。按緐與澶㬪韵。汙與淵雙聲。緐陽故城在今內黃縣（⿰県系）東北二十七里。實衞地而云在宋者，葢以春秋書宋災故而云然。未爲宷也。○又按澶淵、高氏士奇春秋地名攷爲詳。</段玉裁注>
<許慎釋>从水，亶聲。</許慎釋>
<段玉裁注>巿連切。十四部。〈吳都賦〉注曰：澶恬、安流貌。</段玉裁注>
</內容>

<說文字頭>洙</說文字頭>
<內容>
<許慎釋>洙水。出泰山葢臨樂山。北入泗。</許慎釋>
<段玉裁注>泰山郡葢、二志同。今山東沂州府沂水縣（⿰県系）縣（⿰県系）西北七十里有葢城是也。前志葢下曰。臨樂于山、洙水所出。西北至葢入池水。水經曰。洙水、出泰山葢縣（⿰県系）臨樂山。西南至卞縣（⿰県系）入於泗。按此條水經與志迥殊。志云臨樂于山者，謂勃海郡臨樂縣（⿰県系）之于山也。泝其源而言。故下文云至葢。非謂洙出葢也。而經、注皆刪（⿰刂）于字。謂<pb n="543-1"/>臨樂爲葢縣（⿰県系）山名。其亦誤矣。池、注引作泗。云或作池。葢字誤。夫經、注皆云泗水出卞縣（⿰県系）。不云出葢縣（⿰県系）。又皆云洙水至卞入泗。不云至葢入泗。然則卽改池爲泗、亦於水道不合。安知班時無池水。抑或不知何字之誤、而竟作泗字也。杜預釋例云：出魯國東北。西南入沇水。下合泗。乃作沇字。俟攷。葢洙水在班時已非古道。故其書法不同他水。至桑、酈時更昧於臨樂之源。乃誣班爲出葢。觀春秋莊九年浚洙。知其易湮也。許亦云出泰山葢臨樂山。北入泗。恐非許氏原文。淺人用水經改竄之。今洙水在曲阜縣（⿰県系）北四里。上不得其源。下流不入泗而入沂。又迥非酈氏之舊。葢以湮没而以是冒之耳。</段玉裁注>
<許慎釋>从水，朱聲。</許慎釋>
<段玉裁注>巿朱切，四部。</段玉裁注>
</內容>

<說文字頭>沭</說文字頭>
<內容>
<許慎釋>沭水。出靑州浸。</許慎釋>
<段玉裁注>出下有奪文。《集韵》、《類篇》徑刪（⿰刂）浸字。非是。當補琅邪東莞南入泗七字。《周禮》「靑州。其浸沂、沭。注云：沭出東莞。前志琅邪郡東莞。術水南至下邳入泗。過郡三。行七百一十里。靑州浸。東莞、今山東沂州府沂水縣（⿰県系）治西北東莞故城是也。水經曰。沭水、出琅邪東莞縣（⿰県系）西北大弁山。東南過其縣（⿰県系）東。又東南過莒縣（⿰県系）東。又南過陽都縣（⿰県系）東。入於沂。酈曰。舊瀆入泗。非入沂也。今沭水出沂水縣（⿰県系）北臨胊縣（⿰県系）南之沂山。東南流徑莒州東。又西南流徑蘭山縣（⿰県系）東。又南徑郯城縣（⿰県系）東。又西南流、入江南沭陽縣（⿰県系）畍。分爲二派。下流入海。迥非舊道矣。</段玉裁注>
<許慎釋>从水，术聲。</許慎釋>
<段玉裁注>食聿切。十五部。前志作術、云靑州浸。其所據職方當如是作。</段玉裁注>
</內容>

<說文字頭>沂</說文字頭>
<內容>
<許慎釋>沂水。出東海費東。西入泗。</許慎釋>
<段玉裁注>東海郡費、見前志。春秋魯季氏邑。今山東沂州府費縣（⿰県系）縣（⿰県系）西北二十里費故城是也。職方氏曰。靑州、其山鎭曰沂山。其浸沂、沭。鄭曰。沂山、沂水所出也。在葢。前志泰山郡葢下曰。沂水出。水經曰。沂水、出泰山葢縣（⿰県系）艾山。許云出東海費東。說乖異者，葢沂山卽東泰山。是山盤回數縣（⿰県系）。今沂水出沂水縣（⿰県系）之雕厓山。卽沂山西峯也。又西北接大弁山。卽沭水所出也。前志曰。沂水南至下邳入泗。水經曰。沂水、出泰山葢縣（⿰県系）艾山。南過琅邪臨沂縣（⿰県系）東。又南過開陽縣（⿰県系）東。又東過襄賁縣（⿰県系）東。屈從縣（⿰県系）南、西流。又屈南過郯縣（⿰県系）西。又南過良成縣（⿰県系）西。又南過下邳縣（⿰県系）西南。入於泗。許云西入泗、疑當作南入。然酈善長所據已作西矣。今沂水出雕厓山。東南流逕沂水縣（⿰県系）西。又南流逕蘭山縣（⿰県系）東。又南流逕郯城縣（⿰県系）西。又南流入江南邳州畍。</段玉裁注>
<許慎釋>从水，斤聲。</許慎釋>
<段玉裁注>魚衣<pb n="543-3"/>切。古音在十三部。按漢人多以爲圻堮之圻。</段玉裁注>
<許慎釋>一曰沂水出泰山葢。</許慎釋>
<段玉裁注>此卽班、鄭、水經之說也。許分爲二說。則不謂雕。厓山卽沂山矣。如渭下之謂渭首亭與鳥鼠山爲二說。</段玉裁注>
<許慎釋>靑州浸。</許慎釋>
</內容>

<說文字頭>洋</說文字頭>
<內容>
<許慎釋>？水。出齊臨胊高山。東北入鉅定。</許慎釋>
<段玉裁注>齊郡臨胊、後志作齊國臨胊。今山東靑州府臨胊縣（⿰県系）其地也。前志臨胊下曰。石膏山、洋水所出。東北至廣饒入鉅定。《水經注》巨洋水篇曰。巨洋水、又逕臨胊縣（⿰県系）故城東。又東北逕委粟山。又東北、洋水注之。水西出石膏山西北石澗口。東南逕逢山祠西。又東南歴逢山下。卽石膏山也。巨洋水、又東北逕劇縣（⿰県系）故城西。又東北逕益縣（⿰県系）故城東。又東北積而爲潭。枝津出焉。謂之百尺溝。西北流注於巨淀。又東北逕壽光縣（⿰県系）故城西。又東北注於海。按班、許曰洋水。卽水經及注之巨洋水也。班、許以出臨胊石膏山者爲正源耳。許云高山、卽石膏山也。前志齊郡有廣饒、鉅定二縣（⿰県系）。馬車瀆水首受鉅定。然則鉅定本水名。因以爲縣（⿰県系）名。定淀古今字。〈魏都賦〉張注曰淀者，如淵而淺是也。廣饒、鉅定故城皆在今山東靑州府樂安縣（⿰県系）境。今樂安縣（⿰県系）東北四十里淸水泊、卽古鉅定湖。巨洋水今曰瀰河。源出今臨朐縣（⿰県系）南沂山西麓。北流逕臨朐縣（⿰県系）東。又北歴益都縣（⿰県系）。又東北流逕壽光東。又東北會黑塚泊。入於海。今南陽水亦名長沙水。源出益都縣（⿰県系）西南石膏山。東北至城西。折而東。繞城北。又東流入瀰河。</段玉裁注>
<許慎釋>从水，芉聲。</許慎釋>
<段玉裁注>似羊切。十部。按《毛詩》〈衞風〉〔傳〕曰：洋洋、盛大也。〈魯頌傳〉曰：洋洋、衆多也。讀與章切。</段玉裁注>
</內容>

<說文字頭>濁</說文字頭>
<內容>
<許慎釋>濁水。出齊郡</許慎釋>
<段玉裁注>上文不言郡。此字葢淺人增之。</段玉裁注>
<許慎釋>厲嬀山。東北入鉅定。</許慎釋>
<段玉裁注>厲當作廣。嬀當作爲。皆字之誤。齊郡廣、見前志。後志作齊國廣。今山東靑州府益都縣（⿰県系）、縣（⿰県系）西南四里有廣縣（⿰県系）故城是也。前志廣下曰。爲山、濁水所出。東北至廣饒入鉅定。《水經注》曰：淄水、又東北逕廣饒縣（⿰県系）故城南。又東北馬車瀆水注之。水首受巨淀。淀卽濁水所注也。吕忱曰。濁水、一名溷水。出廣縣（⿰県系）爲山。一名冶嶺山。東北流逕廣固城西。城在廣縣（⿰県系）西北四里。又東北流逕堯山東。又東北流逕東陽城北。合陽水。卽長沙水也。又北逕臧氏臺西。又北逕益城西。又北流注巨淀。今北陽水源出益都縣（⿰県系）西南九迴山。卽古爲山。東北流逕城北。又東北逕壽光縣（⿰県系）四十里。又北入淸水泊。卽古濁水也。</段玉裁注>
<許慎釋>从水，蜀聲。</許慎釋>
<段玉裁注>直角切。三部。按濁者，淸之反也。《詩》曰：涇以渭濁。又曰。載淸載濁。</段玉裁注>
</內容>

<說文字頭>漑（⿰氵既）</說文字頭>
<內容>
<許慎釋>漑（⿰氵既）水。出東海桑瀆覆甑山。東北入海。</許慎釋>
<段玉裁注>東當作北。瀆當作犢。皆字之誤也。北海郡桑犢、見前志。今山東萊州府濰縣（⿰県系）有桑犢故城。《水經注》之桑犢亭也。前志桑犢下云：覆甑山、漑（⿰氵既）水所出。東北至都昌入海。今濰縣（⿰県系）東南四十里漑（⿰氵既）源山。卽覆甑山也。《水經注》亦謂之塔山。寰宇記曰。天寶六載勅改爲漑（⿰氵既）源山。今漑（⿰氵既）水自漑（⿰氵既）源山北流至昌邑縣（⿰県系）境入海。卽東虞河也。亦曰東丹河。</段玉裁注>
<許慎釋>从水，既聲。</許慎釋>
<段玉裁注>古代切。古音在十五部。按多借爲濯摡字。</段玉裁注>
<許慎釋>一曰灌注也。</許慎釋>
<段玉裁注>此依《韵會》本。注下曰灌也。？下曰漑（⿰氵既）灌也。洞簫賦。迴江流川而漑（⿰氵既）其山。李注引《說文》漑（⿰氵既）猶灌也。與今本異。</段玉裁注>
</內容>

<說文字頭>濰</說文字頭>
<內容>
<許慎釋>濰水。出琅邪箕屋山。東入海。</許慎釋>
<段玉裁注>琅邪郡箕、見前志。故城當在今山東沂州府莒州境。前志箕下云：〈禹貢〉維水、北至都昌入海。過郡三。行五百二十里。兖州？也。水經曰。濰水、出琅邪箕縣（⿰県系）濰山。東北過東武縣（⿰県系）西。又北過平昌縣（⿰県系）東。又北過高密縣（⿰県系）西。又北過淳于縣（⿰県系）東。又東北過都昌縣（⿰県系）東。又東北入於海。按屋山在<pb n="544-2"/>今莒州西北九十里。《水經注》曰：濰山屋山及《淮南子》云出覆舟山、實一山也。今濰水出莒州西東北箕屋山。東南流、入靑州府諸城縣（⿰県系）畍。逕萊州府高密縣（⿰県系）畍。又北逕安邱縣（⿰県系）東。又北流、入萊州府昌邑縣（⿰県系）畍。又東北入海。曰淮河口。與古水道合。漢都昌城在今昌邑縣（⿰県系）西。</段玉裁注>
<許慎釋>徐州浸。</許慎釋>
<段玉裁注>徐當作兖。職方氏。河東曰兖州。其浸盧維。鄭云：盧維當爲雷雍。班志則云維、兖州浸。不改字也。許云兖州浸亦同。</段玉裁注>
<許慎釋>〈夏書〉曰：濰湽其道。</許慎釋>
<段玉裁注>許〈水部〉無湽字。此湽葢俗加水旁耳。《周禮》作葘。漢志作？。古字也。濰？其道。〈禹貢〉靑州文。</段玉裁注>
<許慎釋>从水，維聲。</許慎釋>
<段玉裁注>以追切。十五部。按〈地理志〉述〈禹貢〉作維。今版本作惟、誤。琅邪箕下云：〈禹貢〉維水。蒙上文言也。其靈門下、横下、折泉下皆作淮。則轉寫之誤。葢班从《今文尙書》作維。許从《古文尙書》作濰。《左傳》襄十八年作維。音義曰。本又作濰。今山東土語與淮同音。故竟作淮字。</段玉裁注>
</內容>

<說文字頭>浯</說文字頭>
<內容>
<許慎釋>浯水。出琅邪靈門壷山。東北入濰。</許慎釋>
<段玉裁注>琅邪郡靈門、見前志。今山東沂州府莒州州北百二十里有靈門城。前志靈門下曰。壷山、浯水所出。東北入淮。淮當作維。字之誤也。《水經注》曰：濰水、又北<pb n="544-3"/>逕平昌縣（⿰県系）故城東。又北浯水注之。水出浯山。世謂之巨平山。許愼言水出靈門山。世謂之浯汶矣。其水東北逕姑幕縣（⿰県系）故城東。又東北逕平昌縣（⿰県系）故城北。又東北流、注於濰水。今浯水自莒州流入渚城縣（⿰県系）畍。東北流、逕安𠀉縣（⿰県系）東南入濰水。</段玉裁注>
<許慎釋>从水，吾聲。</許慎釋>
<段玉裁注>五乎切，五部。</段玉裁注>
</內容>

<說文字頭>汶</說文字頭>
<內容>
<許慎釋>汶水。出琅邪朱虚東泰山。東入濰</許慎釋>
<段玉裁注>琅邪郡朱虛、見前志。後志屬北海國。今山東靑州府臨胊縣（⿰県系）東六十里有朱虛故城。前志朱虛下云：東泰山、汶水所出。東至安𠀉入維。水經曰。汶水、出朱虛縣（⿰県系）泰山。北過其縣（⿰県系）東。又北過淳于縣（⿰県系）西。又東北入於濰。謂之東汶水。以別於〈禹貢〉汶水也。按東泰山卽〈封禪書〉黃帝封東泰山、今沂山是也。今東汶河源出臨胊縣（⿰県系）南沂山東北谷。東流近穆陵關。折東北流數十里。折東流百五十里。至安邱縣（⿰県系）西南境。折東北流經縣（⿰県系）城西北。又東流數十里與濰水會。</段玉裁注>
<許慎釋>从水，文聲。</許慎釋>
<段玉裁注>亡運切。十三部。按二汶水在齊。漢人崏山崏江字作汶山汶江。以古音同讀如文之故。謂之假借可也。〈考工記〉「貉踰汶則死。《淮南子》同。鄭云：汶水在魯北。酈注以入汶水篇。〈考工記〉多〈齊語〉、則謂入？之汶無疑也。殷敬順剏爲異說。殊非是。</段玉裁注>
<許慎釋>桑欽說。汶水出泰山萊蕪。西南入？。</許慎釋>
<段玉裁注>此謂〈禹貢〉汶水也。上文渭水、濕水、沂水皆舉別說。皆謂一水而說源有不同也。此則畫然二水。源流皆異。泰山郡萊蕪、二志同。前志萊蕪下曰。原山、〈禹貢〉汶水出。西南入？。桑欽所言。水經於濟水曰。又東北過壽張縣（⿰県系）西畍安民亭南。汶水從東北來注之。於汶水曰。又西南過壽張縣（⿰県系）北。又西南至安民亭入於濟。按舊？水合汶於安民亭。今東平州西南十里安山鎭卽古亭也。今汶水出今山東泰安府萊蕪縣（⿰県系）東北七十里之原山。亦名馬耳山。西南流經縣（⿰県系）城西北。又經泰安府南境。又經寧陽縣（⿰県系）北境。至汶上縣（⿰県系）北之戴村壩。又經汶上西南境之南旺。分流南北。南流者四分以接徐沛。北流者六分以接臨淸。自明永樂中宋禮開會通河以及　國朝運河皆全資汶水。而入？之故道湮矣。前志朱虛下但云汶水。萊蕪下則云〈禹貢〉汶水。然則出朱虛入濰者，非〈禹貢〉汶水也。</段玉裁注>
</內容>

<說文字頭>治</說文字頭>
<內容>
<許慎釋>治水。出東萊曲城陽𠀉山。南入海。</許慎釋>
<段玉裁注>城當作成。字之誤也。東萊郡曲成、二志同。今山東萊州府掖縣（⿰県系）東北六十里有曲成<pb n="545-1"/>故城。前志曲成下曰。陽𠀉山、治水所出。南至沂入海。按沂字疑誤。一本作至臨沂尤誤。當作計斤二字。今掖縣（⿰県系）東南三十里有陽邱山。亦名馬鞍山。今治水名小沽河。自掖縣（⿰県系）馬鞍山南流至平度州東南。與出登州府黃縣（⿰県系）之大沽河合流。逕卽墨。至膠州之麻灣口入海。一統志曰。《左傳》昭二十年。姑尤以西。杜注：姑水、尤水皆在城陽郡。東南入海。齊乘。姑卽大沽河。尤卽小沽河。玉裁謂尤古音讀如貽。與治同在第一部。齊乘之言可信也。</段玉裁注>
<許慎釋>从水，台聲。</許慎釋>
<段玉裁注>直之切。一部。按今字訓理。葢由借治爲理。</段玉裁注>
</內容>

<說文字頭>寖</說文字頭>
<內容>
<許慎釋>濅水。出魏郡武安。東北入呼沱水。</許慎釋>
<段玉裁注>魏郡武安、二志同。今河南彰德府武安縣（⿰県系）縣（⿰県系）西南五十里有武安城。前志武安下曰。？水東北至信都國東昌入虖池河。過郡五。行六百一十里。</段玉裁注>
<許慎釋>从水、𡩠聲。</許慎釋>
<段玉裁注>子鴆切。七部。按沈浸、浸淫之字多用此。𣜩（⿰⿱士示⿱又米）作浸。</段玉裁注>
<許慎釋>？、籒文？。</許慎釋>
<段玉裁注>見宀部。</段玉裁注>
</內容>

<說文字頭>湡</說文字頭>
<內容>
<許慎釋>湡水。出趙國襄國之西山。東北入濅。</許慎釋>
<段玉裁注>趙國襄國、二志同。今直隷順德府郉臺縣（⿰県系）西南有襄國故城。商祖乙遷於郉、周時郉國皆在此。前志襄國下曰。西山、渠水所出。東北<pb n="545-2"/>至廣平國任縣（⿰県系）入？。按渠水當是湡水之譌。一統志曰。灃河源出郉臺縣（⿰県系）東南。東流逕南和縣（⿰県系）西南。又東北逕任縣（⿰県系）東。至隆平縣（⿰県系）入胡盧河。卽百泉水也。方輿紀要曰。百泉水、葢卽灃河之上源。引志云百泉水、一名湡水。又名鴛鴦水。隋志以爲㴲水也。鴛鴦水在南和縣（⿰県系）西。見〈魏都賦〉注：</段玉裁注>
<許慎釋>从水，禺聲。</許慎釋>
<段玉裁注>噳俱切。古音在四部。顔師古音藕。又音牛吼反。</段玉裁注>
</內容>

<說文字頭>㴲</說文字頭>
<內容>
<許慎釋>㴲水。出趙國襄國。東入湡。</許慎釋>
<段玉裁注>前志襄國下云：又有蓼水、馮水。皆東至廣平國朝平入湡。按馮水當是㴲水之譌。字之誤也。廣平國南和下云：列葭水東入㴲。葢湡㴲二水今不可別矣。㴲入湡。湡入浸。浸入虖沱。虖沱移徙不常。故道今不可攷。《水經注》虖沱篇佚。</段玉裁注>
<許慎釋>从水，虒聲。</許慎釋>
<段玉裁注>息移切，十六部。</段玉裁注>
</內容>

<說文字頭>渚</說文字頭>
<內容>
<許慎釋>渚水。在常山中𠀉逢山。東入湡。</許慎釋>
<段玉裁注>常山郡中𠀉、見前志。中𠀉下云：逢山長谷、諸水所出。東至張邑入濁。按諸當作渚。濁當作湡。皆字之誤也。張邑卽廣平國之張也。中𠀉、渚水俟攷。</段玉裁注>
<許慎釋>从水，者聲。</許慎釋>
<段玉裁注>章與切，五部。</段玉裁注>
<許慎釋>《爾雅》曰：小州曰渚。</許慎釋>
<段玉裁注>〈釋水〉文。州州古今字。〈召南〉〔傳〕曰：渚、小洲也。水岐成渚。</段玉裁注>
</內容>

<說文字頭>洨</說文字頭>
<內容>
<許慎釋>洨水。出常山石邑井陘。東南入于泜。</許慎釋>
<段玉裁注>于、衍字也。常山郡石邑、見前志。井陘、謂石邑之井陘山也。今直隷正定府獲鹿縣（⿰県系）縣（⿰県系）西南有石邑城、戰國時趙邑也。前志石邑下曰。井陘山在西。洨水所出。東南至廮陶入泜。井陘縣（⿰県系）下應劭注曰：井陘山在南。然則井陘縣（⿰県系）在石邑之西。井陘山在石邑西南、井陘縣（⿰県系）南也。井陘山之東南則石邑地也。今洨河出獲鹿縣（⿰県系）南。東流逕樂城縣（⿰県系）西。又南入趙州畍。舊志云：下流至寧晉縣（⿰県系）。注於胡盧河。上源四泉交合。故謂之洨也。</段玉裁注>
<許慎釋>从水，交聲。</許慎釋>
<段玉裁注>下交切。二部。師古曰。音效。又音爻。</段玉裁注>
<許慎釋>？國有洨縣（⿰県系）。</許慎釋>
<段玉裁注>沛國洨、見後志。前志作沛郡洨。凡言有者，皆別於上文之義。應劭云：洨縣（⿰県系）、洨水所出。南入淮。是別一洨水也。師古曰。音肴。</段玉裁注>
</內容>

<說文字頭>濟</說文字頭>
<內容>
<許慎釋>？水。出常山房子贊皇山。東入泜。</許慎釋>
<段玉裁注>常山郡房子、見前志。後志云：常山國房子。今直隷正定府贊皇縣（⿰県系）是其地。前志房子下曰。贊皇山、石濟水所出。東至廮陶入泜。後志曰。贊皇山在縣（⿰県系）西南六十里。濟水所出。按此水名與四瀆之？字各不同。而經傳皆作濟。《風俗通》遂誤以常山房子之水列入四瀆。<pb n="546"/>而云廟在東郡臨邑縣（⿰県系）。豈知班志臨邑下云有？廟、字固作？乎。今本前志石濟水、石字疑衍。以《說文》、《風俗通》、後志正之。皆不當有石字。一統志曰。舊志云槐水出黃沙嶺。流經贊皇縣（⿰県系）西北十里。入元氏縣（⿰県系）畍。合泜水。又東南歷高邑、柏鄕、達寧、晉縣（⿰県系）。入胡盧河。卽古大陸澤。玉裁謂槐水卽古濟水也。贊皇山在今贊皇縣（⿰県系）西南。</段玉裁注>
<許慎釋>从水，？聲。</許慎釋>
<段玉裁注>子禮切。十五部。今字以爲濟渡字。</段玉裁注>
</內容>

<說文字頭>泜</說文字頭>
<內容>
<許慎釋>泜水。在常山。</許慎釋>
<段玉裁注>前志常山郡元氏下曰。沮水首受中𠀉西山窮泉谷。至堂陽入黃河。按沮當作泜。〈北山經〉注云：今泜水出中𠀉縣（⿰県系）西窮泉谷。東注於堂陽縣（⿰県系）。入於漳水。以郭正班。知沮爲字之誤。《風俗通》云：濟水出常山房子贊皇山。東入沮。此亦泜譌作沮也。由書氐作互。遂譌且耳。班志入黃河亦當依郭作濁漳。攷《水經注》濁漳過堂陽縣（⿰県系）。而河水不徑堂陽。元和志曰。泜水在贊皇縣（⿰県系）西南二十五里。卽韓信斬陳餘處。今泜水在元氏縣（⿰県系）。源出封龍山。東南流經縣（⿰県系）西南六十里紙屯村。入槐河。泜與濟互受通稱。</段玉裁注>
<許慎釋>从水，氐聲。</許慎釋>
<段玉裁注>直尼切。十五部。按蘇林音祗。晉灼音邸。師古音脂。又丁計反。兼用二音也。司馬貞曰。今俗呼此水音如邸。</段玉裁注>
</內容>

<說文字頭>濡</說文字頭>
<內容>
<許慎釋>濡水。出涿郡故安。東入淶。</許慎釋>
<段玉裁注>淶各本作漆涑二字。今正。戴先生曰。易水篇注云：許愼曰。濡水入淶。淶卽巨馬之異名。與巨馬河注巨馬河卽淶水也正合。今《水經注》淶譌深。《說文》淶譌漆涑二字。皆字之誤耳。涿郡故安、二志同。今直隷易州州東南有故安故城是。戰國時燕與趙易土。燕以武陽與趙。卽此也。前志故安下曰。閻鄕、易水所出。東至范陽入濡。并州寖。濡水亦至范陽入淶。今本漢志脫濡字。師古謬爲之注：非也。《水經注》易水篇曰。易水、逕范陽縣（⿰県系）故城南。又東與濡水合。水出故安縣（⿰県系）西北窮獨山南谷。東流與源泉水合。又東南流逕樊於、期館西、荆軻館北。又東逕武陽城西北。又東逕紫池堡。又東得白楊水口。又東合檀水。又東南流於容城縣（⿰県系）西北、大利亭東南合易水。而注巨馬水也。故〈地理志〉曰：易水至范陽入濡。又曰。濡水合渠。許愼曰。濡水合淶。淶渠二號、卽巨馬之異名。按酈引濡水入渠、卽濡水亦至范陽入淶之句也。今本作淶。酈本作渠。今勝酈本。酈有濡字、則又酈本勝今。凡書之當參伍以求其是者如此。濡水今在易州北。卽北易水也。東南入保定府定興縣（⿰県系）界爲沙河。一曰東南<pb n="546-2"/>流入容城縣（⿰県系）境。</段玉裁注>
<許慎釋>从水，需聲。</許慎釋>
<段玉裁注>人朱切。五部。按《左傳》昭七年。盟於濡上。《釋文》云：《說文》女于反。是音隱舊說。此水𣃔不作乃官反也。師古注《漢書》於故安下云濡乃官反。殊誤。漁陽郡白檀下。濡水出北蠻夷中。遼西郡肥如下。玄水東入濡水。濡水南入海陽。此則酈注濡水篇所謂濡難聲相近、今謂之濼河者音乃官反是矣。其字葢本作渜。譌而爲濡。○今字以濡爲霑濡。經典皆然。</段玉裁注>
</內容>

<說文字頭>灅</說文字頭>
<內容>
<許慎釋>灅水。出右北平俊靡。東南入庚。</許慎釋>
<段玉裁注>俊各本作浚。今依二志作俊。右北平俊靡、二志同。今直隷順天府遵化州州西北有俊靡故城是。前志右北平無終下曰。浭水、西至雍奴入海。俊靡下曰。灅水、南至無終。東入庚。浭與庚、一字也。《水經注》鮑𠀉水篇曰。鮑𠀉水、北逕雍奴縣（⿰県系）東。又東庚水注之。水出右北平徐無縣（⿰県系）北塞中。而南流得黑牛谷水。又西南流、灅水注之。水出右北平俊靡縣（⿰県系）。東南流與溫泉水合。又東南逕石門峽。又東南流、謂之北黃水。又屈而南爲南黃水。又西南逕無終山。藍水注之。又西南入於庚水。庚水又南逕北平城西。而南入鮑𠀉水。鮑𠀉水又東。巨梁水注之。鮑𠀉水至雍奴縣（⿰県系）北屈。東入海。歙程氏瑶田《通藝錄》曰：今灅水自遵化州西北四十五里鮎魚石關外入口。東經溫泉。酈所謂與溫泉水合也。又東迆南十五里曰水門口。酈所謂石門峽也。又西南入棃河。棃河卽庚水也。庚水既得灅水。又稍西而淋河南入之。淋河、酈所謂藍水也。鮑𠀉水今之潮河也。潮河合泃水、庚水東流。有還鄕河西南入之。酈所謂巨梁水也。流俗多誤。以古正之如此。灅棃一聲之轉。灅水俗呼棃河。因使所入之庚水冒稱棃河。而巨梁河冒稱庚水。</段玉裁注>
<許慎釋>从水，壘聲。</許慎釋>
<段玉裁注>力軌切，十五部。</段玉裁注>
</內容>

<說文字頭>沽</說文字頭>
<內容>
<許慎釋>沽水出漁陽塞外。東入海。</許慎釋>
<段玉裁注>漁陽下當有縣（⿰県系）字。說見邑部。漁陽郡漁陽、二志同。今直隷順天府密雲縣（⿰県系）縣（⿰県系）西南三十里漁陽故城是也。前志漁陽下曰。沽水出塞外。東南至泉州入海。行七百五十里。水經曰。沽河從塞外來。南過漁陽狐奴縣（⿰県系）北。西南與濕餘水合爲潞河。又東南至雍奴縣（⿰県系）西爲笥溝。又東南至泉州縣（⿰県系）與淸河合。東入於海。淸河者，派河尾也。按凡曰出某縣（⿰県系）塞外、某縣（⿰県系）徼外、某縣（⿰県系）某方蠻夷中者，皆言其來之遠。不可得其地名。故系之某縣（⿰県系）也。此云漁陽塞外、則非出漁陽矣。今直隷之白河、卽沽河也。白河遠出宣化府獨石口<pb n="547"/>之獨石水。合赤城水、龍門水東南流。逕宻雲縣（⿰県系）西。與潮河合。潮河古鮑𠀉水也。既得潮河。西南逕懷柔縣（⿰県系）東南。南經順義縣（⿰県系）東。至通州城北東南三面。俗稱古潞水。又南逕舊漷縣（⿰県系）西。又逕香河縣（⿰県系）西南。又東南逕武淸縣（⿰県系）東。又東南入天津縣（⿰県系）畍。合諸大川由直沽入海。與酈注所述不甚異。程氏瑶田曰。俗謂沽水及酈注之獨固門漁水蠃山皆在今之薊州者，繆甚。玉裁謂方輿紀要謂漢漁陽在今薊州、亦大繆。</段玉裁注>
<許慎釋>从水，古聲。</許慎釋>
<段玉裁注>古胡切。五部。今字以爲沽買字。伐木《鄭箋》曰：酤，買也。字从酉。</段玉裁注>
</內容>

<說文字頭>沛</說文字頭>
<內容>
<許慎釋>沛水。出遼東番汗塞外。西南入海。</許慎釋>
<段玉裁注>番音盤。汗音寒。遼東郡番汗。二志同。今奉天府遼陽州、漢遼東郡治也。番汗未聞。前志番汗下曰。沛水出塞外。西南入海。沛水亦未聞。</段玉裁注>
<許慎釋>从水，？聲。</許慎釋>
<段玉裁注>普葢切。十五部。今字爲顚沛。跋之假借也。〈大雅〉蕩傳曰沛、拔也是也。拔當作跋。又本部渿下云沛之也、卽《孟子》沛然莫之能禦意。葢勃然之假借也。</段玉裁注>
</內容>

<說文字頭>浿</說文字頭>
<內容>
<許慎釋>浿水。出樂浪鏤方。東入海。</許慎釋>
<段玉裁注>樂浪音洛郞。樂浪郡鏤方、二志同。鏤方未聞。前志樂浪郡浿水縣（⿰県系）下曰。浿水西至增地入海。水經曰。<pb n="547-1"/>浿水出樂浪鏤方。東南過臨浿縣（⿰県系）。東入於海。酈按漢志是。《說文》及水經非也。酈云其水西流。逕故樂浪朝鮮縣（⿰県系）、卽樂浪郡治。而西北流。故〈地理志〉曰：浿水西至增地縣（⿰県系）入海。浿水今朝鮮國之大通江。在平壤城北。平壤城卽古王險城。漢之朝鮮縣（⿰県系）也。隋書曰。平壤城南臨浿水。</段玉裁注>
<許慎釋>从水，貝聲。</許慎釋>
<段玉裁注>普拜切，十五部。</段玉裁注>
<許慎釋>一曰出浿水縣（⿰県系）。</許慎釋>
<段玉裁注>此卽前志說也。浿水縣（⿰県系）未聞。</段玉裁注>
</內容>

<說文字頭>瀤</說文字頭>
<內容>
<許慎釋>北方水也。</許慎釋>
<段玉裁注>〈北山經〉曰：獄法之山、瀤津之水出焉。</段玉裁注>
<許慎釋>从水，褱聲。</許慎釋>
<段玉裁注>戸乖切，十五部。</段玉裁注>
</內容>

<說文字頭>㶟</說文字頭>
<內容>
<許慎釋>㶟水。出鴈門陰館絫頭山。東入海。</許慎釋>
<段玉裁注>沈約宋書曰。陰館、前漢作觀。後漢、晉作館。按今前書不作觀。葢淺人改也。鴈門郡陰館、二志同。今山西代州州北四十里陰館城是。在句注陘北。絫頭山在今朔州代州之閒。前志陰館下曰。絫頭山、治水所出。東至泉州入海。過郡六。行千一百里。水經曰。㶟水、出鴈門陰館縣（⿰県系）。東北過代郡桑乾縣（⿰県系）南。又東過涿鹿縣（⿰県系）北。又東過出山。過廣陽薊縣（⿰県系）北。又東至漁陽雍奴縣（⿰県系）西入笥溝。按治水、㶟水異名同實。武五子傳作台水。台卽治也。前志代郡且如下。于延水出塞外。東至廣寧入治。（今本無廣）平舒下。祁夷水北至桑乾入治。小顔本治皆譌沽。姑故二音。其繆甚矣。酈云：〈地理志〉于延水東至廣寧入治、非是。謂于延逕廣寧故城南。又逕茹縣（⿰県系）故城北。又逕鳴雞山西。又逕且居縣（⿰県系）故城南。乃後注於㶟水。不當云在廣寧入治也。新挍《水經注》改治作沽。不免誤會。今直隷永定河卽桑乾河。卽古㶟水也。源出山西朔州馬邑縣（⿰県系）洪濤山。會灰河。經馬邑縣（⿰県系）、山陰縣（⿰県系）、應州、大同府、渾源州、陽高縣（⿰県系）、天鎭縣（⿰県系）、廣靈縣（⿰県系）、蔚州。入直隷畍。經西寧縣（⿰県系）、懷安縣（⿰県系）、保安州、懷來縣（⿰県系）、昌平州、宛平縣（⿰県系）、良鄕縣（⿰県系）、固安縣（⿰県系）、永淸縣（⿰県系）、霸州、天津府。至大沽。北入於海。</段玉裁注>
<許慎釋>从水，纍聲。</許慎釋>
<段玉裁注>力追切。十五部。按此篆疑當是從水絫聲。其山曰絫頭山。故其水曰？（⿰氵絫）水。今字絫作累。又與纍相亂。《水經注》作濕水者，㵕作漯乃又譌濕也。㵕餘水亦譌作濕餘。又或譌作溫餘。</段玉裁注>
<許慎釋>一曰治水也。</許慎釋>
<段玉裁注>各本作或曰。今依《集韵》、《類篇》作一曰。謂㶟水一名治水。見漢志。酈氏亦云一曰治水。師古曰。治弋之反。</段玉裁注>
</內容>

<說文字頭><img src="542B-01">𣻐</img></說文字頭>
<內容>
<許慎釋>𣻐水。出北地直路西。東入洛。</許慎釋>
<段玉裁注>北地郡直路、見前志。今未聞。前志直路下曰。沮水出東。西入洛。水經曰。沮水、出北地直路縣（⿰県系）。東過馮翊祋祤縣（⿰県系）北。東入於洛。按前志當云出西、東入。今本誤倒。洛者，上文出北地歸德北夷界中東南入渭之水也。酈注謂沮水下流合銅官。注鄭渠。而東入洛。自鄭渠湮廢。沮水故道難考矣。今沮水出陝西鄜州中部縣（⿰県系）西北子午山。東流經駱駝岡翟道山南。俗曰沮水。有子午河自西來會。又東有慈烏河西南來會。東南流經縣（⿰県系）城南。又東稍北三十餘里入洛河。葢非班、許、水經所謂也。〈禹貢〉「道渭自鳥鼠同穴。東會于灃。又東會于涇。又東過漆沮。入于河。《尙書》某氏傳云：漆沮、一水名。亦曰洛水。水經。渭水又東過華陰縣（⿰県系）北。注云：洛水入焉。闞駰以爲漆沮之水也。是則洛水之下流、古稱漆沮。炳焉可信。《尙書》傳云：漆沮、一水名。亦曰洛水。正義申之曰。孔以爲洛水一名漆沮。文理甚明。言一水名者，正恐人疑爲二水也。今版本皆作二水名。然則亦曰洛水者，謂漆乎。謂沮乎。不可通矣。若〈周頌〉〔傳〕云漆沮、岐周之二水也。此言涇西之漆沮爲二水。以別於涇東之漆沮爲一水。雅頌皆舉涇西之二水。〈禹貢〉舉涇東之一水。各不同也。酈曰。濁水入沮至白渠。俗謂之漆水。又謂之爲漆沮水。此洛水所以得名漆沮與。</段玉裁注>
<許慎釋>从水，虘聲。</許慎釋>
<段玉裁注>側加切。古音在五部。<pb n="548"/>子余切。與出漢中房陵之沮各字。《漢書》、經不別。</段玉裁注>
</內容>

<說文字頭>泒</說文字頭>
<內容>
<許慎釋>泒水。起鴈門葰人戍夫山。東北入海。</許慎釋>
<段玉裁注>葰人縣（⿰県系）、後志無。前志屬太原郡。此屬鴈門者，二郡境相接。容有改屬也。葰如淳音瑣。師古音山寡反。《史記》周勃、樊噲二傳作靃人。《左傳》襄十年之霍人也。今山西代州繁峙縣（⿰県系）縣（⿰県系）南有葰人故城。戍夫山、卽泰戲之山也。〈北山經〉曰：泰戲之山、虖沱之水出焉。而東流注於漊水。郭云：今虖沱水出鴈門鹵城縣（⿰県系）南武夫山。李吉甫曰。泰戲山、一名武夫山。在繁峙縣（⿰県系）東南。虖沱水出焉。通典。虖沱水出繁？縣（⿰県系）東南泒阜山。明統志謂之小泒山、大泒山。然則戍夫卽武夫、卽泰戲也。？水卽虖沱之源也。</段玉裁注>
<許慎釋>从水，瓜聲。</許慎釋>
<段玉裁注>古胡切，五部。</段玉裁注>
</內容>

<說文字頭>滱</說文字頭>
<內容>
<許慎釋>滱水。起北地靈𠀉。東入河。</許慎釋>
<段玉裁注>北地當作代郡。前志曰。代郡靈𠀉。今山西大同府靈邱縣（⿰県系）東有靈𠀉故城。靈𠀉下曰。滱水東至文安入大河。過郡五。行九百四十里。水經曰。滱水、出代郡靈𠀉縣（⿰県系）高氏山。東南過廣昌縣（⿰県系）南。又東南過中山上曲陽縣（⿰県系）北。恒水從西來注之。又東過唐縣（⿰県系）南。又東過安憙縣（⿰県系）南。又東過安國縣（⿰県系）北。又東過博陵縣（⿰県系）南。又東北注<pb n="548-1"/>於易。今直隷唐河、卽古滱水也。出大同府渾源州南。今翠屏山、卽古高氏山。東南流入靈邱縣（⿰県系）。又東南流入直隷易州廣昌縣（⿰県系）界。由倒馬關流入。逕完縣（⿰県系）西北、唐縣（⿰県系）西南界。又東南過定州。入慶都縣（⿰県系）南界。又逕祁州南。會沙滋二水。又東北逕博野、蠡二縣（⿰県系）南。又東北逕高陽縣（⿰県系）東。又北逕安州東。入白洋淀。一統志曰。據《水經注》「葢滱水故道本由今淸苑縣（⿰県系）東南與濡博諸水合流注易。後徙而東。不入縣（⿰県系）境。按前志云入大河。有誤。大河之名亦非志所有。</段玉裁注>
<許慎釋>从水，寇聲。</許慎釋>
<段玉裁注>若侯切，四部。</段玉裁注>
<許慎釋>滱水卽漚夷水。</許慎釋>
<段玉裁注>漚當作嘔。</段玉裁注>
<許慎釋>幷州川也。</許慎釋>
<段玉裁注>職方氏。幷州、其川虖池、嘔夷。鄭曰。嘔夷祁夷與。出平舒。按前志平舒下云：祁夷水北至桑乾入治。（治卽㶟今本作沽誤）今出大同府廣靈縣（⿰県系）之壷流河也。與靈𠀉之滱河劃然二事。班云滱河幷州川、是亦謂滱卽嘔夷。爲許所本。古寇聲、區聲同部。</段玉裁注>
</內容>

<說文字頭>淶</說文字頭>
<內容>
<許慎釋>淶水。起北地廣昌。東入河。</許慎釋>
<段玉裁注>北地當作代郡。代郡廣昌、見前志。後志屬中山國。今直隷易州廣昌縣（⿰県系）縣（⿰県系）北有廣昌故城。職方氏曰。幷州、其浸淶、易。鄭云：淶出廣昌。前志廣昌下曰。淶水東南至容城入河。過郡三。行五百里。<pb n="548-2"/>幷州浸。水經曰。巨馬河、出代郡廣昌縣（⿰県系）淶山。巨馬河卽淶水也。東過逎縣（⿰県系）北。又東南過容城縣（⿰県系）北。又東過勃海東平舒縣（⿰県系）東。入於海。酈云：巨馬水於東平舒北。南入於滹沱。而同歸於海也。今淶水一名巨馬河。源出廣昌縣（⿰県系）南東。流轉南。逕易州淶水縣（⿰県系）東。又南入保定府定興縣（⿰県系）畍。至縣（⿰県系）南爲白溝河。又東南逕容城縣（⿰県系）東北。又東逕新城縣（⿰県系）南。又東南逕雄縣（⿰県系）西。又東入保定縣（⿰県系）界。非酈注舊迹也。</段玉裁注>
<許慎釋>从水，來聲。</許慎釋>
<段玉裁注>洛哀切，一部。</段玉裁注>
<許慎釋>并州浸。</許慎釋>
</內容>

<說文字頭>泥</說文字頭>
<內容>
<許慎釋>泥水。出北地郁郅北蠻中。</許慎釋>
<段玉裁注>北地郡郁郅、見前志。今甘肅慶陽府安化縣（⿰県系）治、卽郁郅故城也。前志郁郅下曰。泥水、出北蠻夷中。泥陽下應注曰：泥水、出郁郅北蠻中。一統志曰。東河在安化縣（⿰県系）東。卽白馬水也。元和志。延慶縣（⿰県系）西臨白馬州。寰宇記。白馬水、出北塞夷中。引《水經注》云洛川南逕尉李城東北。合馬嶺水。號白馬水。明統志。東河來自沙漠。至安化城北。合懷安及靈溝水南流。至合水縣（⿰県系）爲馬蓮河。東河及下流馬蓮河皆卽古泥水也。按馬蓮、卽馬嶺之轉語。</段玉裁注>
<許慎釋>从水尼聲。</許慎釋>
<段玉裁注>奴低切。十五部。按今字皆用爲塗泥字。</段玉裁注>
</內容>

<說文字頭>湳</說文字頭>
<內容>
<許慎釋>西河美稷<pb n="548-3"/>保東北水。</許慎釋>
<段玉裁注>宋本及《集韵》、《類篇》皆同。一本無北字。西河郡美稷、見前志。今蒙古鄂爾多斯左翼中旗東南有漢美稷故城。在故勝州之西南也。〈檀弓〉注曰：保、縣（⿰県系）邑小城。保堡古今字。《水經注》河水篇曰。河水、又南。樹頽水注之。河水、又左。得湳水口。水出西河郡美稷縣（⿰県系）。東南流。又東南流入長城東。鹹水入之。又東南渾波水注之。又東逕西河富昌縣（⿰県系）故城南。又東流入於河。按漢富昌城在鄂爾多斯左翼前旗界。湳水、未審今鄂爾多斯何水也。</段玉裁注>
<許慎釋>从水，南聲。</許慎釋>
<段玉裁注>乃感切。古音在七部。酈曰。羌人因湳水爲姓。</段玉裁注>
</內容>

<說文字頭>漹</說文字頭>
<內容>
<許慎釋>漹水。出西河中陽北沙。南入河。</許慎釋>
<段玉裁注>北沙、《水經注》引作之西。西河郡中陽、二志同。戴先生曰。水經。河水、南過西河圁陽縣（⿰県系）東。又南過離石縣（⿰県系）西。又南過中陽縣（⿰県系）西。又南過土軍縣（⿰県系）西。據地望考之。中陽西濵河。當在今汾州府寧鄕縣（⿰県系）境。趙世家秦取我西都及中陽是也。道元乃云中陽故城在東。東翼汾水。不濵於河也。元和志於孝義縣（⿰県系）下云：魏移西河郡中陽於今理。此條可證明水經之中陽其所本之書。道元偶失檢。道元汾水篇注所言鄔澤北起大陵。南接鄔。正今平遙之西、孝義之東、<pb n="549"/>介休之北、最爲洿下。汾川轉徙不常之地。《說文》之漹水乃入河。非入汾。漢中陽西濱黃河、《說文》亦一證。道元就漹字與鄔字牽合。謂漹水卽鄔澤。謬矣。玉裁按漹水今未得其證。</段玉裁注>
<許慎釋>从水，焉聲。</許慎釋>
<段玉裁注>乙乾切，十四部。</段玉裁注>
</內容>

<說文字頭>涶</說文字頭>
<內容>
<許慎釋>河津也。在西河西。</許慎釋>
<段玉裁注>河津名？（⿰氵𡍮）、猶浢津、孟津也。在西河西、謂在西河郡之西。今未詳其地。</段玉裁注>
<許慎釋>从水，𡍮聲。</許慎釋>
<段玉裁注>土禾切。十七部。按口部以爲？重文。</段玉裁注>
</內容>

<說文字頭>㶛</說文字頭>
<內容>
<許慎釋>㶛水也。</許慎釋>
<段玉裁注>未詳。</段玉裁注>
<許慎釋>从水，旟聲。</許慎釋>
<段玉裁注>以諸切，五部。</段玉裁注>
</內容>

<說文字頭>洵</說文字頭>
<內容>
<許慎釋>濄水出也。</許慎釋>
<段玉裁注>各本誤作過水中也。今正。〈釋水〉曰：水自濄出爲洵。大水溢出別爲小水之名也。《水經注》引《字林》曰：洵、濄水也。經有假借洵爲均者。如洵直且侯是也。有假爲恂者。如洵美且都、洵訏且樂是也。有假爲敻者，如于嗟洵兮、卽《韓詩》之于嗟敻兮是也。有假爲泫者。《國語》無洵涕是也。</段玉裁注>
<許慎釋>从水，旬聲。</許慎釋>
<段玉裁注>相倫切，十二部。</段玉裁注>
</內容>

<說文字頭>涻</說文字頭>
<內容>
<許慎釋>涻水。</許慎釋>
<段玉裁注>水名。</段玉裁注>
<許慎釋>出北嚻山。入卬澤。</許慎釋>
<段玉裁注>？俗本作邙。誤。今依舊抄繫傳本。〈北山經〉曰：鉤吾之山、又北三百里曰北嚻之山。涔水出焉。而東流注於卬澤。許所據涔作涻。如柘作樜、䬅作劦。皆與今本不同也。其地<pb n="549-1"/>未詳。</段玉裁注>
<許慎釋>从水，舍聲。</許慎釋>
<段玉裁注>始夜切，古音在五部。</段玉裁注>
</內容>

<說文字頭>㲽</說文字頭>
<內容>
<許慎釋>㲽水也。</許慎釋>
<段玉裁注>《集韵》、《類篇》引《說文》有出上黨三字。又沴㲽與淟涊同。沴涊、溼相箸也。亦垢濁也。</段玉裁注>
<許慎釋>从水，刃聲。</許慎釋>
<段玉裁注>乃見切，古音在十二部。</段玉裁注>
</內容>

<說文字頭>淔</說文字頭>
<內容>
<許慎釋>淔水也。</許慎釋>
<段玉裁注>《集韵》、《類篇》曰。出潁川。</段玉裁注>
<許慎釋>从水，直聲。</許慎釋>
<段玉裁注>恥力切，一部。</段玉裁注>
</內容>

<說文字頭>淁</說文字頭>
<內容>
<許慎釋>淁水也。从水，妾聲。</許慎釋>
<段玉裁注>七接切，八部。</段玉裁注>
</內容>

<說文字頭>涺</說文字頭>
<內容>
<許慎釋>涺水也。从水，居聲。</許慎釋>
<段玉裁注>九魚切，五部。</段玉裁注>
</內容>

<說文字頭><img src="544A-01">𣾄</img></說文字頭>
<內容>
<許慎釋>𣾄水也。从水，臮聲。</許慎釋>
<段玉裁注>其冀切，十五部。</段玉裁注>
</內容>

<說文字頭>沋</說文字頭>
<內容>
<許慎釋>沋水也。</許慎釋>
<段玉裁注>《廣韵》曰：。在高密。按葢卽《左傳》尤水。上文之治水也。</段玉裁注>
<許慎釋>从水，尤聲。</許慎釋>
<段玉裁注>羽求切，古音在一部。</段玉裁注>
</內容>

<說文字頭>洇</說文字頭>
<內容>
<許慎釋>洇水也。从水，因聲。</許慎釋>
<段玉裁注>此字《玉篇》及小徐皆作涃、困聲。《廣韵》洇涃竝收。《集韵》、《類篇》引《說文》互異。而今存宋本皆作洇。因聲、於眞切，毛斧季改爲困聲、苦頓切。非是。十一部。</段玉裁注>
</內容>

<說文字頭>淉</說文字頭>
<內容>
<許慎釋>淉水也。从水，果聲。</許慎釋>
<段玉裁注>古火切，十七部。</段玉裁注>
</內容>

<說文字頭>溑</說文字頭>
<內容>
<許慎釋>溑水也。从水。𧴪聲，讀若瑣。</許慎釋>
<段玉裁注>穌果切，在十七部。</段玉裁注>
</內容>

<說文字頭>浝</說文字頭>
<內容>
<許慎釋>浝水也。从水，尨聲。</許慎釋>
<段玉裁注>莫江切，九部。</段玉裁注>
</內容>

<說文字頭>㳶</說文字頭>
<內容>
<許慎釋>㳶水也。从水，乳聲。</許慎釋>
<段玉裁注>乃后切。四部。或以爲酒醴維醹之醹。</段玉裁注>
</內容>

<說文字頭>汷</說文字頭>
<內容>
<許慎釋>⿰氵𠂂水也。</許慎釋>
<段玉裁注>《廣韵》、《集韵》皆曰在襄陽。</段玉裁注>
<許慎釋>从水，𠂂聲。𠂂、古文終。</許慎釋>
<段玉裁注>職戎切，九部。古文終、見仌部。</段玉裁注>
</內容>

<說文字頭>洦</說文字頭>
<內容>
<許慎釋>淺水也。</許慎釋>
<段玉裁注>顔氏家訓曰。遊趙州。見栢人城北有一小水。土人亦不知名。後讀城西門徐整𥓓云：洦流東指。案《說文》此字古泊字也。泊、淺水貌。此水無名。直以淺貌目之。或當卽以洦爲名乎。玉裁按顔書今本譌誤。爲正之、可讀如此。《說文》作洦。隷作泊。亦古今字也。〈犬部〉狛字下云：讀若淺泊。淺水易停。故泊又爲停泊。淺作薄。故泊亦爲厚薄字。又以爲憺怕字。今韵以泊入鐸。以洦入陌。由不知古音耳。但上下文皆水名。此字次第不應在此。葢轉寫者以從百從千類之。</段玉裁注>
<許慎釋>从水，百聲。</許慎釋>
<段玉裁注>匹白切，按當作旁各切。五部。</段玉裁注>
</內容>

<說文字頭>汘</說文字頭>
<內容>
<許慎釋>汘水也。从水，千聲。</許慎釋>
<段玉裁注>倉先切，十二部。</段玉裁注>
</內容>

<說文字頭>洍</說文字頭>
<內容>
<許慎釋>洍水也。从水。𦣞聲。</許慎釋>
<段玉裁注>詳里切，一部。</段玉裁注>
<許慎釋>《詩》曰：江有洍。</許慎釋>
<段玉裁注>此葢三家《詩》「下文引江有汜、則《毛詩》也。云汜水別復入水也。而證以江有汜。此言轉注也。云洍水名。而證以江有洍。此言假借也。引書作𡚽、？席皆此例。</段玉裁注>
</內容>

<說文字頭>澥</說文字頭>
<內容>
<許慎釋>勃澥、海之別也。</許慎釋>
<段玉裁注>宋本作郣。今本及《集韵》、《類篇》皆作勃。別下宋本、葉本、趙本、五音韵譜、《類篇》、《集韵》皆無名字。毛斧季妄增之。然《文選》注已誤多矣。《毛詩傳》曰：沱、江之別者也。海之別猶江之別。勃澥屬於海、而非大海。猶沱屬於江、而非大江也。《說文》或言屬。或言別。言屬而別在其中。言別而屬在其中。此與稗下云禾別正同。《周禮》〔注〕：州黨族閭比者，鄕之屬別。則屬別竝言也。《漢書》〈子虛賦〉音義曰。勃澥、海別枝也。齊都賦注曰：海旁曰勃。斷水曰澥。潛𠀉箚記曰。今海自山東登州成山折而西。逕寧海州、福山、蓬萊、招遠縣（⿰県系）。又西逕萊州、掖縣（⿰県系）、昌邑、濰縣（⿰県系）。又西逕靑州、壽光、樂安、諸城縣（⿰県系）北界。折而西北。逕濟南、利津、霑化、海豐縣（⿰県系）。又北逕直隷、河閒、鹽山、滄北、靜海縣（⿰県系）東界。又北至天津衞。折而東。逕順天、寶坻、豐潤縣（⿰県系）。又東逕永平、灤州、樂亭、盧龍、昌黎縣（⿰県系）。又東出山海關。逕遼東、寧遠、廣寧衞南界。折而南。逕海、葢、復、金四衞西界。又折而東。逕金州南界。有旅順口。南與登州海口相對。皆謂之勃海。太史公多言勃海。〈河渠書〉謂永平府之勃海也。〈封禪書〉謂登、萊兩府之勃海也。蘇秦列傳指天津衞之海言。朝鮮列傳指海之在遼東者言。勃海之水大矣。非專謂近<pb n="550"/>勃海郡者也。玉裁按。此於大海爲別枝。</段玉裁注>
<許慎釋>从水，解聲。</許慎釋>
<段玉裁注>胡買切，十六部。</段玉裁注>
<許慎釋>一說澥卽澥谷也。</許慎釋>
<段玉裁注>《集韵》、《類篇》皆作一曰澥谷也五字。此別一義也。律厯志曰。黃帝使泠綸。自大夏之西。昆侖之陰。取竹之解谷。孟康曰。解，脫也。谷、竹溝也。取竹之脫無溝節者也。一說昆侖之北谷名也。按《漢書》解谷、《說文》作澥。《廣韵》作嶰。</段玉裁注>
</內容>

<說文字頭>海</說文字頭>
<內容>
<許慎釋>天池也。</許慎釋>
<段玉裁注>見《莊子》消搖游。</段玉裁注>
<許慎釋>㠯納百川者。</許慎釋>
<段玉裁注>《爾雅》「九夷、八狄、七戎、六蠻、謂之四海。此引伸之義也。凡地大物博者，皆得謂之海。</段玉裁注>
<許慎釋>从水，每聲。</許慎釋>
<段玉裁注>呼改切。一部。按海篆當與澥相屬。各本誤廁漠篆後。今正。</段玉裁注>
</內容>

<說文字頭>漠</說文字頭>
<內容>
<許慎釋>北方流沙也。</許慎釋>
<段玉裁注>《漢書》亦假幕爲漠。</段玉裁注>
<許慎釋>一曰淸也。</許慎釋>
<段玉裁注>《毛詩傳》曰：莫莫言淸靜。</段玉裁注>
<許慎釋>从水，？聲。</許慎釋>
<段玉裁注>慕各切，五部。</段玉裁注>
</內容>
<卷末篇題>說文解字第十一篇上一</段玉裁注></卷末篇題>
<校對>受業黟縣（⿰県系）胡積城校字</校對>

			<addenda>
				<addenda_title>補漆注：</addenda_title>
<許慎釋>漆水。出右扶風杜陽</許慎釋>
<段玉裁注>作陵者，誤。</段玉裁注>
<許慎釋>岐山。東入渭。</許慎釋>
<段玉裁注>休寧汪氏龍曰。《山海經》「羭次之山、漆水出焉。〈地理志〉「右扶風漆縣（⿰県系）。漆水在縣（⿰県系）西。水經。漆水出右扶風杜陽俞山。東北入於渭。十三州〈地理志〉「漆水出漆縣（⿰県系）西北。至岐山。東入渭。戴先生言。漆水北流注於涇。此涇西之漆水。注涇以入渭者也。此與緜《詩》之漆無涉。十三州〈地理志〉「有水出杜陽縣（⿰県系）岐山北漆溪。謂之漆渠。西南流注岐水。《水經注》「杜水出杜陽山。東南流。合漆水。水出杜陽之漆溪。謂之漆渠。南流合岐水。至美陽縣（⿰県系）注於雍水。隋書〈地理志〉「扶風普潤縣（⿰県系）有漆水。此涇西之漆。合杜、岐、雍以入渭者也。是卽緜《詩》之漆。《詩》首章謂太王始居杜漆沮之地。非謂公劉。此漆、非《說文》出右扶風杜陽岐山東人渭之漆也。</段玉裁注>
<許慎釋>一曰入洛。</許慎釋>
<段玉裁注>汪氏龍曰。四字二徐皆有。不當刪（⿰刂）。此涇東之漆。與上文涇西二漆水截然爲三。《水經注》「鄭渠在太上皇陵東南。濁水入焉。（書正義作濯水）俗謂之漆水。又謂之漆沮。其水東流。注於洛水。此《說文》所謂入洛也。</段玉裁注>
<許慎釋>一曰漆、城池。</許慎釋>
			</addenda>