
<檔 ="swjz01-01.xml">
<title n="juan-head" id="v11">說文解字弟六篇上</title>
<author>金壇段玉裁注</author>

<wh>木</wh>
<t>
<xushi>冒也。</xushi>
<duanzhu>以曡韵爲訓。冃部曰「冒、冢（⿳冖一豖）而前也。</duanzhu>
<xushi>冒地而生。東方之行。从屮。下象其根。</xushi>
<duanzhu>謂？也。？象上出。？象下垂。莫卜切，三部。</duanzhu>
<xushi>凡木之屬皆从木。</xushi>
</t>

<wh>橘</wh>
<t>
<xushi>橘果。出江南。</xushi>
<duanzhu>〈禹貢〉「荆州厥苞橘柚。〈考工記〉曰：橘踰淮而北爲枳。屈原賦曰「受命不遷。生南國兮。許言出江南者，卽〈考工〉、屈賦所云也。王逸注云：言橘受天命。生於江南。</duanzhu>
<xushi>从木，矞聲。</xushi>
<duanzhu>居聿切，十五部。</duanzhu>
</t>

<wh>橙</wh>
<t>
<xushi>橘屬。</xushi>
<duanzhu>〈南都賦〉曰「穰橙鄧橘。〈蜀都賦〉劉注曰：蜀有給客橙。</duanzhu>
<xushi>从木，登聲。</xushi>
<duanzhu>丈庚切，《廣韵》宅耕切。古音在六部。</duanzhu>
</t>

<wh>柚</wh>
<t>
<xushi>條也。佀橙而酢。</xushi>
<duanzhu>釋木柚條。郭云似橙、實酢。生江南。《列子》曰「吳楚之國有大木焉。其名爲櫾。碧樹而冬生。實丹而味酸。食其皮汁巳憤厥之疾。按今橘橙柚三果。莫大於柚。莫酢於橙汁。而橙皮甘可食。本草經合橘柚爲<pb n="241-1"/>一條。渾言之也。</duanzhu>
<xushi>从木，由聲。</xushi>
<duanzhu>余救切。三部。按《爾雅》亦作櫾。《列子》、《山海經》皆作櫾。許則云櫾者，崐崘河隅之長木也。</duanzhu>
<xushi>〈夏書〉曰：厥苞橘柚。</xushi>
<duanzhu>苞俗作包。今正。〈禹貢〉文。</duanzhu>
</t>

<wh>樝</wh>
<t>
<xushi>樝果佀棃而酢。</xushi>
<duanzhu>内則柤棃注曰：柤、棃之不臧者。《爾雅》郭注、《山海經》郭傳皆云：樝似棃而酢濇。按卽今棃之肉粗味酸者也。張揖注〈子虛賦〉云：樝似棃而甘。乃以同類而互易其名耳。陶隱居譏鄭公不識樝。恐誤。</duanzhu>
<xushi>从木，虘聲。</xushi>
<duanzhu>側加切，古音在五部。</duanzhu>
</t>

<wh>棃</wh>
<t>
<xushi>棃果也。</xushi>
<duanzhu>各本作果名二字。淺人改也。釋木。棃山樆。謂棃之山生者曰樆也。樆本亦作離。〈子虛賦〉：檗離朱楊。裴駰引《漢書音義》云：離、山棃也。師古注《急就篇》云：棃一名山樆。非是。</duanzhu>
<xushi>从木，𥝢聲。</xushi>
<duanzhu>力脂切，十五部。</duanzhu>
<xushi>𥝢、古文利。</xushi>
<duanzhu>見刀部。</duanzhu>
</t>

<wh>梬</wh>
<t>
<xushi>梬棗也。</xushi>
<duanzhu>三字一句。梬棗、果名。非今俗所食棗也。〈南都賦〉曰「梬棗若畱。張揖注〈子虛〉曰「梬、梬棗也。李善引《說文》亦云：梬棗似𣐈。於此可以訂刪（⿰刂）複字者之非矣。</duanzhu>
<xushi>从𣐈而小。一曰㮕。</xushi>
<duanzhu>各本無而小一曰㮕五字。今合《齊民要術》、《衆經音義》、《廣韵》、〈子虛〉〈南都〉二賦李善注引訂補。按梬卽釋木之<pb n="241-2"/>遵。羊棗也。郭云：實小而圓。紫黑色。今俗呼之爲羊矢棗。引《孟子》曾晳嗜羊棗。何氏焯曰「羊棗非棗也。乃𣐈之小者。初生色黃。熟則黑。似羊矢。其樹再椄卽成𣐈矣。余客臨沂始覩之。亦呼牛㚷𣐈。亦呼㮕棗。此尢可證以𣐈得棗名。《孟子》正義不得其解。玉裁謂。凡物必得諸目驗而折衷古籍。乃爲可信。昔在　西苑萬善殿庭中。曾見其樹。葉似𣐈而不似棗。其實似𣐈而小如指頭。內監告余。用此樹椄之便成𣐈。《古今注》曰：㮕棗、實似𣐈而小。味亦甘美。師古曰「梬棗、卽今之㮕棗也。㮕與遵音相近。㮕卽遵字也。一曰㮕者，一名㮕也。本作一曰「李善改爲名曰「以便於文也。許無㮕篆。葢俗字不列也。内則芝栭。賀氏云：芝、木椹。栭、軟棗。《釋文》云：栭、本又作檽。檽者，㮕之誤。賀氏作㮕。許不妨作耎也。梬棗者，𣐈屬。故受之以𣐈篆。○又按《衆經音義》「㮕棗、如兗切。《說文》云似𣐈而小。或作濡。非體也。似元應所據本有㮕篆。其解當云：梬棗也。從木、耎聲。似𣐈而小乃梬篆下語也。○司馬氏光曰「君遷子、卽今牛奶𣐈。按吳都劉注：桾櫏子如瓠形。《玉篇》曰：桾櫏子如雞子。不當以羊棗當之。</duanzhu>
<xushi>從木。甹聲。</xushi>
<duanzhu>以整切。十一部。㮕、而兗切。</duanzhu>
</t>

<wh>𣐈</wh>
<t>
<xushi>赤實果。</xushi>
<duanzhu>言果又言實者，實謂其中也。赤中、與外同色惟𣐈。內則曰「棗栗榛𣐈。</duanzhu>
<xushi>從木。？聲。</xushi>
<duanzhu>鉏里切。古音在十五部。俗作杮。非。</duanzhu>
</t>

<wh>枏</wh>
<t>
<xushi>梅也。從木。冄聲。</xushi>
<duanzhu>汝閻切，七部。</duanzhu>
</t>

<wh>梅</wh>
<t>
<xushi>枏也。可食。從木。每聲。</xushi>
<duanzhu>莫桮切。古音在一部。按釋木曰「梅，枏也。《毛詩》秦風、〈陳風〉〔傳〕皆曰「梅，枏也。與《爾雅》同。但《爾雅》、《毛傳》皆謂楩枏之枏。毛公於〈召南〉〈摽有梅〉、〈曹風〉其子在梅、〈小雅〉四月侯栗侯梅、無〔傳〕。而秦、陳乃訓爲枏。此以見〈召南〉等之梅與秦、陳之梅判然二物。〈召南〉之梅今之酸果也。秦陳之梅今之楠樹也。楠樹見於《爾雅》者也。酸果之梅不見於《爾雅》者也。樊光釋《爾雅》曰：荆州曰梅。楊州曰枏。益州曰赤楩。孫炎釋《爾雅》曰：荆州曰梅。楊州曰枏。陸機疏草木曰「梅樹皮葉似豫樟。皆謂楠樹也。枏亦名梅。後世取梅爲酸果之名。而梅之本義廢矣。郭釋《爾雅》乃云似杏、實酢。《篇》、《韵》襲之。轉謂酸果有枏名。此誤之甚者也。然則許以枏梅二篆廁諸果之閒。又云可食。豈非始誤與。曰此淺人所改竄也。如許謂梅、酸果。其立文當先梅篆、云酸果也。次枏篆、云梅也。棃杏李桃等不云可食。何必獨云可食哉。許意某爲酸果正字。故某篆解<pb n="242"/>云酸果也。從木從甘。其字當本廁𣐈下杏上。而枏梅二篆當本廁諸木名之閒。淺人易其處。又增竄其文耳。以許書律羣經。則凡酸果之字作梅、皆假借也。凡某人之字作某、亦皆假借也。假借行而本義廢。固不可勝數矣。</duanzhu>
</t>

<wh>楳</wh>
<t>
<xushi>或从某。</xushi>
<duanzhu>某聲。〈召南〉〔釋文〕曰：《韓詩》作楳。</duanzhu>
</t>

<wh>杏</wh>
<t>
<xushi>杏果也。</xushi>
<duanzhu>内則。桃李梅杏。</duanzhu>
<xushi>从木，向省聲。</xushi>
<duanzhu>向各本作可。誤。今正。莕以杏爲聲。亦作䓷。從行聲。則知杏莕字古皆在十部也。今何梗切。○《六書故》云：唐本曰从木从口。</duanzhu>
</t>

<wh>柰</wh>
<t>
<xushi>柰果也。</xushi>
<duanzhu>假借爲柰何字。見《尙書》、《左傳》「俗作奈。非。</duanzhu>
<xushi>从木，示聲。</xushi>
<duanzhu>奴帶切，十五部。</duanzhu>
</t>

<wh>李</wh>
<t>
<xushi>李果也。从木，子聲。</xushi>
<duanzhu>良止切。一部。古李理同音通用。故行李與行理竝見。大李與大理不分。</duanzhu>
</t>

<wh>杍</wh>
<t>
<xushi>古文。</xushi>
<duanzhu>《尙書音義》曰：梓材音子。本亦作梓。馬云：古作梓字。治木器曰梓。正義曰「此古杍字。今文作梓。按正義本經作杍。音義本經作梓。據二家說、葢壁中古文作杍。而馬季長易爲梓匠之梓也。如馬說、是壁中文假借杍爲梓匠字也。</duanzhu>
</t>

<wh>桃</wh>
<t>
<xushi>桃果也。从木，兆聲。</xushi>
<duanzhu>徒刀切，二部。</duanzhu>
</t>

<wh>㮘</wh>
<t>
<xushi>冬桃。</xushi>
<duanzhu>釋木曰「旄、<pb n="242-1"/>冬桃。郭云：子冬孰。按作旄者字之假借。二部三部合韵冣近也。《釋文》曰：《字林》作㮘。今本譌爲《字林》作楙。</duanzhu>
<xushi>从木，敄聲，讀若髦。</xushi>
<duanzhu>莫𠋫切。三部。按《釋文》及《篇》、《韵》皆音毛。鼎臣葢檢《唐韵》無此字。因以楙字當之。故音茂也。</duanzhu>
</t>

<wh><img src="239B-01">𣓀</img></wh>
<t>
<xushi>𣓀實如小栗。</xushi>
<duanzhu>《韵會》作木名實如小栗六字。《周禮》籩人、記《曲禮》内則、《左傳》、《毛詩》字皆作榛。假借字也。榛行而𣓀廢矣。鄭云：如栗而小。與許合。《齊民要術》引《詩》義疏云：榛栗有二種。</duanzhu>
<xushi>从木，辛聲。</xushi>
<duanzhu>側詵切。十二部。〈蜀都賦〉作樼。</duanzhu>
<xushi>《春秋傳》曰：女摯不過𣓀栗。</xushi>
<duanzhu>《左傳》莊二十四年文。</duanzhu>
</t>

<wh>楷</wh>
<t>
<xushi>楷木也。孔子冢葢樹之者。</xushi>
<duanzhu>皇覽云：冢塋中樹以百數。皆異種。傳言弟子各持其方樹來種之。按楷亦方樹之一也。儒行曰「今世行之。後世以爲楷。楷、法式也。楷之言稽。我稽古、而後世又於此焉稽也。</duanzhu>
<xushi>从木，皆聲。</xushi>
<duanzhu>苦駭切。十五部。以下言木名。故先之以孔冢所樹。</duanzhu>
</t>

<wh>梫</wh>
<t>
<xushi>桂也。</xushi>
<duanzhu>釋木。梫、木桂。郭曰「今南人呼桂厚皮者爲木桂。葉似枇杷而大。按南方草木狀云：桂有三種。葉似枇杷者爲牡桂。牡木音同。許言梫桂也者。梫爲桂之一。<pb n="242-2"/>而桂不止於梫也。〈蜀都賦〉「其樹則有木蘭梫桂。劉逵曰「梫桂、木桂也。</duanzhu>
<xushi>从木，㑴省聲。</xushi>
<duanzhu>七荏切，七部。</duanzhu>
</t>

<wh>桂</wh>
<t>
<xushi>江南木。</xushi>
<duanzhu>本艸曰「桂生桂陽。牡桂生南海山谷。箘桂生交趾、桂林山谷。</duanzhu>
<xushi>百藥之長。</xushi>
<duanzhu>《本艸經》〈木部〉上品首列牡桂、菌桂。箘桂味辛溫。主百病。養精神。和顔色。爲諸藥先聘通使。故許云百藥之長。〈檀弓〉、内則皆薑桂竝言。劉逵引《本艸經》正文曰「菌桂、圓如竹。出交趾。然則其樹正圓如竹。故名箘桂。今本艸云：無骨。正圓如竹。不系之正文。無骨、葢謂空心也。左思賦。邛竹緣嶺。箘桂臨崖。正以竹之實中者與桂之虛中者反對也。</duanzhu>
<xushi>从木，圭聲。</xushi>
<duanzhu>古惠切，十六部。</duanzhu>
</t>

<wh>棠</wh>
<t>
<xushi>牡曰棠。牝曰杜。</xushi>
<duanzhu>艸木有牡者，謂不實者也。〈小雅〉云：有杕之杜。有皖其實。此牝者曰杜之證也。陸機《詩》疏曰「赤棠與白棠同耳。但子有赤白美惡。子白色爲白棠、甘棠。少酢滑美。赤棠子澀而酢無味。俗語云：澀如杜是也。依陸說是棠杜皆有子。然種類甚多。今之海棠皆華而不實。葢所謂牡者曰棠也。</duanzhu>
<xushi>从木，尚聲。</xushi>
<duanzhu>徒郎切，十部。</duanzhu>
</t>

<wh>杜</wh>
<t>
<xushi>甘棠也。</xushi>
<duanzhu>〈召南〉「蔽芾甘棠。毛曰「甘棠，杜也。釋木曰「杜、甘棠。本無不合。棠不實。杜實而可食。則謂之甘棠。凡實者皆得謂之杜。則皆得謂之甘棠也。牡棠牝杜、析言之也。杜得偁甘棠、互言之也。釋木又曰「杜、赤棠。白者棠。〈魏風〉〔傳〕用之。此以其木色之異異其名。與杜甘棠說異。卽與分牡牝說異。爲許所不取。戴先生曰「《爾雅》謂杜甘曰棠。毛公失其句讀。葢依陸璣疏白棠卽甘棠、子美。赤棠卽杜、子澀。爲此說耳。非許意。亦非《爾雅》意也。先生又曰「棃山樆。謂棃山生曰樆。榆白枌。謂榆之白者曰枌。今按《毛傳》云：枌白榆也。誠當於白爲讀。《漢書音義》云：離山棃也。是《爾雅》當同音義乙其字矣。</duanzhu>
<xushi>从木，土聲。</xushi>
<duanzhu>徒古切。五部。借以爲杜塞之杜。</duanzhu>
</t>

<wh>槢</wh>
<t>
<xushi>槢木也。</xushi>
<duanzhu>《莊子》、《淮南》有椄槢字。皆謂械楔。不爲木名。</duanzhu>
<xushi>从木，習聲。</xushi>
<duanzhu>似入切，七部。</duanzhu>
</t>

<wh>樿</wh>
<t>
<xushi>樿木也。可㠯爲櫛。</xushi>
<duanzhu>〈玉藻〉曰：櫛用樿櫛。髮晞用象櫛。禮器曰「樿勺。鄭曰「樿木白理。中山經曰「風雨之山。其木多棷樿。郭曰「樿木白理。中櫛。</duanzhu>
<xushi>从木，單聲。</xushi>
<duanzhu>旨善切，十四部。</duanzhu>
</t>

<wh>椲</wh>
<t>
<xushi>椲木也。可屈爲杅者。</xushi>
<duanzhu>屈當作詘。詰詘、紆曲也。糸部云：紆詘也是也。杅當作盂。盂、飮器也。《玉篇》曰：椲木皮如韋。可屈以爲盂。</duanzhu>
<xushi>从木，韋聲。</xushi>
<duanzhu>于鬼（⿱田⿺儿厶）切，十五部。</duanzhu>
</t>

<wh>楢</wh>
<t>
<xushi>柔木也。工官㠯爲耎輪。</xushi>
<duanzhu>大鄭引鄹子書。秋取柞楢之火。工官若周之輪人、漢之〈考工〉室也。耎輪者，安車之輪也。郭注《山海經》云：楢、剛木。中車材。剛木卽柔木。葢此木堅韌。故柔剛異偁而同實耳。</duanzhu>
<xushi>从木，酋聲，讀若糗。</xushi>
<duanzhu>以周切，三部。</duanzhu>
</t>

<wh>桏</wh>
<t>
<xushi>椶椐木也。</xushi>
<duanzhu>《集韵》作椶。《類篇》作？。是宋初本不同也。宋刻鉉本及李氏五音韵譜作？。毛刻初印同。斧季剜版作椶。按？字無攷。椶椐木、合二木爲名。未知何木也。釋木曰「楥柜桏。郭注云：未詳。或曰桏當爲柳。柜柳似柳。皮可以煑作飮。郭易桏爲柳。而後釋柜柳。則《篇》、《韵》以柜柳釋桏。非也。《說文》葢取諸《爾雅》「椶與楥形似。椐與柜聲同。椶疑楥之誤。</duanzhu>
<xushi>从木，？聲。</xushi>
<duanzhu>渠容切，九部。</duanzhu>
</t>

<wh>棆</wh>
<t>
<xushi>母杶也。</xushi>
<duanzhu>按母杶當作母疵。皆字之誤也。釋木。棆、無疵。古母無通用。故許作母。《玉篇》「棆、木名也。𣐑、無𣐑木也。二字爲伍。葢謂一物也。《廣韵》云：無枇木一名棆。是也。楊雄〈蜀都賦〉說木有𣐑。郭云：棆、楩屬。似豫章。</duanzhu>
<xushi>从木，侖聲。讀若易卦屯之屯。</xushi>
<duanzhu>陟倫切，十三部。</duanzhu>
</t>

<wh>楈</wh>
<t>
<xushi>楈木也。</xushi>
<duanzhu>〈上林賦〉有胥邪。〈南都賦〉作楈枒。郭璞曰「胥邪似幷閭。皮可作索。按未審卽許所云楈木否也。</duanzhu>
<xushi>从木，胥聲。讀若芟刈之芟。</xushi>
<duanzhu>芟在七八部。胥在五部。合韵也。《唐韵》私閭切。</duanzhu>
</t>

<wh>柍</wh>
<t>
<xushi>柍梅也。</xushi>
<duanzhu>柍梅合二字成木名。今各本刪（⿰刂）去柍字。是柍卽枏矣。釋木。時英梅。《齊民要術》引郭注云：英梅未聞。今本注云：雀梅。殆非郭語。〈南都賦〉曰「柍柘檍檀。與櫻梅山𣐈等各爲一條。柍梅非今之梅類明矣。</duanzhu>
<xushi>从木，央聲。</xushi>
<duanzhu>於京切。古音在十部。李善於兩切。</duanzhu>
<xushi>一曰江南橦材。其實謂之柍。</xushi>
<duanzhu>橦、帳極也。與此不相涉。以唐式柴方三尺五寸曰一橦、音鍾、解之。下文又不屬也。況漢人曰章。唐人乃曰木鍾乎。枷字下曰「《淮南》謂之柍。宜以訂正此句。一說〈蜀都賦〉布有橦華。劉逵云橦、樹名。謂此橦材堅實者謂之柍也。實下當有者字。</duanzhu>
</t>

<wh>楑</wh>
<t>
<xushi>楑木也。</xushi>
<duanzhu>未詳。</duanzhu>
<xushi>从木，𤼩聲。</xushi>
<duanzhu>求𤼩切，十五部。</duanzhu>
<xushi>一曰度也。</xushi>
<duanzhu>度徒落切。此與手部揆音義皆同。揆專行而楑廢矣。</duanzhu>
</t>

<wh><img src="240B-01">𣓌</img></wh>
<t>
<xushi>𣓌木也。</xushi>
<duanzhu>《六書故》以烏臼當之。未知是否。</duanzhu>
<xushi>从木，咎聲，讀若晧。</xushi>
<duanzhu>晧各本作皓。非。今正。古老切，古音在三部。</duanzhu>
</t>

<wh>椆</wh>
<t>
<xushi>椆木也。</xushi>
<duanzhu>中山經。虎首之山。多苴椆椐。郭曰「椆未詳也。音彫。</duanzhu>
<xushi>从木，周聲，讀若丩。</xushi>
<duanzhu>職畱切，三部。</duanzhu>
</t>

<wh>樕</wh>
<t>
<xushi>樸樕、小木也。</xushi>
<duanzhu>樸當作㯷。㯷樸正俗字也。各本無小字。今依五音韵譜、《韵會》、《集韵》、《類篇》補。〈召南〉「林有樸樕。毛曰「樸樕、小木也。釋木云：樕樸、心。樕樸卽《詩》之樸樕。俗書立心多同小。又艸書心似小。《毛傳》、《說文》當本作心木。譌爲小木耳。《詩》正義云：某氏曰樸樕斛樕也。有心能溼。江河閒以作柱。孫炎曰「樸樕一名心。據此及許立文之次弟。知樸樕乃木名。非凡小木之偁也。斛俗作槲。槲樕櫟之類。樸《爾雅音義》作㯷。《廣韵》曰：。杺、木名。其心黃。杺卽《爾雅》心字。</duanzhu>
<xushi>从木，欶聲。</xushi>
<duanzhu>桑屋切，三部。</duanzhu>
</t>

<wh>㰘</wh>
<t>
<xushi>㰘木也。</xushi>
<duanzhu>未祥。</duanzhu>
<xushi>从木，彝聲。</xushi>
<duanzhu>羊支切，《廣韵》以脂切。十五部。</duanzhu>
</t>

<wh>梣</wh>
<t>
<xushi>靑皮木。</xushi>
<duanzhu>《淮南書》曰：夫梣木色靑瘉翳。而蠃蝸瘉睆。此皆治目之藥也。高曰「梣木、苦歷木名也生於山。剥其皮以水浸之。正青。用洗眼。瘉人目中膚翳。正文各本譌誤。今考定如是。按《本艸經》謂之秦皮。以一名岑皮而聲誤作秦耳。其木一名石檀。陶隱居云是樊槻木。槻音規。《集韵》云：江南樊雞木。其皮入水<pb n="243-3"/>綠色。可解膠益墨。樊雞卽樊槻也。</duanzhu>
<xushi>从木，岑聲。</xushi>
<duanzhu>子林切。七部。《玉篇》作今切。</duanzhu>
</t>

<wh><img src="241A-01f">𣘕</img></wh>
<t>
<xushi>或从𡩠省。𡩠籒文𡪢。</xushi>
<duanzhu>見宀部。</duanzhu>
</t>

<wh>棳</wh>
<t>
<xushi>棳木也。</xushi>
<duanzhu>未詳。俗以爲梁上楹之字。</duanzhu>
<xushi>从木，叕聲。</xushi>
<duanzhu>職說切，十五部。</duanzhu>
<xushi>益州有棳縣（⿰県系）。</xushi>
<duanzhu>棳上當有母。地理、郡國二志。益州皆有母棳縣（⿰県系）。</duanzhu>
</t>

<wh><img src="241A-02">𣘫</img></wh>
<t>
<xushi>𣘫木也。</xushi>
<duanzhu>未詳。</duanzhu>
<xushi>从木，號省聲。</xushi>
<duanzhu>乎刀切，二部。</duanzhu>
</t>

<wh>棪</wh>
<t>
<xushi>遬其也。</xushi>
<duanzhu>釋木。棪、㯈其。郭曰「棪實如柰。可食。南山經傳曰「棪別名速。其子似柰而赤。可食。按遬、籒文速字也。今《爾雅》作㯈。爲俗字。</duanzhu>
<xushi>从木，炎聲。讀若三年導服之導。</xushi>
<duanzhu>三年導服詳〈示部〉禫下。棪讀如淡。與導服相似也。《山海經》傳音剡。《爾雅音義》餘念反。《唐韵》以冄切。</duanzhu>
</t>

<wh><img src="241A-03">𣛹</img></wh>
<t>
<xushi>𣛹木也。</xushi>
<duanzhu>未詳。</duanzhu>
<xushi>从木，遄聲。</xushi>
<duanzhu>市緣切，十四部。</duanzhu>
</t>

<wh>椋</wh>
<t>
<xushi>卽來也。</xushi>
<duanzhu>釋木曰「椋卽棶。《釋文》曰：棶《埤蒼》、《字林》作來。本《說文》也。絫𧦝曰卽來。單𧦝曰來。唐本艸謂之椋子木。</duanzhu>
<xushi>从木，京聲。</xushi>
<duanzhu>吕張切，十部。</duanzhu>
</t>

<wh><img src="241A-04">𣙿</img></wh>
<t>
<xushi>檍木也。</xushi>
<duanzhu>未詳。</duanzhu>
<xushi>从木，費聲。</xushi>
<duanzhu>房未切，十五部。</duanzhu>
</t>

<wh>樗</wh>
<t>
<xushi>樗木也。</xushi>
<duanzhu>各本樗與㯉二篆互<pb n="244"/>譌。今正。《毛詩》音義、《爾雅音義》、《五經文字》可證也。假令許書與今互異。則陸氏、張氏當辨明之。如穜種之例矣。〈豳風〉、〈小雅〉〔毛傳〕皆曰「樗、惡木也。惟其惡木。故豳人衹以爲薪。〈小雅〉以儷惡菜。今之臭椿樹是也。所在有之。有一種葉香者可食。</duanzhu>
<xushi>從木。雩聲。</xushi>
<duanzhu>各本作虖聲。今正。丑居切，五部。</duanzhu>
</t>

<wh>楀</wh>
<t>
<xushi>楀木也。</xushi>
<duanzhu>未詳。〈小雅〉「楀維師氏。箋云：楀，氏也。《集韵》、《類篇》皆云：楀、木名。？、姓。引《詩》？維師氏。《唐石經》初刻從手。後改從木。按《篇》、《韵》皆無？字。《釋文》、《五經文字》、《急就篇》顏注皆從木。</duanzhu>
<xushi>從木。禹聲。</xushi>
<duanzhu>王矩切，五部。</duanzhu>
</t>

<wh>蘽</wh>
<t>
<xushi>蘽木也。</xushi>
<duanzhu>釋木。諸慮、山櫐。欇、虎櫐。郭曰「今江東呼櫐爲藤。虎櫐、今虎豆。纏蔓林樹而生。中山經。畢（）山、其上多櫐。（依《齊民要術》《藝文類聚》）郭曰「今虎豆、貍豆之屬。櫐一名縢。音耒。按櫐者蘽之省。其物抂艸木之閒。近於艸者則爲〈艸部〉之藟。《詩》之藟也。近於木者則爲〈木部〉之蘽。釋木之山櫐、虎櫐也。縢藤古今字。謂之縢者，可以爲緘縢也。蘽之屬不一。統名之曰蘽木。</duanzhu>
<xushi>從木。藟聲。</xushi>
<duanzhu>形聲包會意。力軌切，十五部。</duanzhu>
</t>

<wh><img src="241B-01">𣡺</img></wh>
<t>
<xushi>籒文。</xushi>
</t>

<wh>桋</wh>
<t>
<xushi>赤栜也。</xushi>
<duanzhu>釋木曰「桋、赤栜。白者栜。《毛傳》曰：桋、赤栜也。郭云：赤栜樹葉細而岐銳。白栜葉圓而岐、爲大木。按拺、《釋文》音山厄反。許書無栜字。葢古只作朿也。</duanzhu>
<xushi>從木。夷聲。</xushi>
<duanzhu>以脂切，十五部。</duanzhu>
<xushi>《詩》曰：隰有𣏌桋。</xushi>
<duanzhu>〈小雅〉文。</duanzhu>
</t>

<wh>栟</wh>
<t>
<xushi>栟櫚。</xushi>
<duanzhu>逗。</duanzhu>
<xushi>椶也。</xushi>
<duanzhu>各本奪椶字。今依《韵會》本補。《廣雅》、劉逵引《異物志》皆曰「栟櫚，椶也。〈上林〉、〈甘泉賦〉字作幷閭。南都、〈吳都賦〉字作栟櫚。許書有栟無櫚。櫚因栟之木旁而同之耳。</duanzhu>
<xushi>從木。幷聲。</xushi>
<duanzhu>府盈切，十一部。</duanzhu>
</t>

<wh>椶</wh>
<t>
<xushi>栟櫚也。</xushi>
<duanzhu>互訓也。〈蜀都賦〉椶枒楔樅。四木名也。</duanzhu>
<xushi>從木。㚇聲。</xushi>
<duanzhu>子紅切。九部。按椶與〈召南〉之緫音義略同。毛曰「緫，數也。數讀數罟之數。</duanzhu>
<xushi>可作萆。</xushi>
<duanzhu>〈艸部〉曰「萆、雨衣。一名衰衣。按可作萆之文、不系於栟下而系椶下者。此樹有葉無枝。其皮曰椶。可爲衰。故不系栟下也。椶本皮名。因以爲樹名。故栟閭與椶得互訓也。張揖注〈上林賦〉曰：并閭，椶也。皮可以爲索。今之椶繩也。《玉篇》云：椶櫚一名蒲葵。今按南方艸木狀云：蒲葵如栟櫚而柔薄。可爲簦笠。出龍川。是蒲葵與椶樹各物也。謝安之蒲葵扇、今江蘇所謂芭蕉扇也。椶葉縷析。不似蒲葵葉成片可爲笠與扇。</duanzhu>
</t>

<wh>椅</wh>
<t>
<xushi>梓也。</xushi>
<duanzhu>釋木曰「椅、梓。渾言之也。〈衞風〉〔傳〕曰：椅、梓屬。析言之也。椅與梓有別。故《詩》言椅桐梓漆。其分別甚微也。故《爾雅》、《說文》渾言之。</duanzhu>
<xushi>從木。奇聲。</xushi>
<duanzhu>於离切。古音在十七部。按賈逵說又作檹。</duanzhu>
</t>

<wh>檟</wh>
<t>
<xushi>楸也。</xushi>
<duanzhu>釋木。槐小葉曰榎。郭云：槐當爲楸。楸細葉者爲榎。又大而皵、楸。小而皵、榎。郭云：老乃皮粗皵爲楸。小而皮粗皵者爲榎。又槄、山榎。郭云：今之山楸。按榎者檟之或字。《左傳》、《孟子》作檟。《爾雅》別言之。許渾言之。</duanzhu>
<xushi>從木。賈聲。</xushi>
<duanzhu>古雅切，古音在五部。</duanzhu>
<xushi>《春秋傳》曰：樹六檟於蒲圃。</xushi>
<duanzhu>見《左傳》襄四年。</duanzhu>
</t>

<wh>梓</wh>
<t>
<xushi>楸也。從木。宰省聲。</xushi>
<duanzhu>卽里切。一部。按許知宰省聲而非辛聲者，於或字知之也。或字、葢古文之遺與。</duanzhu>
</t>

<wh>榟</wh>
<t>
<xushi>或不省。</xushi>
</t>

<wh>楸</wh>
<t>
<xushi>梓也。</xushi>
<duanzhu>《左傳》、史、漢以萩爲楸。如秦周伐雍門之萩、淮北常山巴南河濟之閒千樹萩，是也。《左傳》萩一作秋。</duanzhu>
<xushi>從木。秋聲。</xushi>
<duanzhu>七由切，三部。</duanzhu>
</t>

<wh><img src="242A-01">𣚍</img></wh>
<t>
<xushi>梓屬。大者可爲棺椁。小者可爲弓材。</xushi>
<duanzhu>按𣚍檍古今字。心部？（⿱𠶷心）、今作億。〈艸部〉𦺳、今作薏。〈水部〉𣽢、今作澺。〈人部〉𠐥、今作億。然則經典檍字卽《說文》之𣚍、何疑。〈考工記〉「取𠏉之道七。柘爲上。檍次之。此卽所謂小者可爲弓材也。〈唐風〉「隰有杻。釋木、《毛傳》皆曰「杻，檍也。許無杻字。豈其字正作紐、俗作杻與。大鄭云：檍讀如億萬之億。陸機云：今官園種之。正名曰萬歲。取名於億萬。共汲山下人或謂之牛筋。或謂之檍。材可爲弓弩𠏉也。今各本椋𣙿二篆之閒有檍篆。云杶也。從木意聲。葢淺人謂不當闕檍字而增之。本云檍杻也。後又譌杻爲杶。不可通。考《韵會》云：《說文》作𣚍。今文作檍。則黃氏所據鍇本未誤也。今刪（⿰刂）檍篆。</duanzhu>
<xushi>從木。𠶷聲。</xushi>
<duanzhu>於力切，一部。</duanzhu>
</t>

<wh>柀</wh>
<t>
<xushi>黏也。</xushi>
<duanzhu>黏各本作？。徐鉉因增一？篆。非也。今刪（⿰刂）？篆。依《爾雅》正？爲黏。釋木曰「柀、黏。上音彼。下音所咸反。卽今之杉木也。黏與杉爲正俗字。郭云：黏生江南。可以爲船及棺。羅氏願《爾雅》翼曰「柀似杉而異。杉以材偁。柀又有美實。而材尤文采。其樹大連抱。高數仞。葉似杉。木如柏。作松理。肌理细輭。堪爲器用。古所謂文木也。其實有皮殻。大小如棗而短。去皮殻。可生食。本艸有彼子。卽柀子也。引蘇菾說。本艸誤入蟲部。陶隱居〈木部〉出之。按依羅氏說則柀與杉有別。今人恆用者皆杉。非柀也。《爾雅》、《說文》渾言之耳。南方艸木狀曰「杉一名柀黏。</duanzhu>
<xushi>從木。皮聲。</xushi>
<duanzhu>甫委切。古音在十七部。按《爾雅音義》音彼。又匹彼反。《集韵》、《類篇》本之。皆補靡普靡二切。今《爾雅音義》彼譌作披。非也。蘇菾本艸彼子注云：彼當作柀。柀仍音彼。成化刻本彼亦譌披。</duanzhu>
<xushi>一曰析也。</xushi>
<duanzhu>析各本譌折。今正。葉石君寫本及《類篇》正作析。按柀析字見經傳極多。而版本皆譌爲手旁之披。披行而柀廢矣。《左傳》曰：披其地以塞夷庚。《韓非子》曰：數披其木。母使木枝扶疎。《戰國策》范睢引《詩》曰：木實䋣者披其枝。披其枝者傷其心。《史記》魏其武安傳曰「此所謂枝大於本。脛大於股。不折必披。《方言》曰：披，散也。東齊聲㪚曰𤺊。器破曰披。此等非柀之字誤。卽柀之假借。手部披訓從旁持。〈木部〉柀乃訓分析也。陸德明、包愷、司馬貞、張守節、吳師道皆音上聲。普彼反。是可證字本從木也矣。</duanzhu>
</t>

<wh>榛</wh>
<t>
<xushi>榛木也。</xushi>
<duanzhu>〈邶風〉山有榛〔傳〕曰：榛，木也。〈小雅〉「營營靑蠅。止于榛。傳曰「榛所以爲藩也。〈衞風〉箋曰「樹榛栗椅桐梓漆六木於宮。可伐以爲琴瑟。</duanzhu>
<xushi>從木。秦聲。</xushi>
<duanzhu>側詵切，十二部。</duanzhu>
<xushi>一曰叢木也。</xushi>
<duanzhu>各本作一曰菆也。〈艸部〉曰「菆，蓐也。今依元應書卷十一所引爲長。《倉頡篇》、《淮南》高注、《漢書》服注、《廣雅》皆云：木叢生曰榛。菆一作蕪。</duanzhu>
</t>

<wh><img src="242B-01">𣐊</img></wh>
<t>
<xushi>山樗<pb n="245-1"/>也。</xushi>
<duanzhu>樗舊作㯉。今改。釋木、〈唐風〉〔傳〕皆曰「栲、山樗。？栲古今字。許所據作？也。陸機云：山樗與下田樗無異。葉似差狹耳。方俗無名此爲栲者。今所云栲者。葉如櫟木。皮厚數寸。可爲車軸。或謂之栲。郭云：栲似樗。色小白。生山中。因名云：亦類漆樹。俗語曰「櫄樗栲漆。相似如一。按二說似許爲長。</duanzhu>
<xushi>從木。尻聲，讀若糗。</xushi>
<duanzhu>讀若糗三字依陸機補。陸云：許愼正以栲讀爲糗。今人言考。失其聲耳。古音在三部。今苦浩切。</duanzhu>
</t>

<wh>杶</wh>
<t>
<xushi>杶木也。</xushi>
<duanzhu>〈禹貢〉「杶𠏉桰柏。《釋文》「杶本又作櫄。《山海經》「成侯之山。其上多櫄木。郭曰「似樗樹。材中車轅。吳人呼櫄音輴車。</duanzhu>
<xushi>從木。屯聲。</xushi>
<duanzhu>敕倫切，十三部。</duanzhu>
<xushi>〈夏書〉曰：杶𠏉桰柏。</xushi>
</t>

<wh>櫄</wh>
<t>
<xushi>或從熏。</xushi>
</t>

<wh><img src="242B-02">（图242B-02）</img></wh>
<t>
<xushi>古文杶。</xushi>
<duanzhu>按依汗𥳑所載近是。卽屯字側書之耳。《集韵》徑作杻。非也。</duanzhu>
</t>

<wh>橁</wh>
<t>
<xushi>杶也。</xushi>
<duanzhu>此杶木別名。非卽杶字也。《左傳》「孟《莊子》斬雍門之橁。以爲公琴。</duanzhu>
<xushi>從木。筍聲。</xushi>
<duanzhu>相倫切，十二部。</duanzhu>
</t>

<wh>桵</wh>
<t>
<xushi>白桵。</xushi>
<duanzhu>逗。</duanzhu>
<xushi>棫也。</xushi>
<duanzhu>也字今補。〈大雅〉：芃芃棫樸。釋木、《毛傳》皆云：棫、白桵也。陸機曰「其材理全白。無赤心者爲白桵。直理易破。可爲犢車軸。又可爲矛？矝。</duanzhu>
<xushi>從木。<pb n="245-2"/>妥聲。</xushi>
<duanzhu>鉉曰「當從綏省聲。按鉉因《說文》無妥字。故云尒。綏下則又云：當作從爪從安省。抑思妥字見於《詩》禮。不得因許書偶無妥字而支離其說也。儒隹切，古音在十七部。</duanzhu>
</t>

<wh>棫</wh>
<t>
<xushi>白桵也。從木。或聲。</xushi>
<duanzhu>于逼切，一部。</duanzhu>
</t>

<wh>㮩</wh>
<t>
<xushi>㮩木也。</xushi>
<duanzhu>未詳。《玉篇》不載。</duanzhu>
<xushi>從木。息聲。</xushi>
<duanzhu>相卽切，一部。</duanzhu>
</t>

<wh>椐</wh>
<t>
<xushi>樻也。</xushi>
<duanzhu>〈大雅〉：其檉其椐。釋木、《毛傳》皆云：椐，樻也。陸機云：節中腫。似扶老。卽今靈壽是也。今人以爲馬鞭及杖。郭云：腫節。可以爲杖。按杖以木者曰靈壽。亦曰扶老。《漢書》孔光傳。賜靈壽杖。孟康曰「扶老杖也。服䖍曰「靈壽、木名。郭注《山海經》亦云：靈壽、木名。似竹。有枝節。常璩云：胊忍縣（⿰県系）有靈壽木。劉逵云：靈壽木出涪陵。楊雄作靈節銘。皆是也。以竹者名扶老杖。中山經其上多扶竹。郭云：卭竹也。高節實中。中杖。名之扶老竹。《漢書》之卭竹杖。王逸少以卭竹杖分贈老友。皆是也。靈壽木與卭竹皆以節勝。陸氏云：椐卽靈壽。然椐與靈壽俱見《山海經》「郭不云一物。若陶潛云：策扶老以流憩。則又未識其爲椐與𤫊壽也。</duanzhu>
<xushi>從木。居聲。</xushi>
<duanzhu>九魚切。五部。按郭音袪。《字林》紀庶反。</duanzhu>
</t>

<wh>樻</wh>
<t>
<xushi>椐也。從木。貴聲。</xushi>
<duanzhu>求位切。十五部。《詩音義》曰「去塊反。何音匱。</duanzhu>
</t>

<wh>栩</wh>
<t>
<xushi>柔也。</xushi>
<duanzhu>見〈唐風〉〔毛傳〕：陸機曰「栩、今柞櫟也。徐州人謂櫟爲杼。或謂之爲栩。按《毛傳》、《說文》皆栩柔様爲一木。櫟下但云木也。不云卽栩也。然則陸機專據徐州語言合之耳。</duanzhu>
<xushi>從木。羽聲。</xushi>
<duanzhu>況羽切，五部。</duanzhu>
<xushi>其皁、一曰様。</xushi>
<duanzhu>按各宋本及《集韵》、《類篇》皆同。毛氏依小徐作其實皁。非也。〈艸部〉曰「皁斗、櫟實也。一曰様斗。許葢謂栩爲柞櫟。與陸機同。</duanzhu>
</t>

<wh><img src="243A-01">𣏗</img></wh>
<t>
<xushi>栩也。</xushi>
<duanzhu>《莊子》「狙公賦芧。司馬云：芧、橡子也。芧卽柔字。橡卽様字。柔本樹名。因用爲實名也。</duanzhu>
<xushi>從木。予聲。</xushi>
<duanzhu>此與機杼字以下形上聲、左形右聲分別。</duanzhu>
<xushi>讀若杼。</xushi>
<duanzhu>按《玉篇》時渚切、《廣韵》神與切，是也。大徐直呂切則與機杼字同音。五部。</duanzhu>
</t>

<wh>様</wh>
<t>
<xushi>栩實也。</xushi>
<duanzhu>様橡正俗字。《爾雅》舊注曰：柔實爲橡子。以橡殻爲柔斗者，以剜剜似斗故也。橡子。儉歲可食以爲飯。豐年牧豬。飤之可以致肥也。見《齊民要術》。</duanzhu>
<xushi>從木。羕聲。</xushi>
<duanzhu>徐兩切。十部。按様俗作橡。今人用様爲式様字。像之假借也。唐人式樣字從手作㨾。</duanzhu>
</t>

<wh>杙</wh>
<t>
<xushi>劉劉、杙。</xushi>
<duanzhu>見釋木。當讀劉劉爲句。郭云：劉子生山中。實如棃。酢甜核堅。未知許意然<pb n="246"/>否也。今人以杙爲橜弋字。乃以橜弋爲隿射字。</duanzhu>
<xushi>從木。弋聲。</xushi>
<duanzhu>與職切，一部。</duanzhu>
</t>

<wh>枇</wh>
<t>
<xushi>枇杷木也。</xushi>
<duanzhu>四字句。</duanzhu>
<xushi>從木。比聲。</xushi>
<duanzhu>房脂切，十五部。</duanzhu>
</t>

<wh>桔</wh>
<t>
<xushi>桔梗。</xushi>
<duanzhu>逗。</duanzhu>
<xushi>藥名。</xushi>
<duanzhu>《本艸經》曰「桔梗、味辛。微溫。主𦙄脅痛如刀刺、腹滿、腸鳴幽幽、驚恐悸氣。《戰國策》曰「今求柴胡、桔便於沮澤。則絫世不得一焉。</duanzhu>
<xushi>從木。</xushi>
<duanzhu>桔梗、艸類。《本艸經》在〈艸部〉。而字從木者，艸亦木也。</duanzhu>
<xushi>吉聲。</xushi>
<duanzhu>古㞕切，十二部。</duanzhu>
<xushi>一曰直木。</xushi>
<duanzhu>鄭有桔柣之門。葢取直木爲門限之義。〈釋宮〉曰「柣謂之閾。</duanzhu>
</t>

<wh>柞</wh>
<t>
<xushi>柞木也。</xushi>
<duanzhu>《詩》有單言柞者。如維柞之枝、析其柞薪是也。有柞棫連言者。如皇矣、旱麓、緜是也。陸機引《三蒼》「棫卽柞也。與許不合。假令許謂棫卽柞、則二篆當聯屬之。且《詩》不當或單言棫。或單言柞。或柞棫竝言也。鄭《詩》〔箋〕云：柞，櫟也。孫炎《爾雅》〔注〕：櫟實，橡也。《齊民要術》援《爾雅》〔注〕合柞栩櫟爲一。亦皆非許意。</duanzhu>
<xushi>從木。乍聲。</xushi>
<duanzhu>在各切。五部。按柞可薪。故引伸爲凡伐木之偁。《周禮》有柞氏。〈周頌〉〔傳〕曰：除艸曰芟。除木曰柞。古無二音也。</duanzhu>
</t>

<wh>㭔</wh>
<t>
<xushi>㭔木。出槖山。</xushi>
<duanzhu>中山經曰「傅山西五十里曰橐山。其木多樗。多𣖾木。按樗者㭔之誤。許所引《山海經》樜字今作柘、涻字今作涔、劦字今作䬅。其不同如此。《廣韵》十一模曰「黃㭔木可染。十姥曰「㭔、木名。可染繒。按《周禮》〔注〕曰：染艸、茅蒐橐盧豕首紫茢之屬。橐盧豈卽黃㭔與。抑字音相近、而艸木異類也。《玉篇》乃佚㭔字。</duanzhu>
<xushi>從木。乎聲。</xushi>
<duanzhu>他乎切，五部。</duanzhu>
</t>

<wh>榗</wh>
<t>
<xushi>榗木也。</xushi>
<duanzhu>未詳。《尚書大傳》曰：南山之南有木名橋。高高然而上。父道也。南山之陰有木名梓。晉晉然而俯。子道也。高與橋、晉與梓、皆曡韵。梓字當是榗字。梓從宰省聲。不與晉同韵也。</duanzhu>
<xushi>從木。㬜聲。</xushi>
<duanzhu>子賤切，古音在十二部。</duanzhu>
<xushi>書曰「竹箭如榗。</xushi>
<duanzhu>六字未詳。疑當作《周禮》曰竹榗讀如晉八字。職方氏。其利金錫竹箭。注云：故書箭爲晉。葢許所見故書作榗。榗本木名。故書借爲竹名也。〈大射儀〉。幎用錫若絺綴諸箭。注云：古文箭作晉。《吳越春秋》「晉竹十？。晉竹卽箭竹。皆與《周禮故書》同。讀如晉者，許謂榗之音同晉也。轉寫淆譌。致不可讀矣。</duanzhu>
</t>

<wh><img src="243B-01">𣔾</img></wh>
<t>
<xushi>𣔾，羅也。</xushi>
<duanzhu>釋木。檖蘿秦風《毛傳》曰：檖、赤羅也。陸機、郭璞皆云：今之楊檖也。實似棃而小。酢。可食。按蘿者羅之誤。</duanzhu>
<xushi>從木。㒸聲。</xushi>
<duanzhu>徐醉<pb n="327-1"/>切。十五部</duanzhu>
<xushi>《詩》曰：隰有樹？。今《詩》、《爾雅》作檖。</xushi>
</t>

<wh>椵</wh>
<t>
<xushi>椵木。可作牀几。</xushi>
<duanzhu>牀鍇本作伏。疑誤。釋木曰「櫠椵。本艸陶隱居說人參曰「高麗人作人參讃曰「三椏五葉。背陽向陰。欲來求我。椵樹相尋。椵樹、葉似桐。甚大。陰廣。圖經亦言人參春生苗。多於深山背陰。近椵漆下潤溼處。是則椵爲大木。故材可牀几。郭云子大如盂者。未知是不也。</duanzhu>
<xushi>從木。叚聲，讀若賈。</xushi>
<duanzhu>古雅切，五部。</duanzhu>
</t>

<wh>橞</wh>
<t>
<xushi>橞木也。</xushi>
<duanzhu>未詳。</duanzhu>
<xushi>從木。惠聲。</xushi>
<duanzhu>胡計切，十五部。</duanzhu>
</t>

<wh>楛</wh>
<t>
<xushi>楛木也。</xushi>
<duanzhu>〈大雅〉：榛楛濟濟。陸機曰「楛、其形似荆而赤。葉似著。上黨人蔑以爲筥箱。又屈以爲釵。按〈禹貢〉惟箘簬楛。楛不與上文杶𠏉桰相爲伍。而與箘簬爲伍。楛之用葢與箘簬同也。</duanzhu>
<xushi>從木。苦聲。</xushi>
<duanzhu>侯古切，五部。</duanzhu>
<xushi>《詩》曰：榛楛濟濟。</xushi>
</t>

<wh>櫅</wh>
<t>
<xushi>櫅木也。</xushi>
<duanzhu>釋木曰「櫅白棗。按許不云白棗。與《爾雅》異。葢《爾雅》本作齊白棗。今人所食棗、白乃孰是也。櫅乃別一木。《廣韵》曰：。櫅榆堪作車轂。正與許合。轂軸異耳。楊雄〈蜀都賦〉「枇櫅㭈楬。章樵注云：櫅、榆屬。</duanzhu>
<xushi>可㠯爲大車軸。從木。齊聲。</xushi>
<duanzhu>祖稽切，十五部。</duanzhu>
</t>

<wh>㭁</wh>
<t>
<xushi>㭁木也。</xushi>
<duanzhu>未詳。</duanzhu>
<xushi>從木。乃聲，讀若仍。</xushi>
<duanzhu>如椉切。六部。按乃聲在一部。合韵也。</duanzhu>
</t>

<wh>㰋</wh>
<t>
<xushi>㰋木也。</xushi>
<duanzhu>未詳。疑卽仁頻也。〈上林賦〉有仁頻。孟康曰「仁頻，椶也。李善曰「仙藥錄云：㯽榔一名椶。然則仁頻卽㯽榔也。</duanzhu>
<xushi>從木。頻聲。</xushi>
<duanzhu>符眞切，十二部。</duanzhu>
</t>

<wh>樲</wh>
<t>
<xushi>酸棗也。</xushi>
<duanzhu>釋木曰「樲、酸棗。《孟子》曰：舍其梧檟。養其樲棗。趙曰「樲棗、小棗。所謂酸棗也。按《孟子》本作樲棗。宋刻《爾雅》單行疏及《玉篇》、唐本艸、又《本艸圖經》皆可證。今本改作樲棘。非是。樲之言副貳也。爲棗之副貳。故曰樲棗。《本艸經》曰「酸棗味酸平。主心腹寒熱、邪結氣聚、四肢酸疼、溫痹、煩心不得眠。諸家皆云：似棗而味酸。</duanzhu>
<xushi>從木。貳聲。</xushi>
<duanzhu>而至切，十五部。</duanzhu>
</t>

<wh>㯷</wh>
<t>
<xushi>㯷棗也。</xushi>
<duanzhu>釋木言棗之名十有一。繼之言櫬梧。繼之言樸枹者。是今《爾雅》樸不謂棗也。疑許所據有不同。故云尒。寇宗奭曰「御棗甘美輕？。今人所謂撲落酥者是。㯷棗豈卽御棗歟。㯷樸古今字。〈大雅〉〔毛傳〕曰：樸、枹木也。《方言》曰：㯷，盡也。南楚凡物盡生者曰㯷生。郭云：今種物皆生曰㯷地生也。又曰「㯷，聚也。楚謂之㯷。郭云：㯷屬、藂相箸皃。按《詩》、《爾雅》之樸。皆當同《方言》作㯷。㯷從僕，附也。〈考工記〉樸屬猶附箸、《文𨕖》廛閈撲地<pb n="247"/>字皆當作㯷。釋木、《毛傳》皆訓㯷爲枹。許以爲棗名則褊矣。</duanzhu>
<xushi>從木。僕聲。</xushi>
<duanzhu>博木切，三部。</duanzhu>
</t>

<wh>橪</wh>
<t>
<xushi>酸小棗。</xushi>
<duanzhu>此云酸小棗、則上文樲酸棗者與棗大小同矣。〈上林賦〉「枇杷橪𣐈。按廁橪於枇杷𣐈之閒。然則皆果也。與許說合。《淮南子》「伐橪棗以爲矝。亦云橪棗。郭云：橪、橪支木。音煙。與許異。</duanzhu>
<xushi>從木。然聲。</xushi>
<duanzhu>人善切，十五部。</duanzhu>
<xushi>一曰染也。</xushi>
<duanzhu>染、小徐作柔。皆未詳。</duanzhu>
</t>

<wh>柅</wh>
<t>
<xushi>柅木也。實如棃。</xushi>
<duanzhu>今字以爲檷字。</duanzhu>
<xushi>從木。尼聲。</xushi>
<duanzhu>女履切，十五部。</duanzhu>
</t>

<wh>梢</wh>
<t>
<xushi>梢木也。</xushi>
<duanzhu>未詳。《廣韵》曰：。梢、船舵尾也。又枝梢也。此今義也。釋木曰「梢、梢擢。郭云：梢音朔。按梢擢字、葢本從手作捎。</duanzhu>
<xushi>從木。肖聲。</xushi>
<duanzhu>所交切，二部。</duanzhu>
</t>

<wh><img src="244B-01">𣟌</img></wh>
<t>
<xushi>𣟌木也。</xushi>
<duanzhu>未詳。</duanzhu>
<xushi>從木。隷聲。</xushi>
<duanzhu>郎計切，十五部。</duanzhu>
</t>

<wh>㭩</wh>
<t>
<xushi>㭩木也。</xushi>
<duanzhu>未詳。</duanzhu>
<xushi>從木。寽聲。</xushi>
<duanzhu>力輟切，十五部。</duanzhu>
</t>

<wh>梭</wh>
<t>
<xushi>梭木也。</xushi>
<duanzhu>未詳。</duanzhu>
<xushi>從木。夋聲。</xushi>
<duanzhu>私閏切。《玉篇》且泉切。十三部。今人訓織具者，用爲杼字也。於其雙聲讀之也。《廣雅》作？。</duanzhu>
</t>

<wh>㮿</wh>
<t>
<xushi>㮿木也。</xushi>
<duanzhu>未詳。</duanzhu>
<xushi>從木。畢（）聲。</xushi>
<duanzhu>卑吉切，十二部。</duanzhu>
</t>

<wh>楋</wh>
<t>
<xushi>楋木也。</xushi>
<duanzhu>未詳。</duanzhu>
<xushi>從木。剌聲。</xushi>
<duanzhu>盧𨔶切，十五部。</duanzhu>
</t>

<wh>枸</wh>
<t>
<xushi>枸木也。可爲？。出蜀。</xushi>
<duanzhu>史、漢皆云枸？。詳〈艸部〉蒟下。</duanzhu>
<xushi>從木。句聲。</xushi>
<duanzhu>俱羽切。四部。按〈小雅〉南山有枸。毛曰「枸、枳枸也。枳枸卽《禮記》之椇。許於枸下不言枳枸。椇字亦不錄。</duanzhu>
</t>

<wh>樜</wh>
<t>
<xushi>樜木。出發鳩山。</xushi>
<duanzhu>〈北山經〉曰：發鳩之山、其上多柘木。許所據柘作樜也。發鳩山卽〈水部〉涷水所出之發包山。《淮南書》亦作發包。古音包鳩同在三部。許不言樜同柘。而《廣韵》謂一字。非許意也。</duanzhu>
<xushi>從木。庶聲。</xushi>
<duanzhu>之夜切，古音在五部。</duanzhu>
</t>

<wh>枋</wh>
<t>
<xushi>枋木。可作車。</xushi>
<duanzhu>禮、周官皆以枋爲柄。古音方聲丙聲同在十部也。</duanzhu>
<xushi>從木。方聲。</xushi>
<duanzhu>府良切，十部。</duanzhu>
</t>

<wh>橿</wh>
<t>
<xushi>枋也。</xushi>
<duanzhu>謂一木二名。〈考工記〉注曰：今世轂用襍榆。輻以檀。牙以橿。郭注《山海經》曰：橿中車材。〈南都賦〉、〈吳都賦〉說木皆有橿。</duanzhu>
<xushi>從木。畺聲。</xushi>
<duanzhu>居良切，十部。</duanzhu>
<xushi>一曰鉏柄。</xushi>
<duanzhu>《釋名》曰：鋤、齊人謂其柄曰橿。橿然正直也。頭曰鶴。似鶴頭也。</duanzhu>
</t>

<wh>㯉</wh>
<t>
<xushi>㯉木也。</xushi>
<duanzhu>釋木。檴落。郭云：可以爲杯器素。按〈小雅〉薪是穫薪。箋云：穫落、木名也。陸云：依鄭則字宜木旁。㯉檴古今字也。司馬〈上林賦〉字作華。師古曰「華卽今之樺。皮貼弓者。《莊子》華冠、亦謂樺皮爲冠也。樺者俗字也。</duanzhu>
<xushi>㠯其皮裏松脂。</xushi>
<duanzhu>所謂樺燭。</duanzhu>
<xushi>從木。虖聲。</xushi>
<duanzhu>乎化切，古音在五部。</duanzhu>
<xushi>讀若𦾓。</xushi>
</t>

<wh>檴</wh>
<t>
<xushi>或從蒦。</xushi>
</t>

<wh>檗</wh>
<t>
<xushi>黃木也。</xushi>
<duanzhu>《本艸經》之檗木也。一名檀桓。</duanzhu>
<xushi>從木。辟聲。</xushi>
<duanzhu>博戹切。十六部。俗加艸作？。多誤爲？字。</duanzhu>
</t>

<wh>梤</wh>
<t>
<xushi>香木也。</xushi>
<duanzhu>？爲艸香。故梤爲香木。</duanzhu>
<xushi>從木。𡵳聲。</xushi>
<duanzhu>形聲包會意也。撫文切。十三部。按𣜩字多作棻。葢由篆體本作？。𧰼香气上出。</duanzhu>
</t>

<wh>榝</wh>
<t>
<xushi>似茱萸。出《淮南》。</xushi>
<duanzhu>釋木。茮榝醜莍。郭云：莍萸、子聚生成房皃。榝似茱萸而小。赤色。内則注曰：藙、煎茱萸也。漢律會稽獻焉。《爾雅》謂之榝。按鄭云藙卽榝。許於〈艸部〉有茱萸、有𧅙。此云似。與鄭說小異。《本艸經》〈木部〉云：吳茱萸。一名藙。是則一物異名。亦不待煎成始爲藙也。</duanzhu>
<xushi>從木。</xushi>
<duanzhu>茱萸藙字在〈艸部〉。榝字在〈木部〉。故許不云一物。然茱萸在《本艸經》〈木部〉。茮從艸、而《爾雅》在釋木。則從艸從木一也。</duanzhu>
<xushi>殺聲。</xushi>
<duanzhu>所八切，十五部。</duanzhu>
</t>

<wh>槭</wh>
<t>
<xushi>槭木。可作大車輮。</xushi>
<duanzhu>未詳今何木。大車、牛車也。輮、車网。〈考工記〉之牙也。</duanzhu>
<xushi>從木。戚聲。</xushi>
<duanzhu>子六切，三部。</duanzhu>
</t>

<wh>楊</wh>
<t>
<xushi>蒲桺也。</xushi>
<duanzhu>各本作木也二字。今依《藝文類聚》、《初學記》、《本艸圖經》、《太平御覽》所引正。釋木云：楊蒲桺。許所本也。按蒲。葢本作浦。浦、水瀕也。〈王風〉「不流束蒲。毛云：蒲艸也。箋云：蒲、蒲桺。孫毓云：蒲艸之聲不與？許相協。箋義爲長。是則晉人讀蒲桺爲浦桺之明證。《古今注》曰：蒲桺生水邊。又曰「水楊、蒲楊也。枝勁細。任矢用。任矢用者，《左傳》云董澤之蒲是也。絫呼曰蒲桺。單𧦝曰蒲。音同浦。至唐而失其讀矣。</duanzhu>
<xushi>從木。昜聲。</xushi>
<duanzhu>与章切。十部。古假楊爲揚。故《詩》楊之水。毛曰「楊、激揚也。《廣雅》曰：楊，揚也。佩觿曰「楊，桺也。亦州名。古書州名皆作楊矣。</duanzhu>
</t>

<wh>檉</wh>
<t>
<xushi>河桺也。</xushi>
<duanzhu>釋木、《毛傳》同。陸機云：生水旁。皮正赤如絳。一名雨師。羅願云：葉細如絲。天將雨。檉先起氣迎之。故曰雨師。按檉之言赬也。赤莖故曰檉。廣韻釋楊爲赤莖桺。非也。</duanzhu>
<xushi>從木。聖聲。</xushi>
<duanzhu>敕貞切，十一部。</duanzhu>
</t>

<wh>桺</wh>
<t>
<xushi>少楊也。</xushi>
<duanzhu>各本作小楊。今依《孟子》正義。葢古本也。古多以少爲小。如少兒卽小兒之類。楊之細莖小葉者曰桺。《周禮故書》「衣接橮之材。鄭司農讀爲歰桺。後鄭云：桺之言聚也。引書分命和仲。度西曰桺穀。按度西曰桺穀者，《今文尚書》也。宅西曰昧谷者，後鄭所讀之《古文尚書》也。詳見《尚書》𢰅異。</duanzhu>
<xushi>從木。丣聲。丣古文酉。</xushi>
<duanzhu>力久切。三部古多假桺爲酉。如鄭印癸、字子桺。桺卽丣。名癸字酉也。〈仲尼弟子列傳〉「顔幸、字子桺。桺亦卽丣。幸者辛之譌也。已上海寧錢馥字廣伯說。</duanzhu>
</t>

<wh><img src="245B-01">𣖼</img></wh>
<t>
<xushi>大木。可爲鉏柄。</xushi>
<duanzhu>未詳。</duanzhu>
<xushi>從木。𠣤聲。</xushi>
<duanzhu>詳遵切，十二部。</duanzhu>
</t>

<wh>欒</wh>
<t>
<xushi>欒木。似欄。</xushi>
<duanzhu>欄者今之楝字。《本艸經》有欒華。未知是不。借爲圜曲之偁。如鐘角曰欒、屋曲枅曰欒是。</duanzhu>
<xushi>從木。䜌聲。</xushi>
<duanzhu>洛官切，十四部。</duanzhu>
<xushi>禮。天子樹松。諸侯柏。大夫欒。士楊。</xushi>
<duanzhu>士楊二字當作士槐庶人楊五字。轉寫奪去也。禮、謂禮緯含文嘉也。《周禮》冢人。以爵等爲𠀉封之度。與其樹數。賈疏引春秋緯。天子墳高三仞。樹以松。諸侯半之。樹以柏、大夫八尺。樹以虊草。士四尺。樹以槐。庶人無墳。樹以楊桺。藥草二字、欒之誤也。《白虎通》引《春秋》、含文嘉語全同。正作大夫以欒。又《廣韵》引五經通義士之冢樹槐。然則此士下有奪可知矣。含文嘉是禮緯。《白虎通》云《春秋》、含文喜。葢引《春秋》、禮二緯。而春秋下有奪字。唐封氏聞見記引《禮經》及《說文》皆譌舛。</duanzhu>
</t>

<wh>栘</wh>
<t>
<xushi>棠<pb n="248-1"/>棣也。</xushi>
<duanzhu>釋木曰「唐棣、栘常棣、棣。唐與常音同。葢謂其花赤者爲唐棣。花白者爲棣。一類而錯舉、故許云栘、棠棣也。棣、白棣也。改唐爲棠。改常爲白以棠對白。則棠爲赤可知。皆卽今郁李之類。有子可食者。〈小雅〉常棣、《論語》逸《詩》唐棣、實一物也。郭注唐棣云：似白楊。江東呼夫栘。白楊、大樹也。《古今注》云：栘楊亦曰栘桺。亦曰蒲栘。圓葉弱蒂。微風善搖。此正今之白楊樹。安得有？？偏反之𠌶耶。因一栘字掍合之。</duanzhu>
<xushi>從木。多聲。</xushi>
<duanzhu>弋支切，古音在十七部。</duanzhu>
</t>

<wh>棣</wh>
<t>
<xushi>白棣也。</xushi>
<duanzhu>〈小雅〉〔傳〕曰：常棣，棣也。〈秦風〉〔傳〕曰：棣、唐棣也。常與唐同字可證矣。渾言之則白棣亦𧦝唐棣也。〈豳風〉傳云：鬱、棣屬。</duanzhu>
<xushi>從木。隶聲。</xushi>
<duanzhu>特計切，十五部。</duanzhu>
</t>

<wh>枳</wh>
<t>
<xushi>枳木。似橘。</xushi>
<duanzhu>〈考工記〉「橘踰淮而北爲枳。《本艸經》所謂枳實也。枳可爲籬。〈周書〉小開曰「德枳维大人。</duanzhu>
<xushi>從木。只聲。</xushi>
<duanzhu>諸氏切，十六部。</duanzhu>
</t>

<wh>楓</wh>
<t>
<xushi>楓木也。厚葉弱枝。善榣。一名？？。</xushi>
<duanzhu>各本榣作搖。今正。少一？字。今依《韵會》補。釋木曰「楓、欇欇。犍爲〈舍人〉曰「楓爲樹。厚葉弱莖。大風則鳴。故曰欇欇。按？、木葉摇白也。榣、樹動也。厚葉弱枝故善榣。善榣故名？？。嵇含南方艸木狀。分楓人楓香爲二條。實一木也。</duanzhu>
<xushi>從木。風聲。</xushi>
<duanzhu>方戎切。古音在七部。〈招䰟〉楓心南爲韵。〈上林賦〉楓一作氾是也。</duanzhu>
</t>

<wh>權</wh>
<t>
<xushi>黃木。</xushi>
<duanzhu>釋木曰「權、黃英。按英一也。郭云未詳。而〈釋艸〉亦云：權、黃。郭云：今謂牛芸艸爲黃。〈艸部〉英下一曰黃英。然則《爾雅》木曰黃英、艸曰黃。許則英字互易。</duanzhu>
<xushi>從木。雚聲。</xushi>
<duanzhu>巨員切，十四部。</duanzhu>
<xushi>一曰反常。</xushi>
<duanzhu>《論語》曰：可與立。未可與權。《孟子》曰：執中無權。猶執一也。《公羊傳》曰：權者何。權者反於經然後有善者也。</duanzhu>
</t>

<wh>柜</wh>
<t>
<xushi>柜木也。</xushi>
<duanzhu>趙注《孟子》曰：杞桺、柜桺也。郭注《爾雅》曰：柜桺似桺。皮可煑作飮。《廣韵》柜下云：柜桺。按柜今俗作櫸。又音譌爲鬼桺樹。未知許所說是此不。</duanzhu>
<xushi>從木。巨聲。</xushi>
<duanzhu>其呂切。《廣韵》居許切。五部。按《周禮》梐枑注：故書枑作拒。從手。俗本從木作柜。非。</duanzhu>
</t>

<wh>槐</wh>
<t>
<xushi>槐木也。</xushi>
<duanzhu>釋木曰「櫰槐、大葉而黑。守宮槐、葉晝聶宵炕。按此皆槐之異者。</duanzhu>
<xushi>從木。鬼聲。</xushi>
<duanzhu>戸恢切，十五部。</duanzhu>
</t>

<wh>榖</wh>
<t>
<xushi>楮也。</xushi>
<duanzhu>此篆體依《五經文字》正。各本作？者，從𣜩便也。〈小雅〉〔傳〕曰：榖、惡木也。陸機疏曰「江南以其皮擣爲紙。謂之榖皮紙。絜白光輝。按《山海經》傳曰：榖亦名<pb n="248-3"/>構。此一語之輕重耳。</duanzhu>
<xushi>從木。㱿聲。</xushi>
<duanzhu>古祿切，三部。</duanzhu>
</t>

<wh>楮</wh>
<t>
<xushi>榖也。從木。者聲。</xushi>
<duanzhu>丑呂切，五部。</duanzhu>
</t>

<wh>柠</wh>
<t>
<xushi>楮或從宁。</xushi>
<duanzhu>宁聲。</duanzhu>
</t>

<wh>檵</wh>
<t>
<xushi>枸杞也。</xushi>
<duanzhu>四牡、四月傳皆曰「杞、枸檵也。他杞字無傳。讀《詩》者有三杞之說焉。</duanzhu>
<xushi>從木。繼省聲。</xushi>
<duanzhu>按繼下云：一曰反𢇍爲㡭。然則此云㡭聲足矣。疑或竄改之也。古詣切，十五部。</duanzhu>
<xushi>一曰堅木也。</xushi>
<duanzhu>堅各本作監。誤。今正。此別一義。謂堅木偁檵。堅檵雙聲。如薊與筋也。</duanzhu>
</t>

<wh>杞</wh>
<t>
<xushi>枸杞也。</xushi>
<duanzhu>按釋木、《毛傳》皆云：杞、枸檵。《禮記》鄭注亦云：芑、枸檵也。郭注《爾雅》云：今枸杞也。是則枸檵爲古名。枸杞雖見《本艸經》、而爲今名。許檵篆下當云：枸檵杞也。杞篆下當云：杞枸檵也。乃合。今本後人亂之耳。</duanzhu>
<xushi>從木。己聲。</xushi>
<duanzhu>墟里切，一部。</duanzhu>
</t>

<wh>枒</wh>
<t>
<xushi>枒木也。</xushi>
<duanzhu>〈上林賦〉有胥邪。《史記》作胥餘。〈南都賦〉作楈枒。蜀都、〈吳都賦〉單𧦝之曰枒。艸木狀作㭨。其木葉在顚。略似椶樹。而實大如瓠。繫在顚。若挂物。今俗用㭨瓢是也。</duanzhu>
<xushi>從木。牙聲。</xushi>
<duanzhu>五加切，古音在五部。</duanzhu>
<xushi>一曰車网會也。</xushi>
<duanzhu>网俗本作？。今正。〈考工記〉輪人注曰牙讀如訝。謂輪輮也。世閒或謂之网。<pb n="249"/>書或作輮。按車人牙作輮。車部曰「輮、車网也。車輪之肉。今北人謂之瓦。卽古語之牙也。謂之牙者，如艸木萌芽句曲然。襍佩之璜曰牙、亦猶是也。車网必合衆曲而成大圜。故謂之网會。网會、絫言之也。牙枒葢古今字。</duanzhu>
</t>

<wh>檀</wh>
<t>
<xushi>檀木也。</xushi>
<duanzhu>〈〈鄭風〉〉〔傳〕曰：檀、彊刃之木。刃今韌字。榽醯似檀。齊人諺曰「上山斫檀。榽醯先殫。</duanzhu>
<xushi>從木。亶聲。</xushi>
<duanzhu>徒乾切，十四部。</duanzhu>
</t>

<wh>櫟</wh>
<t>
<xushi>櫟木也。</xushi>
<duanzhu>秦風隰有苞櫟傳曰「櫟木也。陸機曰「苞櫟、秦人謂柞櫟爲櫟。河內人謂木蓼爲櫟。椒榝之屬。其子房生爲梂。木蓼子亦房生。故說者或曰柞櫟。或曰木蓼。機以爲此秦《詩》也。宜從其方土之言。作櫟是也。按陸意謂秦《詩》當是柞櫟。今觀許櫟梂二篆連屬。正與陸所云木蓼子房生爲梂者合。然則許意謂木蓼也。〈艸部〉云：草𣁬、櫟實也。一曰様𣁬。〈木部〉栩下云：柔也。其草一曰様。此則謂草𣁬爲櫟實。正陸所謂秦人謂柞櫟爲櫟。又云：栩今柞櫟也。草下櫟實字非〈木部〉之櫟。許意栩柔、様草爲一物。是名柞櫟。亦名櫟。而非柞也。亦非子梂生之櫟也。柞與棫爲類。櫟似椒榝。《鄭箋》〈大雅〉云：柞櫟也。則以柞與柞櫟合爲一耳。</duanzhu>
<xushi>從木。樂聲。</xushi>
<duanzhu>郎擊切，古音在二部。</duanzhu>
</t>

<wh>梂</wh>
<t>
<xushi>櫟實。</xushi>
<duanzhu>此櫟實與草下櫟實各物。草下當云草𣁬、柞櫟實。損柞字耳。釋木曰「櫟、其實梂。陸機云：椒榝之屬。其子房生爲梂。木蓼子亦房生。然則許何爲以梂字專系諸木蓼也。曰〈艸部〉以莍系諸茮榝矣。則以梂系諸櫟也。莍與梂皆謂聚生成房。橡𣁬不尒也。梂與莍古通用。椒𦕼箋云：一梂之實。蕃衍滿𦫵。非其常也。此假梂爲莍也。今俗語謂緐多叢聚曰一梂。椒子每梂數十百顆。《詩》人言其盛。則曰每梂將盈𦫵。不識正義何以不解也。木蓼、唐本艸謂之木天蓼。蘇頌云：木高二三丈。三四月開花。似柘花。五月採子。子作毬。</duanzhu>
<xushi>一曰鑿首。</xushi>
<duanzhu>〈豳風〉《毛傳》曰：鑿屬曰錡。木屬曰銶。《釋文》曰：錡、《韓詩》云木屬。銶、《韓詩》云鑿屬也。按許用《韓詩》說也。鑿所以穿木也。鑿首謂鑿柄。鑿柄必以木爲之。今木工尚然矣。故字從木。〈金部〉無銶。許所據《詩》然也。</duanzhu>
<xushi>從木。求聲。</xushi>
<duanzhu>巨鳩切，三部。</duanzhu>
</t>

<wh>欄</wh>
<t>
<xushi>欄木也。</xushi>
<duanzhu>各木篆作楝。下文云柬聲。今改正。按〈考工記〉「以欄爲灰。字作欄。許於欒下云：木似欄。然則此當同〈考工記〉可知矣。《廣韵》廿五寒欄下云：木名。從古字古音也。欄俗作楝。乃用欄爲闌檻俗字。欄實曰金鈴子。可用浣衣。</duanzhu>
<xushi>從木。<pb n="249-2"/>闌聲。</xushi>
<duanzhu>郎電切。十四部。按《莊子》非練實不食。或謂卽欄實。欄實非珍物。似非昀解也。</duanzhu>
</t>

<wh>檿</wh>
<t>
<xushi>山桑也。</xushi>
<duanzhu>釋木曰「檿桑、山桑。〈大雅〉〔毛傳〕曰：檿、山桑也。〈禹貢〉檿絲。《史記》檿作酓。同音假借字也。</duanzhu>
<xushi>從木。厭聲。</xushi>
<duanzhu>於？切。七部</duanzhu>
<xushi>《詩》曰：其檿其柘。</xushi>
</t>

<wh>柘</wh>
<t>
<xushi>柘桑也。</xushi>
<duanzhu>三字句。各本無柘字，今補。山桑、柘桑皆桑之屬。古書竝言二者則曰桑柘。單言一者則曰桑、曰柘。柘亦曰柘桑。如《淮南》〔注〕烏號云柘桑其木堅勁、鳥歭其上是也。桑、柘相似而別。見胡氏通鑑《釋文》辨誤。</duanzhu>
<xushi>從木。石聲。</xushi>
<duanzhu>之夜切。古音在五部。漢志。琅邪郡𤫊門高䂞山。䂞乃原之誤。水經汪可證。師古謂卽柘字。誤。</duanzhu>
</t>

<wh><img src="247A-01">𣛺</img></wh>
<t>
<xushi>𣛺木。可爲杖。</xushi>
<duanzhu>小徐云：今榔栗之屬。</duanzhu>
<xushi>從木。厀聲。</xushi>
<duanzhu>親吉切，十二部。</duanzhu>
</t>

<wh><img src="247A-02">𣟳</img></wh>
<t>
<xushi>𣟳味。</xushi>
<duanzhu>逗。</duanzhu>
<xushi>稔棗也。</xushi>
<duanzhu>釋木。還味、棯棗。《釋文》云：還、《字林》作？。不言出《說文》「疑或取《字林》增此。</duanzhu>
<xushi>從木。還聲。</xushi>
<duanzhu>似沿切，十四部。</duanzhu>
</t>

<wh>梧</wh>
<t>
<xushi>梧桐木。</xushi>
<duanzhu>三字句。釋木曰「櫬梧。賈思勰曰「注云今梧桐皮靑者曰梧桐。案今人以其皮靑。號曰靑桐也。玉裁謂。此今人所植梧桐樹也。其華五出。子如珠。綴於瓢邊。瓢如羹匙。<pb n="249-3"/>賈氏云靑桐九月收子炒食甚美、如菱芡是也。</duanzhu>
<xushi>從木。吾聲。</xushi>
<duanzhu>五胡切，五部。</duanzhu>
<xushi>一曰櫬。</xushi>
<duanzhu>一曰猶一名也。本《爾雅》。</duanzhu>
</t>

<wh>榮</wh>
<t>
<xushi>桐木也。</xushi>
<duanzhu>見釋木。按梧下云：梧桐木。榮下曰「桐木。此卽賈思勰靑桐、白桐之別也。白桐華而不實。材中樂器。靑桐則不中用。《毛詩》「椅桐梓漆。爰伐琴瑟。其白桐與。又云：其桐其椅。其實離離。則靑桐亦𧦝桐。渾言之也。郭注《爾雅》「於榮桐木曰「卽梧桐。於櫬梧曰「今梧桐皮青者。本不誤。今本刪（⿰刂）節。乃不可通。</duanzhu>
<xushi>從木。熒省聲。</xushi>
<duanzhu>永兵切，十一部。</duanzhu>
<xushi>一曰屋梠之兩頭起者爲榮。</xushi>
<duanzhu>士冠禮、〈鄕飮〉酒禮皆云東榮。鄭曰「榮、屋翼也。韋注〈甘泉賦〉同。梠，楣也。楣、齊謂之檐。楚謂之梠。檐之兩頭𨊱起爲榮。故引伸凡揚起爲榮。卑汚爲辱。</duanzhu>
</t>

<wh>桐</wh>
<t>
<xushi>榮也。從木。同聲。</xushi>
<duanzhu>徒紅切，九部。</duanzhu>
</t>

<wh>橎</wh>
<t>
<xushi>橎木也。</xushi>
<duanzhu>未詳。</duanzhu>
<xushi>從木。番聲，讀若樊。</xushi>
<duanzhu>附轅切，十四部。</duanzhu>
</t>

<wh>榆</wh>
<t>
<xushi>榆白、枌。</xushi>
<duanzhu>見釋木。〈陳風〉東門之枌傳云：枌、白榆也。然則釋木榆白爲逗、枌爲句、顯然。許意亦如此讀。別榆一穜以起下也。榆莢可食。亦可爲？。〈酉部〉所謂𨡭䤅也。</duanzhu>
<xushi>從木。俞聲。</xushi>
<duanzhu>羊朱切，古音在四部。</duanzhu>
</t>

<wh>枌</wh>
<t>
<xushi>枌榆也。</xushi>
<duanzhu>三字句。各本少枌。淺人以爲複字而誤刪（⿰刂）之。枌榆者，榆之一穜。漢初有枌榆社是也。</duanzhu>
<xushi>從木。分聲。</xushi>
<duanzhu>扶分切，十三部。</duanzhu>
</t>

<wh>梗</wh>
<t>
<xushi>山枌榆、有朿。</xushi>
<duanzhu>山枌榆、又枌榆之一穜也。有朿。故名梗榆。卽《齊民要術》所謂刺榆者也。《方言》「凡草木刺人、自關而東或謂之梗。郭注：今云梗榆是也。</duanzhu>
<xushi>莢可爲蕪荑也。</xushi>
<duanzhu>荑當作夷。《爾雅》、《急就篇》皆不從艸。釋木。無姑、其實夷。郭云：無姑、姑榆也。生山中。莢圓而厚。（莢各本作葉《急就篇》注引不誤）剝取皮。合漬之。其味辛香。所謂蕪夷。按《齊民要術》分姑榆、刺榆、山榆爲三。云刺榆木甚堅肕。山榆可以爲蕪夷。依許說則刺榆山榆一物也。賈氏言種植皆得諸目驗。豈許有未諦與。姑榆卽《周禮》之橭。杜子春作枯榆。鄭注《周易》大過曰「枯音姑。謂無姑、山榆。《廣雅》「山榆、母估也。是則山枌榆卽《爾雅》無姑之證。</duanzhu>
<xushi>從木。㪅聲。</xushi>
<duanzhu>古杏切。古音在十部。按梗引伸爲凡柯莖骾刺之偁。</duanzhu>
</t>

<wh>樵</wh>
<t>
<xushi>？木也。</xushi>
<duanzhu>〈小雅〉「樵彼桑薪。《列子書》以蕉爲樵。按上下文皆木名也。此字廁此。恐非其舊次。當與柴篆爲伍。</duanzhu>
<xushi>從木。焦聲。</xushi>
<duanzhu>昨焦切，古音二部三部。</duanzhu>
</t>

<wh>松</wh>
<t>
<xushi>松木也。從木。公聲。</xushi>
<duanzhu>祥容切。九部。《集韵》思菾切。關內語也。按俗皆從關內語。惟徽州讀祥容切。</duanzhu>
</t>

<wh><img src="247B-01">㮤</img></wh>
<t>
<xushi>松或從容。</xushi>
<duanzhu>容聲也。此如頌？同字。</duanzhu>
</t>

<wh>樠</wh>
<t>
<xushi>松心木。</xushi>
<duanzhu>疑有奪誤。當作松心也。一曰樠木也。《廣韵》廿二元注曰：松心。又木名也。所據古本也。蒙上文松木言之。故曰松心謂之樠。葢松心微赤。故與𣯩璊同音。又松心有脂。《莊子》所謂液樠。《廣韵》養韵釋𣓈曰「松脂。正樠爲松脂之誤也。一曰樠木也者，別有木名樠。如《左傳》卒於樠木之下、馬融廣成頌陵喬松𡳐脩樠、《漢書》烏孫國山多松樠是也。小顏云：樠、木名。其心似松。是小顏所據已同今本矣。舊有樠𣓈二字。一㒼聲。一兩聲。《左傳》樠木音義云：郎蕩反。又莫昆、武元二反。馬援傳章懷注曰：《水經注》「武陵五溪。謂雄溪、樠溪、酉溪、潕溪、辰溪。蠻土俗雄作熊。樠作朗。潕作武。是皆認樠爲𣓈。未別其字。而强說其音也。</duanzhu>
<xushi>從木。㒼聲。</xushi>
<duanzhu>莫奔切，十五部。</duanzhu>
</t>

<wh>檜</wh>
<t>
<xushi>柏葉松身。</xushi>
<duanzhu>釋木、〈衞風〉《毛傳》皆曰「檜、柏葉松身。〈禹貢〉作桰。</duanzhu>
<xushi>從木。會聲。</xushi>
<duanzhu>古外切，十五部。</duanzhu>
</t>

<wh>樅</wh>
<t>
<xushi>松葉柏身。</xushi>
<duanzhu>見釋木。郭引《尸子》曰：松柏之鼠。不知堂密之有美樅。<pb n="250-2"/>按堂密、謂山如堂者。</duanzhu>
<xushi>從木。從聲。</xushi>
<duanzhu>七菾切，九部。</duanzhu>
</t>

<wh>柏</wh>
<t>
<xushi>鞠也。</xushi>
<duanzhu>釋木曰「柏、椈。襍記。暢臼以椈。鄭曰「椈，柏也。按椈者鞠之俗。柏、古多假借爲伯仲之伯、促迫之迫。</duanzhu>
<xushi>從木。白聲。</xushi>
<duanzhu>博陌切。古音在五部張參曰「經典相承亦作栢。</duanzhu>
</t>

<wh>机</wh>
<t>
<xushi>机木也。</xushi>
<duanzhu>《山海經》「單狐之山多机木。族？之山多松柏机桓。郭曰「机木似榆。可燒以糞稻田。音飢。按葢卽榿木也。今成都榿木樹。讀若豈平聲。楊雄〈蜀都賦〉曰「春机楊桺。机榿古今字。榿見杜《詩》「王安石《詩》以榿滋移爲韵。《韵會》音邱其切。與蜀語合。</duanzhu>
<xushi>從木。几聲。</xushi>
<duanzhu>居𡳐切，十五部。</duanzhu>
</t>

<wh>枮</wh>
<t>
<xushi>枮木也。</xushi>
<duanzhu>未詳。</duanzhu>
<xushi>從木。占聲。</xushi>
<duanzhu>息廉切，七部。</duanzhu>
</t>

<wh>梇</wh>
<t>
<xushi>梇木也。</xushi>
<duanzhu>未詳。</duanzhu>
<xushi>從木。弄聲。</xushi>
<duanzhu>盧貢切，九部。</duanzhu>
<xushi>益州有梇棟縣（⿰県系）。</xushi>
<duanzhu>益州、漢郡名也。前志字作弄。後志作梇。</duanzhu>
</t>

<wh>楰</wh>
<t>
<xushi>鼠梓木。</xushi>
<duanzhu>釋木、〈小雅〉〔毛傳〕皆曰「楰、鼠梓也。陸機、郭璞皆云楸屬。</duanzhu>
<xushi>從木。臾聲。</xushi>
<duanzhu>羊朱切，四部。</duanzhu>
<xushi>《詩》曰：〈北山〉有楰。</xushi>
</t>

<wh>栀</wh>
<t>
<xushi>黃木。可染者。</xushi>
<duanzhu>各本篆文誤作桅。今依《韵會》所據本正。小徐云：《史記》貨殖傳千畞卮茜、又書記多言鮮支、皆此。是鍇本固<pb n="250-3"/>作栀字。證一。《玉篇》列字次弟與《說文》同。而梇楰杒榙四字之閒字作栀之移切。不作桅。桅字乃在下文孫强等增竄之処。證二。〈水部〉染下引裴光遠曰從木。木者所以染。桅茜之屬也。此用《史記》栀茜。而亦譌作桅。證三。桅、今之栀子樹。實可染黃相如賦謂之鮮支。《史記》假卮爲之。</duanzhu>
<xushi>從木。卮聲。</xushi>
<duanzhu>卮各本誤作危。音過委反。今依《韵會》所據正。章移切。十六部。釋木。桑辨有葚栀。此別一義。</duanzhu>
</t>

<wh>杒</wh>
<t>
<xushi>桎杒也。</xushi>
<duanzhu>未詳何木。</duanzhu>
<xushi>從木。刃聲。</xushi>
<duanzhu>而震切，十二部。</duanzhu>
</t>

<wh>榙</wh>
<t>
<xushi>榙𣝋。</xushi>
<duanzhu>逗。</duanzhu>
<xushi>果似李。</xushi>
<duanzhu>《史記》〈上林賦〉榙？。字同許。《漢書》、《文𨕖》皆作荅遝。假借字也。郭云：荅？似李。《廣韵》引《埤蒼》同。</duanzhu>
<xushi>從木。荅聲，讀若嚃。</xushi>
<duanzhu>嚃、口部無。卽舌部？之異文也。母嚃羹。見《曲禮》：土合切。七部。按各本二篆先後失次。今從《玉篇》。</duanzhu>
</t>

<wh><img src="248A-01">𣝋</img></wh>
<t>
<xushi>榙𣝋木也。從木。遝聲。</xushi>
<duanzhu>徒合切，八部。</duanzhu>
</t>

<wh>某</wh>
<t>
<xushi>酸果也。</xushi>
<duanzhu>此是今梅子正字。說見梅下。</duanzhu>
<xushi>從木甘。闕。</xushi>
<duanzhu>此闕謂義訓酸而形從甘、不得其解也。玉裁謂。甘者，酸之母也。几食甘多易作酸味。水土合而生木之驗也。莫厚切，古音在一部。</duanzhu>
</t>

<wh><img src="248A-02">槑</img></wh>
<t>
<xushi>古文某。從口。</xushi>
<duanzhu>從口者，甘之省也。㒳之者，皃其酢醶。</duanzhu>
</t>

<wh>櫾</wh>
<t>
<xushi>崐崘山河隅之長木也。</xushi>
<duanzhu>崐崘當作昆侖。山字依《類篇》補。〈西山經〉曰：槐江之山。西望其大澤。其陰多榣木。郭曰「榣木、大木。引《國語》榣木不生危。按榣卽櫾字。韋注〈晉語〉亦云：摇木、大木也。〈晉語〉一本作拱木。非。許謂櫾爲長木。榣爲樹動。他書則櫾爲橘柚。榣爲長木。用字之不同也。穆天子傳曰「天子釣于河。以觀繇之木。郭云：姑繇大木。姑繇亦卽櫾也。</duanzhu>
<xushi>從木。繇聲。</xushi>
<duanzhu>按許書有䌛無繇。或傳寫之誤。以周切，三部。</duanzhu>
</t>

<wh>樹</wh>
<t>
<xushi>木生植之緫名也。</xushi>
<duanzhu>植，立也。假借爲尌豎字。</duanzhu>
<xushi>從木。尌聲。</xushi>
<duanzhu>形聲包會意。常句切，四部。</duanzhu>
</t>

<wh><img src="248B-01">𡬾</img></wh>
<t>
<xushi>籒文。</xushi>
<duanzhu>籒文從豆不從豈者。豆柄直。亦有直立之義。豆與壴同在四部。爲龤聲。寸則謂手植之也。</duanzhu>
</t>

<wh>本</wh>
<t>
<xushi>木下曰本。從木。從丅。</xushi>
<duanzhu>此篆各本作本。解云從木、一在其下。今依《六書故》所引唐本正。本末皆於形得義。其形一從木丄。一從木丅。而意卽在是。全書如此者多矣。一記其處之說。非物形也。〈大雅〉以本奏爲奔走。假借也。布忖切，十三部。</duanzhu>
</t>

<wh><img src="248B-02">楍</img></wh>
<t>
<xushi>古文。</xushi>
<duanzhu>此從木𧰼形也。根多竅似口。故從三口。</duanzhu>
</t>

<wh>柢</wh>
<t>
<xushi>木根也。</xushi>
<duanzhu>道德經。深其根。固其柢。長生久視之道。韓非解老曰「樹木有曼根。有直根。直根者，書之所謂柢也。柢也者，木之所以建生也。曼根者，木之所以持生也。按？者曰直根。横者曰曼根。柢或借蒂字爲之。又借氐字爲之。〈節南山〉傳曰氐本也是。</duanzhu>
<xushi>從木。氐聲。</xushi>
<duanzhu>都禮切，十五部。</duanzhu>
</t>

<wh>朱</wh>
<t>
<xushi>赤心木。松柏屬。</xushi>
<duanzhu>朱本木名。引伸假借爲純赤之字。糸部曰「絑、純赤也。是其本字也。</duanzhu>
<xushi>從木。一在其中。</xushi>
<duanzhu>赤心不可像。故以一識之。若本末非不可像者。於此知今本之非也。章俱切。古音在四部。又按此字解云赤心木。松柏屬。當廁於松樠檜樅柏之処。今本失其舊次。本柢根株末五文一貫。不當中骾以他物。葢淺人類居之。以傅會其一在上、一在中、一在下之說耳。</duanzhu>
</t>

<wh>根</wh>
<t>
<xushi>木株也。從木。㫐聲。</xushi>
<duanzhu>古痕切，十三部。</duanzhu>
</t>

<wh>株</wh>
<t>
<xushi>木根也。</xushi>
<duanzhu>莊、列皆有厥株駒。株今俗語云樁。</duanzhu>
<xushi>從木。朱<pb n="18"/>聲。</xushi>
<duanzhu>陟輸切，古音在四部。</duanzhu>
</t>

<wh>末</wh>
<t>
<xushi>木上曰末。從木。從丄。</xushi>
<duanzhu>此篆各本作末。解云從木、一在其上。今依《六書故》所引唐本正。莫撥切。十五部。《六書故》曰「末、木之竆也。因之爲末殺、<pb n="251-2"/>末減、略末。又與蔑莫無聲義皆通。記曰「末之卜也。語曰「吾末如之何、末由也已。</duanzhu>
</t>

<wh>㮨</wh>
<t>
<xushi>細理木也。</xushi>
<duanzhu>㮨見〈西山經〉、〈南都賦〉「郭曰「㮨似松。有刺。細理。劉淵林注〈蜀都賦〉曰「楔似松。有刺。按〈蜀都〉楔字葢㮨之譌。</duanzhu>
<xushi>從木。畟聲。</xushi>
<duanzhu>子力切。一部。按此篆亦失其舊次。當與諸木名爲伍。</duanzhu>
</t>

<wh>果</wh>
<t>
<xushi>木實也。</xushi>
<duanzhu>上文言果多矣。故總釋之。引伸假借爲誠實勇敢之偁。</duanzhu>
<xushi>從木。𧰼果形在木之上。</xushi>
<duanzhu>謂田也。古火切，十七部。</duanzhu>
</t>

<wh><img src="249A-01">𣚎</img></wh>
<t>
<xushi>木實也。</xushi>
<duanzhu>絫者今之累積字。從絫、言其多也。假借則扁榼謂之樏。似盤、中有隔也。</duanzhu>
<xushi>從木。絫聲。</xushi>
<duanzhu>力追切，按當依《廣韵》力委切。十六部。</duanzhu>
</t>

<wh>杈</wh>
<t>
<xushi>杈枝也。</xushi>
<duanzhu>三字句。《廣韵》曰：。《方言》云：江東言樹枝爲椏杈也。枝如手指相錯之形。故從叉。</duanzhu>
<xushi>從木。叉聲。</xushi>
<duanzhu>初牙切，古音在十六部。</duanzhu>
</t>

<wh>枝</wh>
<t>
<xushi>木別生條也。</xushi>
<duanzhu>〈艸部〉曰「莖、枝主也。𠏉與莖爲艸木之主。而別生條謂之枝。枝必岐出也。故古枝岐通用。</duanzhu>
<xushi>從木。支聲。</xushi>
<duanzhu>章移切，十六部。</duanzhu>
</t>

<wh>條</wh>
<t>
<xushi>小枝也。</xushi>
<duanzhu>《毛傳》曰：枝曰條。渾言之也。條爲枝之小者。析言之也。</duanzhu>
<xushi>從木。攸聲。</xushi>
<duanzhu>徒遼切，古音在三部。</duanzhu>
</t>

<wh>朴</wh>
<t>
<xushi>木皮也。</xushi>
<duanzhu>洞簫賦。秋蜩不食抱朴以長吟。李注：抱音附。引〈蒼頡篇〉。朴、木皮也。顏注《急就篇》、〈上林賦〉厚朴曰「朴、木皮也。此樹以皮厚得名。按《廣雅》云：重皮、厚朴也。</duanzhu>
<xushi>從木。卜聲。</xushi>
<duanzhu>匹角切。三部。按凡鞭扑字從手作扑。卽攴字也。凡樹皮字從木作朴。凡棫樸、樸屬字作樸。卽㯷之省也。凡朴素字作樸。皆見《說文》。</duanzhu>
</t>

<wh>枚</wh>
<t>
<xushi>𠏉也。</xushi>
<duanzhu>《毛傳》曰：榦曰枚。引伸爲銜枚之枚。爲枚數之枚。〈豳風〉〔傳〕曰：枚，微也。〈魯頌傳〉曰：枚枚、礱密也。皆謂枚爲微之假借也。</duanzhu>
<xushi>從木攴。</xushi>
<duanzhu>會意。</duanzhu>
<xushi>可爲杖也。</xushi>
<duanzhu>說從攴之意也。攴、小毄也。因爲鞭扑字。杖可以毄人者也。故取木攴會意。莫桮切，十五部。</duanzhu>
<xushi>《詩》曰：施于條枚。</xushi>
<duanzhu>〈大雅〉文。</duanzhu>
</t>

<wh><img src="249A-02">𣓁</img></wh>
<t>
<xushi>槎識也。</xushi>
<duanzhu>槎、衺斫也。槎識者，衺斫以爲表志也。斫之以爲表識。如孫臏斫大樹白而書之曰龎涓死此樹下、是其意也。〈禹貢〉「隨山？木。〈夏本紀〉作行山表木。此古說也。今《尚書》益稷、〈禹貢〉皆作隨山刊木、九山刊旅。《周禮》曰：刊陽木。《左傳》曰：非堙木刊。木非不言刊也。然刀部曰「刊，剟也。剟，刊也。刊者，除去之意。與？訓槎識不同。葢壁中古文作？。《今文尚書》作？。則未知何時改爲刊也。據正<pb n="252"/>義已作刊。則非衞包所改。</duanzhu>
<xushi>從木？（⿰天天）。闕。</xushi>
<duanzhu>此云闕者，謂？形不可識、無由知其形聲抑會意也。《說文》之例。先小篆後古文。惟為先壁中古文者，尊經也。</duanzhu>
<xushi>〈夏書〉曰：隨山𣓁木。</xushi>
<duanzhu>〈夏書〉謂〈禹貢〉也。</duanzhu>
<xushi>讀若刊。</xushi>
<duanzhu>此謂同音耳。苦寒切，十四部。</duanzhu>
</t>

<wh>栞</wh>
<t>
<xushi>篆文從幵。</xushi>
<duanzhu>李斯輩作栞。史、漢所引〈禹貢〉作栞。故知《今文尚書》作栞也。</duanzhu>
</t>

<wh><img src="249B-01">𣠞</img></wh>
<t>
<xushi>木葉榣白也。</xushi>
<duanzhu>榣各本從手。今正。榣、樹動也。凡木葉面靑背白。爲風所攝則獵獵然背白盡露。故曰榣白。楓厚葉弱枝善榣。一名？？是也。釋木又有？虎櫐。則未得其解。</duanzhu>
<xushi>從木。聶聲。</xushi>
<duanzhu>之涉切，七部。</duanzhu>
</t>

<wh>栠</wh>
<t>
<xushi>弱皃。</xushi>
<duanzhu>〈小雅〉、〈大雅〉皆言荏染柔木。毛曰「荏染、柔意也。《論語》「色厲而內荏。孔曰「荏，柔也。按此荏皆當作栠。桂荏謂蘇也。經典多假荏而栠廢矣。</duanzhu>
<xushi>從木。任聲。</xushi>
<duanzhu>如甚切，七部。</duanzhu>
</t>

<wh>枖</wh>
<t>
<xushi>木少盛皃。</xushi>
<duanzhu>〈周南〉桃之夭夭。毛曰「桃、有之盛者。夭夭。其少壯也。〈邶風〉：棘心夭夭。毛曰「夭夭、盛皃。按夭下曰「屈也。屈者大之反。然屈者大之兆也。故枖字從夭。</duanzhu>
<xushi>從木。夭聲。</xushi>
<duanzhu>聲疑衍文。以會意包形聲也。於喬切，二部。</duanzhu>
<xushi>《詩》曰：桃之枖枖。</xushi>
<duanzhu>按《韵會》引《說文》從木夭聲之下、不言引《詩》桃之枖枖。而云通作夭、引《詩》棘心夭夭。至鍇注棘心夭夭始援厥草唯夭、桃之夭夭等語。是黃氏所據鍇本作《詩》曰棘心夭夭明甚枖從木夭會意。故偁棘心夭夭、說從木夭之意。如引豐其屋、說寷從宀豐。引艸木麗于地、說䕻從艸麗。同一例也。淺人不知此例。故改夭夭爲枖枖。又易棘心爲桃之。好學深思者當能知之矣。</duanzhu>
</t>

<wh>槇</wh>
<t>
<xushi>木頂也。</xushi>
<duanzhu>人頂曰顚。木頂曰槇。今顚行而槇廢矣。</duanzhu>
<xushi>從木。眞聲。</xushi>
<duanzhu>都秊切，十一部。</duanzhu>
<xushi>一曰什木也。</xushi>
<duanzhu>人什曰顚。木什曰槇。顚行而槇廢矣。頂在上而什於地。故仍謂之顚，槇也。〈大雅〉：人亦有言。顚沛之揭。枝葉未有害。本實先撥。此以木爲喻。故毛曰「顚、什。沛、跋。揭、見根皃。是《毛詩》之顚。槇之假借也。般庚若顚木之有由櫱。義亦同槇。〈考工記〉稹理、亦或假槇。</duanzhu>
</t>

<wh>梃</wh>
<t>
<xushi>一枚也。</xushi>
<duanzhu>凡條直者曰梃。梃之言挺也。一枚、疑當作木枚。〈竹部〉曰「箇、竹枚。則梃當云木枚也。《方言》曰：箇，枚也。鄭注《禮經》云：个猶枚也。今俗或名枚曰個。音相近。按枚、𠏉也。一莖謂之一枚。因而凡物皆以枚數。《左傳》「以枚數闔。謂枚枚數之。猶云一一數之也。直者則曰梃。如《孟子》制梃、《漢書》白梃皆是。《禮經》脯梃字本作梃。亦作挺。俗作脡。誤也。詳肉部。</duanzhu>
<xushi>從木。廷聲。</xushi>
<duanzhu>徒頂切，十一部。</duanzhu>
</t>

<wh>䯂</wh>
<t>
<xushi>衆盛也。</xushi>
<duanzhu>焱部曰「焱、盛皃。䯂與燊同意。三馬、三火皆盛意也。</duanzhu>
<xushi>從木。驫聲。</xushi>
<duanzhu>驫見〈馬部〉「《唐韵》甫虬切。曹憲《廣雅》音曰「香幽必幽二反。《廣韵》甫烋切。又音標。然則䯂音當在三部明矣。而鉉（⿰釒𤣥）云所臻切。《篇》、《韵》皆同。與許云驫聲者不合。葢燊屬會意。驫屬形聲。而皆訓盛。燊讀若莘莘征夫之莘。因强同之耳。</duanzhu>
<xushi>《逸周書》曰：䯂疑沮事。</xushi>
<duanzhu>各本脫䯂字。今依《玉篇》補〈周書〉文酌解。七事。三、聚疑沮事。聚古讀如驟。與䯂音近。䯂疑沮事、猶云蓄疑敗謀也。各本此下有闕字者。淺人不解〈周書〉語。妄增也。</duanzhu>
</t>

<wh>標</wh>
<t>
<xushi>木杪末也。</xushi>
<duanzhu>杪末、謂末之細者也。古謂木末曰本標。如〈素問〉有標本病傳論是也。亦作本剽。如《莊子》云有長而無本剽者是也。標在冣上。故引伸之義曰標舉。肆師。表齍盛吿絜。注云：故書表爲剽。剽表皆謂徽識也。按表剽皆同標。</duanzhu>
<xushi>從木。票聲。</xushi>
<duanzhu>敷沼切，二部。</duanzhu>
</t>

<wh>杪</wh>
<t>
<xushi>木標末也。</xushi>
<duanzhu>《方言》曰：杪，小也。木细枝謂之杪。郭注：言杪捎也。按引伸之凡末皆曰杪。〈王制〉言歲之<pb n="252-3"/>杪是也。</duanzhu>
<xushi>從木。少聲。</xushi>
<duanzhu>亡沼切，二部。</duanzhu>
</t>

<wh>朶</wh>
<t>
<xushi>樹木𠂹朵朵也。</xushi>
<duanzhu>凡枝葉華實之？者皆曰朵朵。今人但謂一華爲一朵。引伸爲易之朵頥。李鼎祚曰「朵、頥垂下動之皃也。</duanzhu>
<xushi>從木。𧰼形。</xushi>
<duanzhu>謂？也。丁果切，十七部。</duanzhu>
<xushi>此與𥝩同意。</xushi>
<duanzhu>宋本作𥝩。今本作采。按𥝩采會意。朵則不同。言其挭槩而已。當云與？同意。</duanzhu>
</t>

<wh>桹</wh>
<t>
<xushi>高木也。</xushi>
<duanzhu>此泛言高木謂之桹。非謂桄桹及檳榔也。門部閬訓門高。義相近。</duanzhu>
<xushi>從木。良聲。</xushi>
<duanzhu>魯當切，十部。</duanzhu>
</t>

<wh>橌</wh>
<t>
<xushi>大木皃。</xushi>
<duanzhu>未見其證。小徐說以《左傳》橌然授兵登陴。今《左傳》自《唐石經》而下皆從手。</duanzhu>
<xushi>從木。閒聲。</xushi>
<duanzhu>古限切，十四部。</duanzhu>
</t>

<wh>枵</wh>
<t>
<xushi>木皃。</xushi>
<duanzhu>大徐本作木根。非也。木根則當廁於本柢根株四篆処矣。枵、木大皃。《莊子》所云呺然大也。大則多空穴。《莊子》曰「大木百圍之竅穴。似？。似圈。似臼。似洼者。似污者。故左氏釋玄枵云：枵，虛也。</duanzhu>
<xushi>從木。号聲。</xushi>
<duanzhu>許嬌切，二部。</duanzhu>
<xushi>《春秋傳》曰：歲在玄枵。枵，虛也。</xushi>
<duanzhu>依《韻會》本訂。見襄卄八年《左氏傳》。許檃𢬸其辭耳。傳曰「玄枵、虛中也。枵、秏名也。《爾雅》曰：玄枵，虛也。孫炎云：枵之言秏。秏、虛<pb n="253"/>之意也。許亦以虛正釋枵字。玄枵以虛得名。如天駟以房得名、天根以氐得名。左氏云虛中、猶言虛之區域耳。不必泥於杜注玄枵三㝛、虛星在其中之說。</duanzhu>
</t>

<wh>柖</wh>
<t>
<xushi>樹榣皃。</xushi>
<duanzhu>榣各本作摇。今正。柖之言招也。樹高大則如能招風者然。漢志郊祀歌。體招摇。若永望。注：招摇、申動之皃。按此招摇與柖榣同。師古招音韶。猶《玉篇》柖、時昭切也。</duanzhu>
<xushi>從木。召聲。</xushi>
<duanzhu>止摇切，二部。</duanzhu>
</t>

<wh>榣</wh>
<t>
<xushi>樹動也。</xushi>
<duanzhu>榣之言摇也。今俗語謂煽惑人爲招摇。當用此從木二字。謂能招致而摇動之也。</duanzhu>
<xushi>從木。䍃聲。</xushi>
<duanzhu>余昭切，二部。</duanzhu>
</t>

<wh>朻</wh>
<t>
<xushi>高木下曲也。從木丩。丩亦聲。</xushi>
<duanzhu>此《韵會》所據小徐本也今二徐本皆分樛朻爲二篆。樛訓下曲。朻訓高木。乃張次立以鉉（⿰釒𤣥）改鍇而然。鍇云：《詩》作樛。《爾雅》作朻。依《詩》爲正。鍇意許書作朻未是也。今考釋木曰下句曰朻。南有樛木《毛傳》曰：木下曲曰樛。下曲卽下句也。樛卽朻也。一字而形聲不同。許則從丩聲者，容許當日《毛詩》亦作朻也。《玉篇》分引《詩》、《爾雅》而云二同。甚爲明晢。丩者，相糾繚也。凡高木下句。垂枝必相糾繚。故曰從木丩。丩亦聲。吉虬切，三部。</duanzhu>
</t>

<wh>枉</wh>
<t>
<xushi>衺曲<pb n="253-1"/>也。</xushi>
<duanzhu>本謂木衺曲。因以爲凡衺曲之偁。</duanzhu>
<xushi>從木。？聲。</xushi>
<duanzhu>迂往切，十部。</duanzhu>
</t>

<wh>橈</wh>
<t>
<xushi>曲木也。</xushi>
<duanzhu>引伸爲凡曲之偁。見《周易》、〈考工記〉、〈月令〉、《左傳》「古本無從手撓字。後人肊造之以別於橈。非也。</duanzhu>
<xushi>從木。堯聲。</xushi>
<duanzhu>女敎切，二部。</duanzhu>
</t>

<wh>枎</wh>
<t>
<xushi>枎疏。</xushi>
<duanzhu>逗。</duanzhu>
<xushi>四布也。</xushi>
<duanzhu>枎汲古刊木從手。非也。今依《玉篇》、五音韵諩、《集韵》、《類篇》正。枎之言扶也。古書多作扶疏。同音假借也。〈上林賦〉「垂條扶疏。〈劉向傳〉：梓樹生枝葉。扶疏上出屋。〈楊雄傳〉「枝葉扶疏。《呂覽》「樹肥無使扶疏。是則扶疏謂大木枝柯四布。疏、通作胥。亦作蘇。〈鄭風〉。山有扶蘇。毛曰「扶蘇、扶胥木也。《釋文》所引不誤。正義作小木。誤也。毛意山則有大木。隰則纔有荷華。是爲高下大小各得其宜。後人以《鄭箋》掍合而改之。</duanzhu>
<xushi>從木。夫聲。</xushi>
<duanzhu>防無切，五部。</duanzhu>
</t>

<wh>檹</wh>
<t>
<xushi>木旖施也。</xushi>
<duanzhu>旖各本作檹。施《集韵》《類篇》作柅。皆非也。㫃部旖下曰「旗旖施也。旗旖施、故字從㫃。木如旗之旖施、故字從木旖。九辨。紛旖旎乎都房。王注：旖旎、盛皃。引《詩》旖旎其華。九歎注同。然則今〈曹風〉猗儺。毛曰猗儺、柔順也。猗儺卽旖施。旎者施之俗也。柅者又旎之譌也。〈上林賦〉「旖旎從風。張揖云：旖旎猶阿<pb n="253-2"/>𨙻。《漢書》、《文𨕖》皆作猗柅。韵書紙韵作猗狔、椅柅、旖旎。哿韵作㫊？、？橠。其實皆同字也。</duanzhu>
<xushi>從木。旖聲。</xushi>
<duanzhu>形聲包會意。於离切，古音在十七部。</duanzhu>
<xushi>賈侍中說。檹卽椅也。</xushi>
<duanzhu>也各本作木。今依《篇》、《韵》。</duanzhu>
<xushi>可作琴。</xushi>
<duanzhu>賈說檹卽椅字之異者也。椅可作琴。見〈衞風〉。</duanzhu>
</t>

<wh>㭂</wh>
<t>
<xushi>？也。</xushi>
<duanzhu>？、各本作相高二字。今正。《玉篇》曰：㭂、木忽高也。以？字之解解之。是㭂訓？也。㭂者言其杪末之高。</duanzhu>
<xushi>從木。小聲。</xushi>
<duanzhu>私兆切。二部。《玉篇》子了切。</duanzhu>
</t>

<wh><img src="251A-01">𣓗</img></wh>
<t>
<xushi>？高皃。</xushi>
<duanzhu>各本無？字。今按《玉篇》㭂下云忽高者，正用？之解也。倏忽字今作忽。許作？。？高者，忽然而高。如桑榖一暮大拱、〈西京賦〉神山崔巍倏從背見之類。</duanzhu>
<xushi>從木。？聲。</xushi>
<duanzhu>形聲包會意。呼骨切，十五部。</duanzhu>
</t>

<wh>槮</wh>
<t>
<xushi>長木皃</xushi>
<duanzhu>本作木長。今正。九辨。萷櫹槮之可哀。卽許之橚槮二字也。王注：莖獨立也。〈上林賦〉「紛溶萷蔘。郭云：支竦擢也。蔘同槮。李善音森。</duanzhu>
<xushi>從木。參聲。</xushi>
<duanzhu>所今切，七部。</duanzhu>
<xushi>《詩》曰：槮差荇菜是也。</xushi>
<duanzhu>見〈周南〉：今《詩》作參。許所據作槮。謂如木有長有短不齊也。</duanzhu>
</t>

<wh>梴</wh>
<t>
<xushi>長木也。從木。延聲。</xushi>
<duanzhu>丑連切，十四部。</duanzhu>
<xushi>《詩》曰：松桷有梃。</xushi>
<duanzhu>見〈商頌〉。毛云：長皃。按此篆疑後人所增。《毛詩》本從手作挺。不從木也。〈商頌〉音義曰「有挺、丑連反。又力鱣反。長皃。柔挺、物同耳。字音羶。俗作埏。又道德經音義曰「挺、始然反。河上云：和也。《聲類》云：柔也。《字林》云：長也。丑連反。一曰柔挻。《方言》云：取也。玉裁謂。挻埴字俗作埏。古作挻，柔也。陸氏於〈商頌〉云：挻、長皃。又云：柔挻物同。謂柔挻與長皃無二字也。於老子挻埴云：和也，柔也。而又引《字林》云長也。謂長與柔挻無二字也。陸氏《毛詩》本從手作挺。明甚。今本音義作木旁延。非也。白氏六帖於松柏類引《詩》松桷有埏。勑延切。字正作挻之俗字。是亦可以證〈商頌〉之本作挺也。《五經文字》〈木部〉有梴。云見《詩》頌。葢所據已爲誤本矣。故曰梴篆、淺人以誤本《毛詩》羼入者也。手部云：挻，長也。此正用〈商頌〉傳也。是說明、而治《說文》者可刪（⿰刂）此篆矣。</duanzhu>
</t>

<wh>橚</wh>
<t>
<xushi>長木皃。</xushi>
<duanzhu>橚與槮同義聯文。淺人以梴梗其閒。非也。九辨櫹卽橚。淺人加艸耳。〈吳都賦〉說竹曰「橚矗森萃。《史記》〈上林賦〉「紛容蕭蔘。蕭同橚。</duanzhu>
<xushi>從木。肅聲。</xushi>
<duanzhu>山巧切。古音在三部。《廣韵》蘇彫切。《玉篇》息六切。</duanzhu>
</t>

<wh>杕</wh>
<t>
<xushi>樹皃。</xushi>
<duanzhu>樹當作特。字之誤也。在顏黃門時已誤矣。〈唐風〉「有杕之杜。毛曰「杕、特皃。許所本也。引伸爲舟舵。高注《淮南》曰：杕、舟尾也。柁舵皆俗字。</duanzhu>
<xushi>從木。大聲。</xushi>
<duanzhu>特計切。十五部。顏黃門云：《詩》河北本皆爲夷狄之狄。讀亦如字。此大誤也。按近人有謂古無入聲、興於江左者。據黃門此條。則河北非無入聲也。</duanzhu>
<xushi>《詩》曰：有杕之杜。</xushi>
<duanzhu>此句《詩》凡六見。</duanzhu>
</t>

<wh><img src="251B-01">𣗸</img></wh>
<t>
<xushi>木葉陊也。</xushi>
<duanzhu>陊，落也。小徐云此亦蘀字。按此與蘀義同。音不必同。相爲轉注：非一字也。言部訬讀若㲋。此？讀如薄。然則㲋之在二部或五部、難定也。《玉篇》云：？同欃。則合㲋聲毚聲爲一。其誤甚矣。</duanzhu>
<xushi>從木。㲋聲，讀若薄。</xushi>
<duanzhu>他各切。</duanzhu>
</t>

<wh>格</wh>
<t>
<xushi>木長皃。</xushi>
<duanzhu>以木長別於上文長木者。長木言木之美。木長言長之美也。木長皃者，格之本義。引伸之長必有所至。故〈釋詁〉曰：格，至也。抑《詩》傳亦曰「格，至也。凡《尚書》格于上下、格于藝祖、格于皇天、格于上帝是也。此接於彼曰至。彼接于此則曰來。鄭注大學曰「格，來也。凡《尚書》格爾衆庶、格汝衆是也。至則有摩杚之義焉。如云格君心之非是也。或借假爲之。如雲漢傳曰假至也、《尚書》格字《今文尚書》皆作假是也。有借格爲庋閣字者。亦有借格爲扞垎字者。</duanzhu>
<xushi>從木。各聲。</xushi>
<duanzhu>古百切，古音在五部。</duanzhu>
</t>

<wh>槸</wh>
<t>
<xushi>木相摩也。</xushi>
<duanzhu>釋木曰「木相磨槸。按〈大雅〉：作之屛之。其葘其翳。脩之平之。其灌其栵。《爾雅》「立死、甾。蔽者，翳。木相磨、槸。除灌木叢木已見於上。則槸卽栵也。以文法論。栵必非木名。毛云：栵，栭也。栭謂之而小木相迫切。與《爾雅》義無不合也。栭爲小木。如鮞爲魚子。</duanzhu>
<xushi>從木。埶聲。</xushi>
<duanzhu>魚祭切。十五部。按槷、〈考工記〉輪人以爲槷榝字。又匠人以爲臬字。又輪人注以爲危陧字。</duanzhu>
</t>

<wh><img src="251B-02">𣞕</img></wh>
<t>
<xushi>或從蓺作。</xushi>
<duanzhu>據此則蓺字古有之矣。</duanzhu>
</t>

<wh>枯</wh>
<t>
<xushi>槁也。從木。古聲。</xushi>
<duanzhu>苦孤切，五部。</duanzhu>
<xushi>〈夏書〉曰：唯箘輅枯。</xushi>
<duanzhu>〈禹貢〉文。今《尚書》作惟箘簵楛。按惟作唯。轉寫誤也。輅當依〈竹部〉引書作簬。楛作枯、則許所據《古文尚書》如是。〈竹部〉引書作楛。非也。</duanzhu>
<xushi>枯。</xushi>
<duanzhu>逗。各本無此字，今補。</duanzhu>
<xushi>木名也。</xushi>
<duanzhu>此釋書之枯非枯槀之義。如引堲讒說、而又釋堲。引曰圛、而又釋圛。引布重？席、而又釋？。皆非堲、圛、？本義。必別釋以曉人也。木名、未審何木。《周易》大過之枯。鄭音姑。謂無姑山榆。《周禮》壺𣵠氏。杜子春讀橭爲枯。云枯榆、木名。疑當是枯榆也。而馬云可以爲箭。或謂枯乃楛之假借。未知其審。〈考工記〉注引《尚書》箘簵枯。音義曰、枯、《尚書》作楛。〈鄕射禮〉注引《國語》肅愼貢枯矢。音義曰「枯、字又作楛。然則鄭所據《尚書》、《國語》皆作枯與許所據合也。</duanzhu>
</t>

<wh>槀</wh>
<t>
<xushi>木枯也。</xushi>
<duanzhu>枯槀、禾稾字古皆高在上。今字高在右。非也。凡潤其枯槀曰槀。如慰其勞苦曰勞。以膏潤物曰膏。《尚書》槀飫。《周禮》槀人。小行人若國師役則令槀禬之。義皆如是。鄭司農以漢字通之。於槀人曰「槀讀爲犒師之犒。主？食者，故謂之犒。於小行人曰「槀當爲犒。謂犒師也。葢漢時盛行犒字。故大鄭以今字易古字。此漢人釋經之法也。《左傳》、《國語》皆有犒字。《左傳》服注曰：以師枯槀。故饋之飮食。韋注《國語》曰：犒，勞也。計左、國皆本作槀。今本作犒者。亦漢人所改。如牛人。軍事共其犒牛。此必後鄭從大鄭所易也。小行人經文從大鄭易爲犒、而注之曰「故書犒作槀。今本則譌舛難讀矣。何注《公羊》曰、牛酒曰犒。高注《淮南》曰：酒肉曰餉。牛羊曰犒。漢㡿彰長𥓓又作勞？。許不錄犒？字者。許以槀爲正字。不取俗字也。</duanzhu>
<xushi>從木。高聲。</xushi>
<duanzhu>苦浩切。二部。《鄭箋》《詩》讀橋爲槀。</duanzhu>
</t>

<wh>樸</wh>
<t>
<xushi>木素也。</xushi>
<duanzhu>素猶質也。以木爲質。未彫飾？瓦器之坯然。〈士喪禮〉、《周禮》槀人皆云：獻素獻成。注云：形法定爲素、飾治畢（）爲成是也。引伸爲凡物之偁。如石部云：磺、銅鐵樸是也。作璞者，俗字也。又引伸爲不奢之偁。凡云儉樸是也。《漢書》「以敦朴爲天下先。假朴爲樸也。</duanzhu>
<xushi>從木。菐聲。</xushi>
<duanzhu>匹角切。三部。今《詩》棫樸《周禮》樸屬、借用此字。</duanzhu>
</t>

<wh>楨</wh>
<t>
<xushi>剛木也。</xushi>
<duanzhu>此謂木之剛者曰楨。非謂木名也。〈吳都賦〉之楨《廣韵》之女楨、則爲木名。</duanzhu>
<xushi>從木。貞聲。</xushi>
<duanzhu>陟盈切，十一部。</duanzhu>
<xushi>上郡有楨林縣（⿰県系）。</xushi>
<duanzhu>地理、郡國二志同。</duanzhu>
</t>

<wh>柔</wh>
<t>
<xushi>木曲直也。</xushi>
<duanzhu>〈洪範〉曰：木曰曲直。凡木曲者可直、直者可曲曰柔。〈考工記〉多言揉。許作煣。云屈申木也。必木有可曲可直之性、而後以火屈之申之。此柔與煣之分別次弟也。《詩》荏染柔木。則謂生木。柔之引伸爲凡耎弱之偁、凡撫安之偁。</duanzhu>
<xushi>從木。矛聲。</xushi>
<duanzhu>耳由切，三部。</duanzhu>
</t>

<wh>柝</wh>
<t>
<xushi>判也。</xushi>
<duanzhu>土裂曰𡍩。木判曰𣔳。二字今可用。今人從手作？。甚無謂也。自專以𣔳爲擊𣔳字。而𣔳之本義廢矣。</duanzhu>
<xushi>從木。㡿聲。</xushi>
<duanzhu>他各切。五部。按此古音也。以今語言讀之。則丑格切。</duanzhu>
<xushi>易曰「重門擊𣔳。</xushi>
<duanzhu>繫辭傳文。按？下引易重門擊？、？之本義也。引經言轉注也。此引易擊𣔳者，？之借字也。引經言假借<pb n="255"/>也。易有異文。兼引之而六書明矣。</duanzhu>
</t>

<wh>朸</wh>
<t>
<xushi>木之理也。</xushi>
<duanzhu>〈考工記〉曰：陽木稹理而堅。陰木疏理而柔。《毛詩傳》曰：析薪必隨其理。《毛詩》如矢斯棘。《韓詩》棘作朸。毛曰「棘、棱廉也。韓曰「朸，隅也。學者皆不解。及觀抑《詩》維德之隅。毛曰「隅，廉也。箋申之云：如宮室之制。內有繩直。則外有廉隅然後知斯干《詩》謂如矢之正直、而外有廉隅也。韓朸爲正字。毛棘爲假借字。如矢之直、則得其理而廉隅整飭矣。毛、韓辭異而意一也。</duanzhu>
<xushi>從木。力聲。</xushi>
<duanzhu>以形聲包會意也。阞下曰地理。朸下曰木理。泐下云水理。皆從力。力者，筋也。人身之理也。盧則切，一部。</duanzhu>
<xushi>平原有朸縣（⿰県系）。</xushi>
<duanzhu>見〈地理志〉。</duanzhu>
</t>

<wh>材</wh>
<t>
<xushi>木梃也。</xushi>
<duanzhu>梃、一枚也。材謂可用也。《論語》「無所取材。鄭曰「言無所取桴材也。貨殖傳曰「山居千章之材。服䖍云：章，方也。孟康云：言任方章者千枚。按漢人曰章。唐人曰橦、音鐘。材方三尺五寸爲一橦。材引伸之義、凡可用之具皆曰材。</duanzhu>
<xushi>從木。才聲。</xushi>
<duanzhu>昨哉切，一部。</duanzhu>
</t>

<wh>柴</wh>
<t>
<xushi>小木散材。</xushi>
<duanzhu>〈月令〉「乃命四監。收秩薪柴。以供郊廟及百祀之薪燎。注云：大者可析謂之薪。小者合束謂之柴。薪施炊爨。柴以給燎。按尞、柴祭天也。燔柴<pb n="255-1"/>曰柴。《毛詩》車攻假柴爲積字。</duanzhu>
<xushi>從木。此聲。</xushi>
<duanzhu>士佳切，十六部。</duanzhu>
</t>

<wh>榑</wh>
<t>
<xushi>榑桑、神木。日所出也。</xushi>
<duanzhu>叒下曰「日初出東方湯谷所登榑桑、叒木也。然則榑桑卽叒木也。東下曰「從日在木中。杲下曰「從日在木上。皆謂榑木也。《淮南》高注亦曰「榑桑、日所出也。</duanzhu>
<xushi>從木。尃聲。</xushi>
<duanzhu>防無切，五部。</duanzhu>
</t>

<wh>杲</wh>
<t>
<xushi>朙也。</xushi>
<duanzhu>〈衞風〉「杲杲出日。毛曰「杲杲然日復出矣。</duanzhu>
<xushi>從日在木上。讀若槀。</xushi>
<duanzhu>日在木中昒也。日在木上，旦也。古老切，二部。</duanzhu>
</t>

<wh>杳</wh>
<t>
<xushi>冥也。</xushi>
<duanzhu>冥，窈也。𦱤爲日且冥。杳則全冥矣。由𦱤而行地下、而至於榑桑之下也。引伸爲凡不見之偁。</duanzhu>
<xushi>從日在木下。</xushi>
<duanzhu>烏皎切，二部。</duanzhu>
</t>

<wh>㮝</wh>
<t>
<xushi>角械也。</xushi>
<duanzhu>角葢角鬬之角。</duanzhu>
<xushi>從木。郤聲。</xushi>
<duanzhu>其逆切，古音在五部。</duanzhu>
<xushi>一曰木下白也。</xushi>
<duanzhu>未詳。</duanzhu>
</t>

<wh>栽</wh>
<t>
<xushi>築牆長版也。</xushi>
<duanzhu>古築牆、先引繩營其廣輪方制之正。《詩》曰俾立室家、其繩則直是也。繩直則豎楨榦。題曰楨、植於兩頭之長杙也。旁曰榦、植於兩邊之長杙也。植之謂之栽。栽之言立也。而後横施版於兩邊榦內。以繩束榦。實土。用築築之。一版竣。則層絫而上。《詩》曰縮版以載、捄之<pb n="255-2"/>仍仍度之薨薨、築之登登是也。於則栽者，合楨榦與版而言。許云築牆長版爲栽者，以版該楨榦也。〈中庸〉。故栽者培之。鄭云：栽、猶殖也。今時人名艸木之殖曰栽。築牆立版亦曰栽。鄭同許說。長版者，《五經異義》曰「戴禮及《韓詩》說。八尺爲版。五版爲堵。五堵爲雉。版廣二尺。積高五版爲一丈。五堵爲雉。雉長四丈。古《周禮》及左氏說。一丈爲版。版廣二尺。五版爲堵。一堵之牆長丈、高丈。三堵爲雉。一雉之牆長三丈、高一丈。以度爲長者用其長。以度爲高者用其高也。《毛詩》說亦云：一丈爲版。五版爲堵。《公羊》說。五版而堵。五堵而雉。百雉而城。鄭君曰「《左氏傳》說。鄭莊公弟段居京城。祭仲曰「都城過百雉。國之害也。先王之制。大都、不過三國之一。中、五之一。小、九之一。今京不度。非制也。古之雉制。書傳各不得其詳。案天子之城九里。公城七里。侯伯之城五里。子男之城三里。今以左氏說鄭伯之城方五里。積千五百步也。大都三國之一。則五百步也。五百步爲百雉。則知雉五步。五步於度長三丈。則雉長三丈也。雉之度量、於是定可知矣。按何注《公羊》曰：八尺曰版。堵凡四十尺。此用今戴、韓說也。《鄭箋》《詩》曰：《春秋傳》云：五版爲堵。五堵爲雉。雉長三丈。則版六尺。自用其說也。若異義今無全書。未識許氏何從。而於此但云長版。不箸丈尺。是作《說文》時於今說八尺、古說一丈皆疑之而不敢定矣。</duanzhu>
<xushi>從木。？聲。</xushi>
<duanzhu>昨代切。一部今分平去二聲。古無是也。〈中庸〉注可證。</duanzhu>
<xushi>《春秋傳》曰：楚圍蔡。里而栽。</xushi>
<duanzhu>《左傳》哀公元年文。莊二十九年曰「水昏正而栽。杜云：樹版榦。定元年。城成周。庚寅栽。杜云：設版築。</duanzhu>
</t>

<wh>築</wh>
<t>
<xushi>所㠯擣也。</xushi>
<duanzhu>所㠯二字今補。此蒙上築牆言所用築者。謂器也。其器名築。因之人用之亦曰築。手部曰「擣築也是也。築者，直舂之器。鄭注《周禮》引司馬法云：輦一斧、一斤、一鑿、一梩、一鉏。周輦加二版二築。正義曰「築者，築杵也。</duanzhu>
<xushi>從木。筑聲。</xushi>
<duanzhu>陟玉切，三部。</duanzhu>
</t>

<wh><img src="253A-01">𥴀</img></wh>
<t>
<xushi>古文。</xushi>
<duanzhu>按此從土、䈞聲也。今本篆體譌舛。故正之。</duanzhu>
</t>

<wh>榦</wh>
<t>
<xushi>築牆耑木也。</xushi>
<duanzhu>耑謂兩頭也。假令版長丈。則牆長丈。其兩頭所植木曰榦。〈釋詁〉曰：楨，榦也。〈舍人〉曰「楨，正也。築牆所立兩木也。榦所以當牆之兩邊鄣土者也。粊誓注曰：題曰楨。㫄曰榦。正義云：題曰楨、謂當牆兩端者。旁曰榦、謂在牆兩邊者也。然則舊說皆謂楨爲兩耑木。榦爲夾版兩邊木。許不尒者。舊說析<pb n="256"/>言之。《爾雅》與許皆渾言之也。〈大雅〉〔傳〕亦以榦釋楨。許於楨下渾云剛木。</duanzhu>
<xushi>從木。倝聲。</xushi>
<duanzhu>古案切。十四部。按《詩》多以翰爲榦。故《爾雅》、《毛傳》曰：翰，榦也。言六書之假借也。榦俗作幹。</duanzhu>
<xushi>一曰本也。</xushi>
<duanzhu>四字今補。《文𨕖．魏都賦》注、盧諶〈贈劉琨〉詩〔注〕皆引《說文》：榦，本也。按上文云：枚，榦也。引《詩》施于條枚，與此訓相足。木下曰本。木身亦曰本。</duanzhu>
</t>

<wh>檥</wh>
<t>
<xushi>榦也。</xushi>
<duanzhu>〈釋詁〉曰：楨翰儀榦也。許所據《爾雅》作檥也。人儀表曰榦。木所立表亦爲榦。其義一也。《史記》「烏江亭長檥船待。檥船者，若今小船。兩頭植㰏爲系也。</duanzhu>
<xushi>從木。義聲。</xushi>
<duanzhu>魚羈切，古音十七部。</duanzhu>
</t>

<wh>構</wh>
<t>
<xushi>葢也。</xushi>
<duanzhu>此與冓音同義近。冓、交積材也。凡覆葢必交積材。</duanzhu>
<xushi>從木。冓聲。</xushi>
<duanzhu>以形聲包會意。古后切，四部。</duanzhu>
<xushi>杜林㠯爲椽桷字。</xushi>
<duanzhu>杜林用構爲桷字。桷古音如榖。杜意構造字用冓。椽桷字用構。葢《蒼頡訓纂》一篇及《蒼頡故》一篇中語。</duanzhu>
</t>

<wh>模</wh>
<t>
<xushi>法也。</xushi>
<duanzhu>以木曰模。以金曰鎔。以土曰？。以竹曰笵。皆法也。《漢書》亦作橅。</duanzhu>
<xushi>從木。𦱤聲。讀若嫫母之嫫。</xushi>
<duanzhu>女部曰「嫫母、都醜也。莫胡切，五部。</duanzhu>
</t>

<wh>桴</wh>
<t>
<xushi>睂棟也。</xushi>
<duanzhu>也各本作名。今正。〈釋宮〉「棟謂之桴。許云睂棟者。《爾雅》渾言之。許析言之。鄭注鄕射《禮記》曰：五架之屋。正中曰棟。次曰楣（⿰木睂）。前曰庪。注〈鄕飮〉酒禮曰「楣、前梁也。許之眉棟卽《禮經》之楣也。許〈厂部〉之厃卽《禮經》之庪也。許以屋櫋聯曰楣（⿰木睂）。則棟前曰睂棟。謂棟之近前若睂者也。豈許所據《禮經》楣（⿰木睂）作睂與。張載注〈靈光殿賦〉亦云睂梁。</duanzhu>
<xushi>從木。孚聲。</xushi>
<duanzhu>附柔切，三部。</duanzhu>
</t>

<wh>棟</wh>
<t>
<xushi>極也。</xushi>
<duanzhu>極者，謂屋至高之處。繫辭曰「上棟下宇。五架之屋、正中曰棟。《釋名》曰：棟，中也。居屋之中。</duanzhu>
<xushi>從木。東聲。</xushi>
<duanzhu>多貢切，九部。</duanzhu>
</t>

<wh>極</wh>
<t>
<xushi>棟也。</xushi>
<duanzhu>李奇注〈五行志〉、薛綜注〈西京賦〉皆曰「三輔名梁爲極。按此正名棟爲極耳。今俗語皆呼棟爲梁也。搜神記。漢蔡茂夢坐大殿。極上有禾三穗。主簿郭賀曰「極而有禾。人臣之上祿也。此則似謂梁。按喪大紀注曰：危、棟上也。引伸之義、凡至高至遠皆謂之極。</duanzhu>
<xushi>從木。亟聲。</xushi>
<duanzhu>渠力切，一部。</duanzhu>
</t>

<wh>柱</wh>
<t>
<xushi>楹也。</xushi>
<duanzhu>柱之言主也。屋之主也。</duanzhu>
<xushi>從木。主聲。</xushi>
<duanzhu>直主切。古音在四部。按柱引伸爲支柱柱塞。不計縱横也。凡經注皆用柱。俗乃別造從手拄字。音株主切。</duanzhu>
</t>

<wh>楹</wh>
<t>
<xushi>柱也。</xushi>
<duanzhu>《釋名》曰：楹，亭也。亭亭然孤立、旁無所依也。按禮言東楹西楹。非孤立也。自其一言之耳。〈考工記〉「葢杠謂之桯。桯卽楹。如欒盈、《史記》作欒逞。其比也。</duanzhu>
<xushi>從木。盈聲。</xushi>
<duanzhu>以成切，十一部。</duanzhu>
<xushi>《春秋傳》曰：丹桓宮楹。</xushi>
<duanzhu>左氏莊二十三年傳文。</duanzhu>
</t>

<wh>樘</wh>
<t>
<xushi>柱也。</xushi>
<duanzhu>各本柱上有衺字。今刪（⿰刂）。《文𨕖》〈靈光殿賦〉、長賦李注皆引《說文》「柱也。〈長門賦〉李注引《字林》「柱也。皆無衺字。惟樘字或作牚、或作撐。皆俗字耳。《玉篇》云：樘，柱也。亦無衺。葢樘本柱名。如靈光。枝樘杈枒而斜據。枝樘與層櫨曲枅芝栭爲儷。然則訓爲柱無疑也。樘可借爲䟫歫。猶柱可借爲支柱。而支柱遂正釋樘。俗閒謂撐拄必用衺木。遂沾一衺字矣。</duanzhu>
<xushi>從木。堂聲。</xushi>
<duanzhu>丑庚切，李善引《說文》恥孟反。古音在十部。</duanzhu>
</t>

<wh><img src="254A-01">𦼭</img></wh>
<t>
<xushi>壁柱也。</xushi>
<duanzhu>壁柱謂附壁之柱。柱之小者。此與欂櫨之欂各字。《篇》、《韵》皆兩存不混。</duanzhu>
<xushi>從木。蒪聲。</xushi>
<duanzhu>弼戟切。古音在五部。○按各本在㮞篆之後。誤也。今移正。</duanzhu>
</t>

<wh>榰</wh>
<t>
<xushi>柱氐也。</xushi>
<duanzhu>氐各本作砥。誤。今正。〈日部〉昏下曰「氐者，下也。〈广部〉曰「底、一曰下也。氐底古今字。元應書引作柱下。知本作柱氐矣。今之磉子也。〈釋言〉曰「搘，拄也。卽榰柱之譌。磉在柱下而柱可立。因引伸爲凡支拄、<pb n="256-3"/>拄塞之偁。</duanzhu>
<xushi>古用木。今㠯石。從木。</xushi>
<duanzhu>此說古用木、故字從木也。柱氐之用石久矣。《尚書大傳》曰：天子賁庸。諸侯疏杼。大夫有石材。庶人有石承。鄭曰「石材、柱下質也。石承、當柱下而已。不出外爲飾也。《廣雅》「礎磶磌礩也。磶見西京、景福殿二賦。字作舄。磌見〈西都賦〉「字作瑱。礎見《淮南書》「許注曰：楚人謂柱磶爲礎。按礎者，澀也。礩者，質也。舄者，如人之舄也。瑱者，塡也。皆謂石。此云古用木者。溯其始言之。</duanzhu>
<xushi>耆聲。</xushi>
<duanzhu>章移切，十五部。</duanzhu>
<xushi>易曰「榰恆凶是。</xushi>
<duanzhu>恆上六爻辭。《釋文》曰：振恆、張璠作震。今易皆同張。耆聲辰聲合韵冣近。許偁葢孟易也。</duanzhu>
</t>

<wh>㮞</wh>
<t>
<xushi>欂櫨也。</xushi>
<duanzhu>〈明堂位〉注曰：山節、刻欂櫨爲山也。按㮞《論語》、禮器、〈明堂位〉、《爾雅》舊本皆作節。</duanzhu>
<xushi>從木。咨聲。</xushi>
<duanzhu>子結切，十二部。</duanzhu>
</t>

<wh>欂</wh>
<t>
<xushi>欂櫨。</xushi>
<duanzhu>逗。</duanzhu>
<xushi>柱上枅也。</xushi>
<duanzhu>〈魏都賦〉、〈靈光殿賦〉、〈景福殿賦〉、〈長門賦〉李注皆引《說文》「欂櫨、柱上枅也。〈王莽傳〉：爲銅薄櫨。師古曰「柱上枅也。亦本《說文》「枅今本作柎。誤。欂櫨、絫呼之也。單呼亦曰櫨。詞賦家或言欂櫨、或言櫨，一也。《釋名》曰：盧在柱端。如都盧負屋之重也。此單言櫨也。《廣雅》曰：欂謂之枅。此單言欂也。李善引〈蒼頡篇〉曰「枅、柱上方木。許說㮞也、欂櫨也、枅也、一物三名也。</duanzhu>
<xushi>從木。薄聲。</xushi>
<duanzhu>《篇》、《韵》皆有補各弼戟二切。五部。按各本篆作？。解云壁柱。從木蒪聲。而無欂篆。今尋文義。當有？？二篆。？與楹樘爲類。？則蒙上文㮞欂櫨也言之。淺人誤合爲一。正如鼏？、袗袀之比。爲分別依類補正之。</duanzhu>
</t>

<wh>櫨</wh>
<t>
<xushi>欂櫨也。</xushi>
<duanzhu>依全書通例正。</duanzhu>
<xushi>從木。盧聲。</xushi>
<duanzhu>落胡切，五部。</duanzhu>
<xushi>伊尹曰「果之美者。箕山之東。靑鳧之所。有甘櫨焉。夏？也。</xushi>
<duanzhu>語見《呂覽》本味篇。鳧作㠀。不言夏？。高誘曰「箕山、在潁川陽城之西。靑㠀、崑崙山之東。二處皆有甘櫨之果。〈上林賦〉「盧橘夏？。應劭曰「伊尹書云：果之美者。箕山之東。青鳥之所。有盧橘夏？。史、漢注作靑馬。依《文𨕖》作靑鳥爲長。葢卽《山海經》之三靑鳥。疑㠀鳧皆鳥之誤也。漢志。道家者流有伊尹五十一篇。小說家者流有伊尹說二十七篇。許葷下、秏下、鮞下及此皆取諸伊尹書。相如用盧橘夏？、太沖猶譏其不實。後人以給客橙、枇杷等當之。繆甚。</duanzhu>
<xushi>一曰宅櫨木。出弘農山也。</xushi>
<duanzhu>鄭注《周禮》說染艸之屬有橐蘆。未知是不。</duanzhu>
</t>

<wh>枅</wh>
<t>
<xushi>屋欂櫨也。</xushi>
<duanzhu>按有枅、有曲枅。枅者，〈蒼頡篇〉云柱上方木也。曲枅者，《廣雅》云曲枅謂之欒。薛綜〈西京賦〉注云：欒、柱上曲木。兩頭受櫨者。《釋名》「欒，攣也。其體上曲攣拳然也。然則曲枅謂之欒。欒以承欂櫨。故〈靈光殿賦〉曰「層櫨磥垝以岌峩。曲枅要紹而環句。二者竝言。〈景福殿賦〉亦櫨欒對舉。〈魏都賦〉亦云：欒櫨曡施。皆可證曲枅與枅爲二事。</duanzhu>
<xushi>從木。幵聲。</xushi>
<duanzhu>古兮切。十五部。亦作？。</duanzhu>
</t>

<wh>栵</wh>
<t>
<xushi>栭也。</xushi>
<duanzhu>〈大雅〉：其灌其栵。毛曰「栵，栭也。栭與灌爲類。非木名。謂小木叢生者。如魚子名鯤鮞也。許云栵栭也者，字之本義。曲枅加於柱。枅加於曲枅。栭又加於枅。以次而小。故名之栭。毛取小木之義。故亦曰栵，栭也。</duanzhu>
<xushi>從木。𠛱聲。</xushi>
<duanzhu>良辥切，十五部。</duanzhu>
<xushi>《詩》曰：其灌其栵。</xushi>
<duanzhu>〈大雅〉文。許說爲本義。《毛傳》爲引伸假借之義。</duanzhu>
</t>

<wh>栭</wh>
<t>
<xushi>屋枅上標也。</xushi>
<duanzhu>標、〈靈光殿賦〉、〈王命論〉二注皆作梁。今按作標爲長。標者，表也。高也。辥注〈西京賦〉曰「栭斗也。張載注靈光曰「栭方、小木爲之。栭在枅之上。枅者，柱上方木。斗又小於枅。亦方木也。然後乃抗梁焉。靈光層櫨曲枅之下曰「芝栭攢羅。景福蘭栭積重之下曰「櫼櫨各落。此可證栭與枅<pb n="257-2"/>非一物。〈釋宮〉云：栭謂之㮞。合二事渾言之。許則析言之也。諸家襲《爾雅》者皆少分別。</duanzhu>
<xushi>從木。而聲。</xushi>
<duanzhu>如之切。一部</duanzhu>
<xushi>《爾雅》曰：栭謂之㮞。</xushi>
<duanzhu>偁《爾雅》者，欲見渾言析言兩不相背也。</duanzhu>
</t>

<wh>檼</wh>
<t>
<xushi>棼也。</xushi>
<duanzhu>林部曰「棼、複屋棟也。注詳彼矣。《釋名》及郭璞謂棟爲檼。非也。</duanzhu>
<xushi>從木。㥯聲。</xushi>
<duanzhu>於靳切，十三部。</duanzhu>
</t>

<wh>橑</wh>
<t>
<xushi>椽也。</xushi>
<duanzhu>九歌曰「桂棟兮蘭橑。王云：以木蘭爲榱也。按〈西都賦〉「列棼橑以布翼。下又云：裁金璧以飾當。〈西京賦〉：結棼橑以相接。下又云：飾華榱與璧當。〈魏都賦〉「棼橑複結。下又云：朱桷森布而支離。橑必與棼連言。而別於榱桷。則榱桷爲屋椽。橑爲複屋之椽可知。簷𩅸在複屋。故《廣韵》曰：。屋橑、簷前木。此檼橑二篆相屬亦此意也。當是本作橑、檼椽也。謂屬於檼之椽。</duanzhu>
<xushi>從木。尞聲。</xushi>
<duanzhu>盧浩切，二部。</duanzhu>
</t>

<wh>桷</wh>
<t>
<xushi>榱也。</xushi>
<duanzhu>榱也者，渾言之。〈釋宮〉云桷謂之榱是也。下文椽方曰桷者，析言之。</duanzhu>
<xushi>從木。角聲。</xushi>
<duanzhu>形聲包會意也古岳切，三部。</duanzhu>
<xushi>椽方曰桷。</xushi>
<duanzhu>桷之言棱角也。椽方曰桷、則知桷圜曰椽矣。《周易》「或得其桷。虞曰「桷，椽也。方者謂之桷。</duanzhu>
<xushi>《春秋傳》曰：刻桓宮之桷。</xushi>
<duanzhu>左氏莊二十四年經文。</duanzhu>
</t>

<wh>椽</wh>
<t>
<xushi>榱也。</xushi>
<duanzhu>《左傳》「以大宫之椽歸爲盧門之椽。《釋名》曰：椽，傳也。相傳次而布列也。</duanzhu>
<xushi>從木。彖聲。</xushi>
<duanzhu>直專切，十四部。</duanzhu>
</t>

<wh>榱</wh>
<t>
<xushi>椽也。</xushi>
<duanzhu>二字依《韵會》補。</duanzhu>
<xushi>秦名屋椽也。周謂之椽。齊魯謂之桷。</xushi>
<duanzhu>上二句各本作秦名爲屋椽。周謂之榱。大誤。今依《左傳》桓十四年音義、《周易》漸卦音義正。謂屋椽、秦名之曰榱。周曰椽。齊魯曰桷也。各本妄改。乃或疑《釋文》有誤矣。〈釋宮〉音義云：榱、秦名屋椽也。周謂之榱。齊魯謂之桷。此淺人改周椽爲周榱耳。其引《字林》云：周人名椽曰榱。齊魯名榱曰桷。則《字林》始與《說文》乖異矣。榱之言差次也。自高而下、層次排列如有等衰也。</duanzhu>
<xushi>從木。衰聲。</xushi>
<duanzhu>所追切，古音在十七部。</duanzhu>
</t>

<wh>楣</wh>
<t>
<xushi>秦名屋？䏈也。齊謂之厃。楚謂之梠。</xushi>
<duanzhu>秦名屋櫋聯也者，秦人名屋櫋䏈曰楣（⿰木睂）也。與秦名屋椽曰榱同解。李善注《文𨕖》引《說文》曰：㮰梠、秦名屋櫋聯。失其義矣。齊謂之厃。各木厃作檐。今依〈厂部〉厃下正。厃、屋梠也。秦謂之楣（⿰木睂）。齊謂之厃。《禮經》正中曰棟。棟前曰楣（⿰木睂）又《爾雅》楣（⿰木睂）謂之梁。皆非許所謂楣（⿰木睂）者。</duanzhu>
<xushi>從木。睂聲。</xushi>
<duanzhu>武悲切，十五部。</duanzhu>
</t>

<wh>梠</wh>
<t>
<xushi>楣也。</xushi>
<duanzhu>《釋名》曰：梠，旅也。連旅之也。〈士喪禮〉注曰：宇，梠也。宀部曰「宇、屋邊也。</duanzhu>
<xushi>從木。呂聲。</xushi>
<duanzhu>力舉切，五部。</duanzhu>
</t>

<wh>㮰</wh>
<t>
<xushi>梠也。</xushi>
<duanzhu>㮰之言比敘也。〈西京賦〉曰「三階重軒。鏤檻文㮰。按此文㮰、謂軒檻之飾與屋梠相似者。</duanzhu>
<xushi>從木。𣬉聲。讀若枇杷之枇。</xushi>
<duanzhu>房脂切，十五部。</duanzhu>
</t>

<wh><img src="255B-01">𣝼</img></wh>
<t>
<xushi>屋櫋䏈也。</xushi>
<duanzhu>《釋名》曰：梠或謂之櫋。櫋，緜也。緜連榱頭使齊平也。上入曰爵頭。形似爵頭也。按郭云雀梠卽爵頭也。九歌曰「擘蕙櫋兮既張。</duanzhu>
<xushi>從木。𦤝聲。</xushi>
<duanzhu>各本作邊省聲。非。今正。武延切。十二部。讀如民。</duanzhu>
</t>

<wh>檐</wh>
<t>
<xushi>㮰也。</xushi>
<duanzhu>檐之言隒也。在屋邊也。〈明堂位〉重檐注云：重檐、重承壁材也。姚氏鼐云：漢時名檐爲承壁材。以其直垂而下如壁。</duanzhu>
<xushi>從木。詹<pb n="396-3"/>聲。</xushi>
<duanzhu>余廉切。八部。俗作簷。按古書多用檐爲儋何之儋。</duanzhu>
</t>

<wh>橝</wh>
<t>
<xushi>屋梠前也。</xushi>
<duanzhu>梠與𩅸之閒曰橝。</duanzhu>
<xushi>從木。𪉷聲。</xushi>
<duanzhu>徒含切，古音在七部。</duanzhu>
<xushi>一曰蠶槌。</xushi>
<duanzhu>《方言》言蠶槌僃矣。獨無橝字。</duanzhu>
</t>

<wh>樀</wh>
<t>
<xushi>戸樀也。</xushi>
<duanzhu>按戸樀謂門檐也。郭注《爾雅》及《篇》、《韵》皆云屋梠。則不專謂門。</duanzhu>
<xushi>從木。啻聲。</xushi>
<duanzhu>樀之言滴也。與𩅸滴相近。都厤切，十六部。</duanzhu>
<xushi>《爾雅》曰：檐謂之樀。</xushi>
<duanzhu>見〈釋宮〉。</duanzhu>
<xushi>樀、朝門。</xushi>
<duanzhu>鉉本無此三字。鍇本有之。門部䦲下云：䦲謂之樀。樀、廟門也。許以此樀爲朝門之樀。彼樀爲廟門之樀。正謂此檐彼䦲分朝廟。形異而義隨之也。葢本舊說。</duanzhu>
<xushi>讀與滴同。</xushi>
</t>

<wh>植</wh>
<t>
<xushi>戸植也。</xushi>
<duanzhu>〈釋宮〉曰「植謂之傳。傳謂之突。郭曰「持戸鎖植也。見《埤蒼》「邵氏晉涵曰「墨子。爭門關決植。《淮南》云：縣（⿰県系）䏈房植。高曰「植、戸植也。植當爲直立之木。徐鍇以爲横鍵。非也。按今豎直木而以鐵了鳥關之。可以加鎖。故曰持鎖植。植之引伸爲凡植物、植立之植。</duanzhu>
<xushi>從木。直聲。</xushi>
<duanzhu>常職切，一部。</duanzhu>
</t>

<wh>㯰</wh>
<t>
<xushi>或從置。</xushi>
<duanzhu>置亦直聲也。漢石經《論語》「置其杖而耘。〈商頌〉。置我鼗鼔。皆以置爲植。</duanzhu>
</t>

<wh>樞</wh>
<t>
<xushi>戸樞也。</xushi>
<duanzhu>戸所以轉動開閉之樞機也。〈釋宮〉曰「樞謂之椳。</duanzhu>
<xushi>從木。區聲。</xushi>
<duanzhu>昌朱切，四部。</duanzhu>
</t>

<wh>槏</wh>
<t>
<xushi>戸也。</xushi>
<duanzhu>通俗文云：小戸曰㦿。口減反。《集韵》「槏㦿？三同。口減切。戸也。按許㦿爲古文戸。不爲槏。</duanzhu>
<xushi>從木。兼聲。</xushi>
<duanzhu>苦減切，七部。</duanzhu>
</t>

<wh>樓</wh>
<t>
<xushi>重屋也。</xushi>
<duanzhu>重屋與複屋不同。複屋不可居。重屋可居。〈考工記〉之重屋、謂複屋也。《釋名》曰：樓謂牖戸之閒諸射孔樓樓然也。<pb n="258-2"/>樓樓當作婁婁。女部曰「婁，空也。囧下曰「窗牖麗廔開明。</duanzhu>
<xushi>從木。婁聲。</xushi>
<duanzhu>洛侯切，四部。</duanzhu>
</t>

<wh>㰍</wh>
<t>
<xushi>房室之疏也。</xushi>
<duanzhu>按疏當作？。疏者，通也。？者，門戸疏窗也。房室之窗牖曰㰍。謂刻畫玲瓏也。</duanzhu>
<xushi>從木。龍聲。</xushi>
<duanzhu>盧紅切，九部。</duanzhu>
</t>

<wh>楯</wh>
<t>
<xushi>闌檻也。</xushi>
<duanzhu>闌、門遮也。檻，櫳也。此云闌檻者，謂凡遮闌之檻。今之闌于是也。王逸《楚辭》注曰：檻，楯也。從曰檻。横曰楯。古亦用爲盾字。</duanzhu>
<xushi>從木。盾聲。</xushi>
<duanzhu>食允切，十三部。</duanzhu>
</t>

<wh>櫺</wh>
<t>
<xushi>楯閒子也。</xushi>
<duanzhu>闌楯爲方格。又於其横直交處爲圜子。如綺文瓏玲。故曰櫺。《左傳》車曰怱靈。亦其意也。《文𨕖》注作窗閒子。</duanzhu>
<xushi>從木。霝聲。</xushi>
<duanzhu>郎丁切，十一部。</duanzhu>
</t>

<wh>杗</wh>
<t>
<xushi>棟也。從木。亡聲。</xushi>
<duanzhu>武方切，十部。</duanzhu>
<xushi>《爾雅》曰：杗？謂之梁。</xushi>
<duanzhu>按此條當以此八字冠於從木亡聲之上。而刪（⿰刂）去棟也二字。門部䦲謂之樀、正其例也。棟與梁不同物。棟言東西者。梁言南北者。上文言棟而未及梁。故於此補之。杗？者，杗之言网也。？者，中庭也。架兩大梁、而後可定中庭也。〈釋宮〉曰「杗？謂之梁。其上楹謂之棳。今宮室皆如此。不得謂梁爲棟也。</duanzhu>
</t>

<wh>梀</wh>
<t>
<xushi>短椽也。</xushi>
<duanzhu>此當與桷<pb n="258-3"/>椽榱爲類。而廁此者，亦以補前也。《廣雅》「梀，椽也。</duanzhu>
<xushi>從木。束聲。</xushi>
<duanzhu>丑錄切，三部。</duanzhu>
</t>

<wh>杇</wh>
<t>
<xushi>所㠯涂也。</xushi>
<duanzhu>涂塗古今字。涂者，飾牆也。〈土部〉曰「㙙，涂也。？、仰涂也。墀、涂地也。《論語》曰：糞土之牆。不可杇也。</duanzhu>
<xushi>秦謂之杇。關東謂之槾。從木。</xushi>
<duanzhu>按此器今江浙以鐵爲之。或以木。《戰國策》「豫讓變姓名。八宮塗廁。欲以刺襄子。襄子如廁。心動。執問塗者。則豫讓也。刃其杅。曰欲爲智伯報讎。杅謂涂廁之杅。今本皆作扞。矦旰切。繆甚。刃其杅、謂皆用木而獨刃之。以榰下云古用木、故從木例之。疑杅古全用木。故杇槾古字也。釫鏝今字也。</duanzhu>
<xushi>亏聲。</xushi>
<duanzhu>哀都切。五部。經傳多假爲盂字。</duanzhu>
</t>

<wh>槾</wh>
<t>
<xushi>杇也。</xushi>
<duanzhu>〈釋宮〉曰「鏝謂之杇。《釋文》云：鏝本或作槾。按《孟子》作墁。</duanzhu>
<xushi>從木。曼聲。</xushi>
<duanzhu>母官切，十四部。</duanzhu>
</t>

<wh>椳</wh>
<t>
<xushi>門樞謂之椳。</xushi>
<duanzhu>見〈釋宮〉「謂樞所檃謂之椳也。椳猶淵也。宛中爲樞所居也。弓淵、〈大射儀〉作隈。〈考工記〉作畏。亦此意。與上文戸樞義互相足。其文則以戸與門區別之。實則戸與門制同。</duanzhu>
<xushi>從木。畏聲。</xushi>
<duanzhu>烏恢切，十五部。</duanzhu>
</t>

<wh>𣔺</wh>
<t>
<xushi>門樞之横梁。</xushi>
<duanzhu>〈釋宮〉曰「𣔺謂之梁。郭曰「門戸上横梁。今本《爾雅》作楣（⿰木睂）。字之誤也。《釋文》「楣（⿰木睂）、亡悲反。或作𣔺。亡報反。《埤蒼》云：梁也。呂伯雍云：門戸之横梁也。《說文》曰：楣（⿰木睂）、秦名屋櫋聯也。陸引《埤蒼》、《字林》以證𣔺。引《說文》以證楣（⿰木睂）。謂𣔺楣（⿰木睂）義不同。今本脫誤不可讀。陸於𣔺不引《說文》者。隨繙閱所得也。椳言樞之下。𣔺言樞之上。門上爲横梁。鑿孔以貫樞。今江浙所謂門龍也。</duanzhu>
<xushi>從木。冒聲。</xushi>
<duanzhu>莫報切，古音在三部。</duanzhu>
</t>

<wh>梱</wh>
<t>
<xushi>門橜也。</xushi>
<duanzhu>橜下云：一曰門梱也。門部曰「闑、門梱也。然則門梱、門橜、闑、一物三名矣。謂當門中設木也。〈釋宮〉「橜謂之闑。《廣雅》「橜機闑𣏔也。𣏔同梱。《史記》孫叔敖傳曰「楚俗好庳車。王欲下令使高之。相敎閭里使高其梱。居半歲。民悉自高其車。《史記》張釋之馮唐傳曰「閫以內者，寡人制之。閫以外者，將軍制之。《漢書》閫作闑。韋昭曰「此郭門之梱也。門中橜曰梱。鄭注《曲禮》曰：梱、門限也。與許不合。</duanzhu>
<xushi>從木。困聲。</xushi>
<duanzhu>苦本切，十三部。</duanzhu>
</t>

<wh><img src="256B-01">𣕋</img></wh>
<t>
<xushi>限也。</xushi>
<duanzhu>〈𨸏部〉限下云：一曰門？也。門部云：閾、門？也。亦一物三名矣。〈釋宮〉「柣謂之閾。柣、郭千結反。柣卽？字也。漢人多作切。〈考工記〉注云：眼讀如限切之限。限切、謂門限也。《漢書》外戚傳。切皆銅沓。黃金塗。師古曰「切、門限也。千結反。按〈西都賦〉「玄墀釦切。釦切卽《漢書》之切。皆銅沓黃金塗也。《文𨕖》切作砌。誤。〈西京賦〉云金戺。卽釦切也。〈西京賦〉又云：設切厓隒。卽〈西都賦〉之仍增厓而衡閾也。《廣雅》「柣戺橉切也。切今本亦譌砌。橉見《淮南書》「《匡謬正俗》云：俗謂門限爲門蒨者。《爾雅》「柣謂之閾。郭音切。今言門蒨是柣聲之轉耳。字當爲柣而作切音。玉裁謂。柣當爲？而作切音。如多方大淫泆有辭。泆又作佾。馬本作㞕。是其比也。</duanzhu>
<xushi>從木。㞕聲。</xushi>
<duanzhu>先結切，十二部。</duanzhu>
</t>

<wh>柤</wh>
<t>
<xushi>木閑也。</xushi>
<duanzhu>門部曰「閑，闌也。《廣雅》曰：柤樘柱距也。距當作歫，止也。</duanzhu>
<xushi>從木。且聲。</xushi>
<duanzhu>側加切，按當依《廣雅》士加切。古音在五部。</duanzhu>
</t>

<wh>槍</wh>
<t>
<xushi>歫也。</xushi>
<duanzhu>止部曰「歫，止也。一曰槍也。按槍有相迎鬬爭之意。通俗文曰「剡木傷盜曰槍。今俗作鎗。</duanzhu>
<xushi>從木。倉聲。</xushi>
<duanzhu>七羊切，十部。</duanzhu>
<xushi>一曰槍攘也。</xushi>
<duanzhu>三字句。攘各本從木。誤。今正。《莊子》在宥。傖囊。崔譔作戕囊。云戕囊猶搶攘。晉灼注《漢書》曰「搶攘、亂皃也。按許無從手之搶。凡槍攘、上從木、下從手。</duanzhu>
</t>

<wh>楗</wh>
<t>
<xushi>歫門也。</xushi>
<duanzhu>歫各本作限。非。今依〈南都賦〉注所引正。老子《釋文》亦作距門也。〈月令〉「脩鍵閉。愼管籥。注曰：鍵牡、閉牝也。管籥、搏鍵器也。《周禮》司門。掌授管鍵以啓閉<pb n="259-2"/>國門。先鄭云：管謂籥也。鍵謂牡。按楗閉卽今木鎖也。諸經多借鍵爲楗。而《周禮》司門作管蹇。先鄭云：蹇讀爲鍵。今本乃互易蹇鍵字。</duanzhu>
<xushi>從木。建聲。</xushi>
<duanzhu>其獻切，十四部。</duanzhu>
</t>

<wh>櫼</wh>
<t>
<xushi>楔也。</xushi>
<duanzhu>元應書曰「《說文》櫼、子林切。今江南言櫼。中國言㞚。楔、通語也。㞚、側洽切。按子林切葢本《說文》音隱。今江浙語正作知林切。不作子林也。木工於鑿枘相入處有不固。則斫木札楔入固之。謂之櫼。櫼亦作鉆。《戰國策》「蘇秦謂趙王曰「柱山有兩木。一葢呼侣。一葢哭。問其故。曰吾苦夫匠人且以繩墨案規矩刻鏤我。一曰此非吾所苦也。是故吾事也。吾所苦夫鐵鉆然自入而出夫人者。今臣使於秦而三日不見。無有爲臣鐵鉆者乎。鉆自入而出、謂以大鐵鉆釘入大樹一邊。既析破。乃取樹之一邊爲用。夫人者，言此人冣所苦也。今四川建昌山中取桫方。皆以楔釘入。取陽面一塊。而樹尚卓立。蘇秦以此喻離閒之人也。蘇秦謂鐵器。許謂木札。其用正同。《周禮》〔注〕飛鉆、當作此解。砧音。</duanzhu>
<xushi>從木。韱聲。</xushi>
<duanzhu>子廉切，七部。</duanzhu>
</t>

<wh>楔</wh>
<t>
<xushi>櫼也。</xushi>
<duanzhu>今俗語曰楔子。先結切。〈考工記〉曰：牙得則無槷而固。注曰：鄭司農云：槷，榝也。蜀人言榝曰槷。玄謂槷讀如𣵀。從木、𤍽省聲。按槷榝皆假借字。榝卽楔之假借也。釋木。楔、荆桃。爲木名。南都、蜀都二賦皆有楔。</duanzhu>
<xushi>從木。契聲。</xushi>
<duanzhu>先結切，十五部。</duanzhu>
</t>

<wh>柵</wh>
<t>
<xushi>編豎木也。</xushi>
<duanzhu>豎各本作樹。今依《篇》、《韵》正。臤部曰「豎、堅立也。通俗文曰「木垣曰柵。</duanzhu>
<xushi>從木。𠕋聲。</xushi>
<duanzhu>依《韵會》本。楚革切，十六部。</duanzhu>
</t>

<wh>杝</wh>
<t>
<xushi>落也。</xushi>
<duanzhu>元應書謂杝㰚籬三字同。引通俗文。柴垣曰杝、木垣曰柵。按《釋名》亦云：籬，離也。以柴竹作。疏離離也。柵，磧也。以木作之。上平磧然也。皆杝柵類舉。落《廣雅》作？。《廣韵》引音碰作？。《齊民要術》引仲長子曰「柂落不完。垣牆不牢。掃除不淨。笞之可也。施者杝之誤。〈小雅〉「析薪杝矣。〔傳〕曰：析薪者必隨其理。謂隨木理之迆衺而析之也。假杝爲迆也。凡笆籬多衺織之。故其義相通。</duanzhu>
<xushi>從木。也聲。</xushi>
<duanzhu>池尒切。古音在十七部。按池尒之音傅合下文讀若阤爲之。非許意也。許意讀如離。而又如阤。</duanzhu>
<xushi>讀又若阤。</xushi>
<duanzhu>又字鉉本無。非也。許時杝爲籬字。人人所知。而杝之讀又或如阤。故箸之。阤古皆作他。非也。趙凡夫鈔本作阤。</duanzhu>
</t>

<wh>𣝔</wh>
<t>
<xushi>行夜所擊木。</xushi>
<duanzhu>行夜各本譌夜行、木author。今依衘覽正。行、去聲。巡也。《周禮》宮正。夕擊？而比之。注云：莫行夜以比直宿者。俢閭氏。比國中宿互𣝔者。先鄭云：𣝔、謂行夜擊𣝔。《九家易》曰「？者，兩木相擊以行夜也。《孟子》〔注〕云：？、行夜所擊木也。《左傳》「賓將掫。注云：掫、行夜也。</duanzhu>
<xushi>從木。橐聲。</xushi>
<duanzhu>從橐者，葢虛其中則易響。今之㪣梆是也。他各切，五部。</duanzhu>
<xushi>易曰「重門擊𣟄。</xushi>
<duanzhu>注詳？下。</duanzhu>
</t>

<wh>桓</wh>
<t>
<xushi>亭郵表也。</xushi>
<duanzhu>〈檀弓〉注曰：四植謂之桓。按二植亦謂之桓。一柱上四出亦謂之桓。《漢書》「瘞寺門桓東。如淳曰「舊亭傳於四角面百步。築土四方。有屋。屋上有柱出高丈餘。有大板貫柱四出。名曰桓表。縣（⿰県系）所治夾兩邊各一桓。陳宋之俗言桓聲如和。今猶謂之和表。師古曰「卽華表也。孝文紀。誹謗之木。服䖍曰「堯作之。橋梁交午柱。崔浩以爲木貫柱四出名桓。</duanzhu>
<xushi>從木。？聲。</xushi>
<duanzhu>故官切。十四部。釋訓曰「桓桓，威也。</duanzhu>
</t>

<wh>楃</wh>
<t>
<xushi>木帳也。</xushi>
<duanzhu>《周禮》〈巾車〉翟車有楃。字從木。《釋文》及各木從手。非也。《釋文》云：握、劉音屋。賈馬皆作幄。攷幕人注曰：四合象宫室曰幄。許書無幄有楃。楃葢出〈巾車〉職。今本《周禮》轉寫誤耳。鄭云：有楃則此無葢。謂上四車皆有容有葢。翟車以楃當容。不云有葢也。《釋名》云：幄，屋也。以帛衣版施之。形如屋也。故許曰木帳。</duanzhu>
<xushi>從<pb n="260-1"/>木。屋聲。</xushi>
<duanzhu>於角切，三部。</duanzhu>
</t>

<wh>橦</wh>
<t>
<xushi>帳極也。</xushi>
<duanzhu>極，棟也。帳屋高処也。宋本、葉鈔本、小徐本作帳柱。按〈西京賦〉：都盧尋橦。謂植者也。</duanzhu>
<xushi>從木。</xushi>
<duanzhu>以木爲之。故從木。</duanzhu>
<xushi>童聲。</xushi>
<duanzhu>宅江切，三部。</duanzhu>
</t>

<wh>杠</wh>
<t>
<xushi>牀前横木也。</xushi>
<duanzhu>《方言》曰：牀其杠、北燕朝鮮之閒謂之樹。自關而西秦晉之閒謂之杠。南楚之閒謂之趙。東齊海岱之閒謂之𣘘。按《廣韵》作牀前横。無木字。然則横讀古曠反。《孟子》徒杠。其引伸之義也。《爾雅》「素錦韜杠。丨部曰「？、旌旗杠兒。則謂直者也。</duanzhu>
<xushi>從木。工聲。</xushi>
<duanzhu>古雙切、九部。</duanzhu>
</t>

<wh>桯</wh>
<t>
<xushi>牀前几。</xushi>
<duanzhu>《方言》曰：榻前几。江沔之閒曰桯。趙魏之閒謂之椸。按，古者，坐於牀而隱於几。《孟子》隱几而臥、內則少者執牀與坐、御者舉几是也。此牀前之几、與席前之几不同。謂之桯者，言其平也。〈考工記〉葢桯、則謂直杠。</duanzhu>
<xushi>從木。呈聲。</xushi>
<duanzhu>他丁切，十一部。</duanzhu>
</t>

<wh>桱</wh>
<t>
<xushi>桱。</xushi>
<duanzhu>此複舉字之未刪（⿰刂）者。</duanzhu>
<xushi>桯也。東方謂之蕩。</xushi>
<duanzhu>蕩《集韵》、《類篇》皆從竹作簜。桱蕩皆牀前几之殊語也。而《方言》不載。</duanzhu>
<xushi>從木。巠聲。</xushi>
<duanzhu>古零切。十一部。《廣韵》古定切。似杉而硬之木。</duanzhu>
</t>

<wh>牀</wh>
<t>
<xushi>安身之几坐也。</xushi>
<duanzhu>鉉本作安身之坐者五字。非是。牀之制略同几而庳於几。可坐。故曰安身之几坐。牀制同几。故有足有桄。牀可坐。故尻下曰「処也、從尸得几而止。引《孝經》仲尼凥而釋之曰「謂閒居如此。按得几而止者，謂得牀而止也。仲尼凥者，謂坐於牀也。上文曰「凭、依几也。乃謂手所馮之几。漢管寜常坐一木榻。積五十餘年未嘗箕股。其榻上當膝處皆穿。此皆古人坐於牀、而又不似今人垂足而坐之證也。牀亦可臥。古人之臥、隱几而已。牀前有几。《孟子》隱几而臥是也。《孟子》曰：舜在牀琴。葢《尚書》佚篇語也。而古坐於牀可見。琴必在几。則牀前有几亦可見。然則古人之臥無横陳者乎。曰有之。〈弟子職〉曰「先生將息。弟子皆起。敬奉枕席。問疋何止。內則曰「父母舅姑將衽。長者奉席請何趾。《論語》曰：寢不尸。《左傳》「掘地下冰而牀焉。鮮食而寢。皆是也。內則云：少者執牀與坐。御者舉几。謂晨興時也。卽以所衽爲所坐也。</duanzhu>
<xushi>從木。爿聲。</xushi>
<duanzhu>今書？牂斨牆壯戕狀將字、皆曰爿聲。張參《五經文字》爿部曰「爿、音牆。《九經字㨾》鼎字注云：下𧰼析木以炊。篆文？、析之兩向。左爲爿、音牆。右爲片。李陽冰亦云：木字右旁爲片。左爲爿、音牆。許書列部。片之後次以鼎。然則反片爲爿。<pb n="260-3"/>當有此篆。《六書故》曰「唐本《說文》有爿部。葢本晁氏說之參記許氏文字一書。非肊說。其次弟正當在片後鼎前矣。二徐乃欲盡改全書之爿聲爲牀省聲。非也。顧野王片部後出牀部。則其誤在前耳。仕莊切，十部。</duanzhu>
</t>

<wh>枕</wh>
<t>
<xushi>臥所㠯薦首者。</xushi>
<duanzhu>㠯字今補。警枕曰熲。見〈少儀〉。</duanzhu>
<xushi>從木。冘聲。</xushi>
<duanzhu>章衽切，八部。</duanzhu>
</t>

<wh>楲</wh>
<t>
<xushi>楲窬。</xushi>
<duanzhu>逗。</duanzhu>
<xushi>褻器也。</xushi>
<duanzhu>《史記》萬石君列傳。石建取親中裙廁牏。身自浣滌。徐廣曰「一讀牏爲竇。竇音豆。言建又自洗蕩廁竇。瀉除穢惡之穴也。吕靜云：楲窬、褻器也。音威豆。裴駰按蘇林曰「牏、音投。賈逵解周官楲、虎子。窬、行淸也。孟康曰「廁、行淸。窬、行淸、空中受糞者也。東南人謂鑿木空中如曹謂之㢏。玉裁謂。賈、孟說是也。虎子所以小便也。行淸所以大便。鄭司農謂之路廁者也。淸圊古今字。穴部窬下曰「一曰空中也。空中與孟說合。今馬子其遺𧰼也。楲窬二物。許類舉之。</duanzhu>
<xushi>從木。威聲。</xushi>
<duanzhu>於非切，十五部。</duanzhu>
</t>

<wh>櫝</wh>
<t>
<xushi>匱也。</xushi>
<duanzhu>此與匚部匵音義皆同。匱，匣也。《論語》「韞匵而藏諸、作匵。龜玉毁於櫝中、作櫝。</duanzhu>
<xushi>從木。𧶠聲。</xushi>
<duanzhu>徒谷切，三部。</duanzhu>
<xushi>一曰木名。</xushi>
<duanzhu>未詳。</duanzhu>
<xushi>又曰櫝、木枕<pb n="261"/>也。</xushi>
<duanzhu>木枕、大徐作大梡。字之誤也。木枕謂以圜木爲枕。〈少儀〉所謂熲也。謂之熲者，圜轉易醒。令人憬然。故鄭注曰警枕。</duanzhu>
</t>

<wh>櫛</wh>
<t>
<xushi>梳比之總名也。</xushi>
<duanzhu>比讀若毗。疏者爲梳。密者爲比。《釋名》曰：梳言其齒疏也。數言比。比於梳其齒差數也。比言細相比也。按比之尢細者曰䇫。見〈竹部〉。</duanzhu>
<xushi>從木。節聲。</xushi>
<duanzhu>阻瑟切。十二部。按〈考工記〉楖字、櫛之古文也。</duanzhu>
</t>

<wh>梳</wh>
<t>
<xushi>所㠯理髮也。</xushi>
<duanzhu>所㠯二字今補。器曰梳。用之理髮因亦曰梳。凡字之體用同稱如此。《漢書》亦作疏。</duanzhu>
<xushi>從木。疏省聲。</xushi>
<duanzhu>疏，通也。形聲包會意。所菹切，五部。</duanzhu>
</t>

<wh>㭘</wh>
<t>
<xushi>劒柙也。</xushi>
<duanzhu>柙當作匣。聲之誤也。〈少儀〉所謂劒櫝也。《廣雅》「㭘室郭劒削也。</duanzhu>
<xushi>從木。合聲。</xushi>
<duanzhu>胡甲切。七部。按《廣韵》古沓巨業二切。</duanzhu>
</t>

<wh>槈</wh>
<t>
<xushi>薅器也。</xushi>
<duanzhu>蓐部曰「薅、披去田艸也。槈者，所以披去之器也。槈、刃廣六寸。柄長六尺。說詳𦔐下。</duanzhu>
<xushi>從木。辱聲。</xushi>
<duanzhu>奴豆切，三部。</duanzhu>
</t>

<wh>鎒</wh>
<t>
<xushi>或作從金。</xushi>
<duanzhu>從木者主柄。從金者主刃。</duanzhu>
</t>

<wh><img src="258B-01">𣚏</img></wh>
<t>
<xushi>㭉臿也。從木</xushi>
<duanzhu>謂柄。</duanzhu>
<xushi>人。𧰼形。</xushi>
<duanzhu>從入者，𧰼兩刃也。</duanzhu>
<xushi>䀠聲。</xushi>
<duanzhu>舉朱切，《廣韵》況于矩于二切。五部。</duanzhu>
</t>

<wh>㭉</wh>
<t>
<xushi>㒳<pb n="261-1"/>刃臿也。</xushi>
<duanzhu>兩刃臿者，謂臿之兩邊有刃者也。臿者，刺土之器。〈釋器〉曰：𣂁謂之疀。𣂁鍫、疀臿皆古今字。作臿者，就舂臼之義引伸之。俗作郭衣鍼之鍤。非也。〈金部〉曰「銛、鈂、䤥皆臿屬。鐅、河內謂臿頭金也。此云兩刃臿則又與凡臿不同。《方言》曰：臿、燕之東北朝鮮洌水之閒謂之𣂁。宋魏之閒謂之鏵。或謂之鍏。江《淮南》楚之閒謂之臿。沅湘之閒謂之畚。趙魏之閒謂之喿。東齊謂之梩。按㭉鏵古今字也。《方言》渾言之。許析言之耳。高注《淮南》曰：臿，鏵也。青州謂之鏵。有刃也。三輔謂之？。《釋名》「鍤，插也。掘地起土也。或曰銷。銷，削也。能有所穿削也。或曰鏵。鏵，刳也。刳地爲坎也。其板曰葉。象木葉也。高、劉皆作鏵。高云有刃。當作有兩刃。奪一字耳。㭉字亦作鋘。《吳越春秋》「夫差夢兩鋘殖吾宮牆。大宰噽占之曰「農夫就成。田夫耕也。公孫聖占之曰「越軍入吳國。伐宗廟。掘社禝也。元應曰「㭉、古文奇字作鋘。李賢引何承天纂文、張揖字詁作？。？又鋘之俗。承天改吳爲㕦。因又改鋘爲？耳。非張揖有？字也。吳𦾓皆在古音弟五部。</duanzhu>
<xushi>從木</xushi>
<duanzhu>謂柄。</duanzhu>
<xushi>𦫳（⿱艹丨）。𧰼形。</xushi>
<duanzhu>從𦫳（⿱艹丨）者，謂兩刃。如羊兩角之狀。互瓜切，古音在弟五部。</duanzhu>
<xushi>宋魏曰㭉也。</xushi>
<duanzhu>《方言》云宋魏之閒謂之鏵是也。嘗論《方言》之字。多爲後人以今易古。以俗易正。此其一耑也。</duanzhu>
</t>

<wh>釫</wh>
<t>
<xushi>或從金亏。</xushi>
<duanzhu>亏聲也。𦾓、？聲。？、亏聲。鏵卽釫字也。</duanzhu>
</t>

<wh>㭒</wh>
<t>
<xushi>臿也。</xushi>
<duanzhu>《周禮》〔注〕引司馬法曰「輦一斧、一斤、一鑿、一梩。疏云：梩、或解謂臿。或解謂鍬。鍬臿亦不殊。《孟子》：葢歸反虆梩而掩之。趙曰「虆梩、籠臿之屬。可以取土者也。按虆卽欙之假借字。可以舁土者。梩同㭒。可以臿地揠土者。趙以籠屬釋虆。以臿屬釋梩也。</duanzhu>
<xushi>從木。㠯聲。</xushi>
<duanzhu>詳里切。一部。郭注《方言》音駭。</duanzhu>
<xushi>一曰徙土輂。</xushi>
<duanzhu>此別一義。謂㭒卽欙。孫奭《孟子》音義云：梩、土轝也。本此。《廣韵》曰：。梩、里之切。徙土轝。出六韜。</duanzhu>
<xushi>齊人語也。</xushi>
<duanzhu>按此四字與宋魏曰㭉文法同。《方言》云：臿、東齊謂之梩是也。由此言之。疑一曰徙土輂五字當移在此下。</duanzhu>
</t>

<wh>梩</wh>
<t>
<xushi>或從里。</xushi>
<duanzhu>㠯聲里聲同在一部。</duanzhu>
</t>

<wh>枱</wh>
<t>
<xushi>耒耑也。</xushi>
<duanzhu>枱、今經典之耜。耒下曰耕曲木也。此云耒耑也。與京房耜耒下耓也、耒耜上句上也、相合。曲木、〈考工記〉所謂上句者二尺有二寸也。耒耑、所謂庛長尺有一寸也。許意上曰耒。下曰枱。皆謂木材。錔於庛之金是曰耕曰？。鄭注《周禮》則云：耒爲木。枱爲金。故云古者耜一金。兩人倂發之。又云庛讀爲刺。刺、耒下前曲接耜。又注〈月令〉「於孟春云耒、耜之上曲也。於季冬云耜、耒之金也。說與許異。鄭本匠人耜廣五寸而云：許則謂記文枱？不分。渾言之。記云耜廣五寸者謂？也。故於耦下易之云耕廣五寸。</duanzhu>
<xushi>從木。台聲。</xushi>
<duanzhu>弋之切，按當云詳里切。今俗作耜。鉉本乃以訓臿、訓徙土輂之㭒注云今作耜。則大誤矣。《玉篇》同誤。後<pb n="2-2"/>人所改也。一部。</duanzhu>
</t>

<wh>鈶</wh>
<t>
<xushi>或從金台聲。</xushi>
<duanzhu>以其木也、故從木。以其屬於金也、故亦從金。</duanzhu>
</t>

<wh><img src="259A-01">𨐠</img></wh>
<t>
<xushi>籒文從辝。</xushi>
<duanzhu>從木、辝聲也。辝者，籒文辤。</duanzhu>
</t>

<wh>楎</wh>
<t>
<xushi>六㕚？。</xushi>
<duanzhu>㕚各本誤叉、廣韻廿三䰟曰三爪犂曰禈。此謂一犂而三爪也。許云六爪犂者，謂爲三爪犂者二。而二牛竝行。如人耦耕也。一犂一牛。二犂則二牛。共用三人。〈食貨志〉所云趙過法用耦犂。二牛三人也。其上爲樓。貯穀下種。故亦名三腳耬。今陜甘人用之。</duanzhu>
<xushi>一曰？上曲木？轅。</xushi>
<duanzhu>按《集韵》、《類篇》皆無犂轅二字。似可刪（⿰刂）。許云耕上曲木爲耒。此云犂上曲木爲楎者，正謂耒耑也。故《廣韵》云楎、犂頭。《玉篇》云楎、犂轅頭也。</duanzhu>
<xushi>從木。軍聲讀若緯。</xushi>
<duanzhu>緯音徽。今《篇》、《韵》皆云呼歸切。文微合韵也。</duanzhu>
<xushi>或如渾天之渾。</xushi>
<duanzhu>益部耆舊傳。落下閎<pb n="262"/>字長公。於地中轉渾天。戸昆切，十三部。</duanzhu>
</t>

<wh>櫌</wh>
<t>
<xushi>摩田器也。</xushi>
<duanzhu>漢石經《論語》「櫌不輟。《五經文字》曰：經典及《釋文》皆作耰。鄭曰「耰、覆種也。與許合。許以物言。鄭以人用物言。〈齊語〉：深耕而疾耰之。以待時雨。韋曰「耰、摩平也。《齊民要術》曰「耕荒（⿱艹㠩）畢（）。以鐵齒𨫒𨨯再徧杷之。漫擲黍穄。勞亦再徧。按先云再徧杷之。卽《國語》所謂疾耰待時雨也。後云勞亦再徧。卽鄭所謂覆種也。許云摩田。當兼此二者。賈又曰「春耕尋手勞。秋耕待白背勞。古曰耰。今曰勞。勞郎到切。《集韵》作橯。若高誘云：櫌，椎也。如淳云：椎、塊椎也。服䖍、孟康云：櫌、鉏柄也。椎塊尚近之。鉏柄之說未可信矣。</duanzhu>
<xushi>從木。憂聲。</xushi>
<duanzhu>於求切，三部。</duanzhu>
<xushi>《論語》曰：櫌而不輟。</xushi>
<duanzhu>〈微子篇〉。</duanzhu>
</t>

<wh>欘</wh>
<t>
<xushi>斫也。齊謂之茲箕。</xushi>
<duanzhu>各本作鎡錤。今依《爾雅》正。其實箕尚誤。當作其耳。斤部曰「斫，擊也。〈釋器〉曰：斪斸謂之定。《釋文》云：斸本或作欘。引《說文》齊謂之茲箕。一曰斤柄自曲。據陸氏以《說文》語系之或作欘之下。則《說文》有欘無斸可知。今本斤部出斪斸二篆。皆云斫也。夫《爾雅》斪斸本一物。安得二之。且〈考工記〉注引《爾雅》作句欘。又《爾雅音義》云：斪本或作拘。是則句拘皆<pb n="262-1"/>訓曲。不爲別一器名也。句欘者，李巡云鉏也。郭璞云鉏屬。葢似鉏而健於鉏。似斤而不以斫木。專以斫田。其首如鉏然。句於矩。故謂句欘也。斤部斪斸二篆、淺人依《爾雅》俗本增之。今刪（⿰刂）。《管子》曰「美金以鑄戈劒矛？。試諸狗馬。惡金以鑄斤斧鉏夷鋸欘。試諸木土。謂斤斧鋸試諸木者，鉏夷欘試諸土者也。韋曰「夷者所以削艸平地也。云齊謂之茲其者。《孟子》引齊人言曰「雖有兹基。不如待時。齊謂斫地欘也。趙注云：耒耜之屬。約略言之耳。〈月令〉「修耒耜。具田器。鄭曰「田器、鎡錤之屬。然則鎡錤之非耒耜可知矣。韋注《國語》云：耨、兹其也。亦分別未審。</duanzhu>
<xushi>一曰斤柄性自曲者。</xushi>
<duanzhu>此別一義。謂斫木之斤及斫田之器。其木首接金者生而內句。不假煣治。是之謂欘。〈考工記〉曰：半矩謂之宣。一宣有半謂之欘。一欘有半謂之柯。一柯有半謂之磬折。鄭司農云：〈蒼頡篇〉有柯欘。</duanzhu>
<xushi>從木。屬聲。</xushi>
<duanzhu>陟玉切，三部。</duanzhu>
</t>

<wh>櫡</wh>
<t>
<xushi>斫謂之櫡。</xushi>
<duanzhu>見〈釋器〉「櫡一作鐯。俗字也。凡斫木之斤、斫地之欘皆謂之櫡。櫡之言箸也。箸直略反。郭云：钁也。〈金部〉云：钁、大鉏也。</duanzhu>
<xushi>從木。</xushi>
<duanzhu>欘櫡皆重柄。故字皆從木。</duanzhu>
<xushi>箸聲。</xushi>
<duanzhu>張略切，五部。</duanzhu>
</t>

<wh>杷</wh>
<t>
<xushi>收麥器。</xushi>
<duanzhu>《方言》云：杷、宋魏之閒謂之渠挐。亦謂之渠疏。郭云：無齒爲朳。按耒部云：？、卌㕚也。可以劃麥。河內用之。？亦杷也。杷引伸之義爲引取。與掊捊義略同。</duanzhu>
<xushi>從木。巴聲。</xushi>
<duanzhu>蒲巴切，五部。</duanzhu>
</t>

<wh><img src="260A-01">𣒃</img></wh>
<t>
<xushi>穜樓也。</xushi>
<duanzhu>穜者今之種字。樓者今之耬字。《廣韵》曰：。耬、種具也。今北方謂所以耩者曰耬。耩者，種也。小徐本樓作？。</duanzhu>
<xushi>一曰燒麥柃𣒃也。</xushi>
<duanzhu>燒猶熬也。柃𣒃者，熬麥器名。</duanzhu>
<xushi>從木。役聲。</xushi>
<duanzhu>與辟切，十六部。</duanzhu>
</t>

<wh>柃</wh>
<t>
<xushi>木也。</xushi>
<duanzhu>〈上林賦〉張揖注曰：櫧似柃。按云木也、非其次。當作柃？也三字。葢蒙上釋柃字耳。</duanzhu>
<xushi>從木。令聲。</xushi>
<duanzhu>郎丁切，十一部。</duanzhu>
</t>

<wh>柫</wh>
<t>
<xushi>擊禾連枷也。</xushi>
<duanzhu>《方言》曰：僉、宋魏之間謂之欇殳。或謂之度。音量度。自關而西謂之棓。蒲項反。或謂之柫。音拂。齊楚江淮之閒謂之柍。音悵怏。亦音車鞅。或謂之桲。音勃。〈齊語〉：耒耜枷芟。韋云：枷，柫也。所以擊草也。（草當作禾）〈王莽傳〉：必躬載柫。《釋名》曰：枷，加也。加杖於柄頭、以撾穗而出其榖也。或曰羅枷。三杖而用之也。或曰了了。杖轉於頭。故以名之也。戴先生曰「羅連、語之轉。今連枷之制與古同。</duanzhu>
<xushi>從木。弗聲。</xushi>
<duanzhu>敷勿切，十五部。</duanzhu>
</t>

<wh>枷</wh>
<t>
<xushi>柫也。從木。加聲。</xushi>
<duanzhu>古牙切，十七部。</duanzhu>
<xushi>《淮南》謂之柍。</xushi>
<duanzhu>出《方言》。</duanzhu>
</t>

<wh>杵</wh>
<t>
<xushi>舂杵也。</xushi>
<duanzhu>舂、擣粟也。其器曰杵。繫辭曰「𣃔木爲杵。掘地爲臼。臼杵之利。萬民以濟。</duanzhu>
<xushi>從木。午聲。</xushi>
<duanzhu>昌與切，五部。</duanzhu>
</t>

<wh>㮣</wh>
<t>
<xushi>所㠯？斗斛也。</xushi>
<duanzhu>所以二字今補。〈月令〉「正權㮣。鄭、高皆云：㮣、平斗斛者。㮣本器名。用之平斗斛亦曰㮣。許、鄭、高皆云其器也。凡平物曰？。所以？斗斛曰㮣。引伸之義爲節㮣、感㮣、挭㮣。</duanzhu>
<xushi>從木。既聲。</xushi>
<duanzhu>工代切，十五部。</duanzhu>
</t>

<wh>杚</wh>
<t>
<xushi>平也。</xushi>
<duanzhu>？非器也。廁於此者。因上文云？斗斛而釋之也。按許書有？無㧉。？在入聲則古沒切。亦居乙切。去聲則古代切。亦古對切。無二字也。《廣韵》去入聲皆作扢。從手、皆從木之誤耳。《集韵》代沒二韵皆於？字之外別出扢字。則由未知《廣韵》之爲字誤也。？者平物之謂。平之必摩之。故《廣雅》曰：杚，摩也。《廣韵》摩之訓本此。古？與槩二字通用。班固終南山賦。槩青宮。觸紫宸。曹植贈丁儀王粲《詩》「員闕出浮雲。承露槩泰淸。李善注云：〈西都賦〉「杚仙掌與承露。《廣雅》「杚，摩也。槩與杚同。古字通。今書籍此等杚字皆譌作扢。而今《文𨕖》、《後漢書》「抗仙掌以承<pb n="263"/>露。又與李善所引迥異。几學古者，，當優焉游焉以求其是。顔黃門云：觀天下書未徧。不可妄下雌黃。是也。</duanzhu>
<xushi>從木。气聲。</xushi>
<duanzhu>古沒切。十五部。？與刏剴磯音義皆相近。</duanzhu>
</t>

<wh>㮐</wh>
<t>
<xushi>木參交、㠯支炊䉛者也。</xushi>
<duanzhu>支各本作枝。今依《集韵》、《類篇》正。〈竹部〉曰「䉛、漉米籔也。籔、炊䉛也。䉛籔二字爲一物。謂米既淅將炊而漉之令乾。又以三交之木支此䉛。則𤁋乾尤易也。三交之木是爲㮐。</duanzhu>
<xushi>從木。省聲。</xushi>
<duanzhu>所綆切，十一部。</duanzhu>
<xushi>讀若驪駕。</xushi>
<duanzhu>漢平帝紀。禮娶親迎。立軺倂馬。服䖍曰「立軺、立乗小車也。倂馬、驪駕也。按驪之言麗也。騈下云：駕二馬也。駕二馬爲麗駕。㮐讀若驪駕之驪。此淸支二部合韵也。按《玉篇》曰：杫㮐？三同。思漬切。肉几也。《集韵》說同。考《方言》曰：俎，几也。西南蜀漢之郊曰杫。音賜。《後漢書》「藥崧家貧爲郎。常獨直臺上。無被。枕杫。是則肉几應作杫？。支䉛應作㮐。不知何以合之。而亦可以證十一十六部合韵之理也。</duanzhu>
</t>

<wh>柶</wh>
<t>
<xushi>禮有柶。</xushi>
<duanzhu>凡言禮者，謂《禮經》十七篇也。《禮經》多言柶。士冠禮注曰：柶狀如匕。以角爲之者欲滑也。</duanzhu>
<xushi>柶，匕也。</xushi>
<duanzhu>鄭云如匕。許云匕也。小異。葢常用器曰匕。禮器曰柶。匕下曰「一名柶。</duanzhu>
<xushi>從木。四聲。</xushi>
<duanzhu>息利切，十五部。</duanzhu>
</t>

<wh>桮</wh>
<t>
<xushi>㔶也。</xushi>
<duanzhu>匚部曰「㔶、小桮也。析言之。此云：桮，㔶也。渾言之。《方言》「㿿椷盞䀀閜𥂸𥂓杯也。桮其通語也。古以桮盛羹。桮圈是也。</duanzhu>
<xushi>從木。否聲。</xushi>
<duanzhu>布回切。一部。俗作杯。</duanzhu>
</t>

<wh><img src="260B-01">𠥧</img></wh>
<t>
<xushi>籒文桮。</xushi>
<duanzhu>鉉本作<seal_script>𠤯（⿷𠥓不）</seal_script>。</duanzhu>
</t>

<wh>槃</wh>
<t>
<xushi>承槃也。</xushi>
<duanzhu>承槃者，承水器也。內則曰「進盥。少者奉槃。長者奉水。請沃盥。《左傳》曰：奉匜沃盥。〈特牲〉經曰「尸盥。匜水實于槃中。古之盥手者。以匜沃水。以槃承之。故曰承槃。內則注曰：槃、承盥水者。〈吳語〉注曰：槃、承盥器也。大學。湯之盤銘曰「苟日新。日日新。又日新。正謂刻戒於盥手之承槃。故云日日新也。古者，晨必洒手。日日皆然。至於沐浴靧面。則不必日日皆然。據內則所云知之。槃引伸之義爲凡承受者之偁。如《周禮》珠槃、夷槃是也。</duanzhu>
<xushi>從木。般聲。</xushi>
<duanzhu>薄官切，十四部。</duanzhu>
</t>

<wh>鎜</wh>
<t>
<xushi>古文。從金。</xushi>
<duanzhu>葢古以金。後乃以木。</duanzhu>
</t>

<wh>盤</wh>
<t>
<xushi>籒文。從皿。</xushi>
<duanzhu>今字皆作盤。</duanzhu>
</t>

<wh>榹</wh>
<t>
<xushi>槃也。</xushi>
<duanzhu>《急就篇》「槫椑榹。榹當與許訓同。釋木以爲榹桃字。〈夏小正〉作杝桃。</duanzhu>
<xushi>從木。虒聲。</xushi>
<duanzhu>息移切，十六部。</duanzhu>
</t>

<wh>案</wh>
<t>
<xushi>几屬。</xushi>
<duanzhu>〈考工記〉「玉人之事。案十有二寸。棗栗十有二列。大鄭云：案、玉案也。後鄭云：案、玉飾案也。棗栗實於器。乃加於案。戴先生云：案者，棜禁之屬。《儀禮》注曰：棜之制。上有四周。下無足。禮器注曰：禁、如今方案。隋長。局足。高三寸。此以案承棗栗。宜有四周。漢制小方案局足。此亦宜有足。按許云几屬、則有足明矣。今之上食木槃近似。惟無足耳。楚漢春秋。淮陰侯謝武涉。漢王賜臣玉案之食。《後漢書》梁鴻傳。妻爲具食。不敢於鴻前仰視。舉案齊睂。《方言》曰：案、陳楚宋魏之閒謂之？。自關而東謂之案。後世謂所凭之几爲案。古今之變也。</duanzhu>
<xushi>從木。安聲。</xushi>
<duanzhu>烏旰切，十四部。</duanzhu>
</t>

<wh>檈</wh>
<t>
<xushi>圜案也。</xushi>
<duanzhu>檈圜曡韵。</duanzhu>
<xushi>從木。瞏聲。</xushi>
<duanzhu>似沿切，十四部。</duanzhu>
</t>

<wh>椷</wh>
<t>
<xushi>篋也。</xushi>
<duanzhu>匚部曰「匧，笥也。〈竹部〉曰「笥、飯及衣之器也。《方言》「椷，杯也。與許異。漢天文志。閒可椷劒。蘇林曰「椷、音圅。容也。此假椷爲含也。</duanzhu>
<xushi>從木。咸聲。</xushi>
<duanzhu>古咸切，七部。</duanzhu>
</t>

<wh>枓</wh>
<t>
<xushi>勺也。</xushi>
<duanzhu>勺下曰「所以挹取也。與此義相足。凡𦫵斗字作斗。枓勺字作枓。本不相謀。而古音同當口切。故枓多以斗爲之。〈小雅〉「維北有斗。不可以挹酒漿。維北有斗。西柄之揭。〈大雅〉：酌以大斗。皆以斗爲枓也。〈考工記〉注曰：勺、尊斗也。尊斗者，謂挹取於尊之勺。士冠禮注亦<pb n="263-3"/>曰「勺、尊斗也。所以𣂏酒也。此等本皆假斗爲枓。而俗本譌爲尊𦫵。遂不可通。少宰注曰：凡設水用罍。沃盥有枓。此則用本字。趙世家。使𢊍人操銅枓。張儀傳說此事作金斗。〈喪大記〉。沃水用枓。《周禮》鬯人作斗。</duanzhu>
<xushi>從木。𣁬聲。</xushi>
<duanzhu>鉉木作從𣁬。非也。之庾切，音之轉也。古當口切。在四部。</duanzhu>
</t>

<wh>杓</wh>
<t>
<xushi>枓柄也。</xushi>
<duanzhu>枓柄者，勺柄也。勺謂之枓。勺柄謂之杓。〈小雅〉言西柄之揭。〈大雅〉〔傳〕曰：大斗長三尺。張儀傳。令工人作爲金斗。長其尾。令可以擊人。〈天官書〉、天文志皆云：杓攜龍角。魁枕參首。北斗一至四爲魁。𧰼羹枓。五至七爲杓。𧰼枓柄也。</duanzhu>
<xushi>從木。勺聲。</xushi>
<duanzhu>甫遙切。二部。按《索隱》引《說文》匹遙反。</duanzhu>
</t>

<wh>櫑</wh>
<t>
<xushi>龜目酒尊。</xushi>
<duanzhu>《五經異義》。《韓詩》說。金罍、大器也。天子以玉。諸侯、大夫以金。士以梓。古《毛詩》說。金罍、酒器也。諸臣之所酢。人君以黃金飾。尊大一碩。金飾龜目。葢刻爲雲靁之𧰼。許君曰「謹案《韓詩》說。天子以玉。經無明文。謂之罍者，取𧰼雲靁博施。故從人君下及諸臣同。按異義從古毛說。《說文》同也。故云龜目酒尊、刻本爲雲靁𧰼。《爾雅》「彝卣罍器也。小罍謂之坎。然則櫑有小大。〈燕禮〉。罍水在東。則罍亦以盛水。</duanzhu>
<xushi>刻木作雲靁𧰼。</xushi>
<duanzhu>句。</duanzhu>
<xushi>𧰼施不竆也。從木。從畾。畾亦聲。</xushi>
<duanzhu>此五字今補正。刻木至從畾、此述古毛說。說從木從畾之意也。刻爲龜目。又通體刻爲雲靁。古之刻雲如古文之？。刻靁如古文之？。所以刻爲雲靁者，以雲靁施澤不竆。人君之櫑、爲諸臣取酒自酢者。故𧰼之也。畾者，靁之省。凡許言畾聲、皆靁省聲也。魯回切，十五部。</duanzhu>
</t>

<wh>罍</wh>
<t>
<xushi>櫑或從缶。</xushi>
<duanzhu>葢始以木、後以匋。</duanzhu>
</t>

<wh><img src="261B-01">𥃇</img></wh>
<t>
<xushi>櫑或從皿。</xushi>
</t>

<wh><img src="261B-02">𦉩</img></wh>
<t>
<xushi>籒文櫑。從缶囘。</xushi>
<duanzhu>猶籒文䴎作？也。《漢書》文三王傳。孝王有？尊。如此作。</duanzhu>
</t>

<wh>椑</wh>
<t>
<xushi>圜？也。</xushi>
<duanzhu>《漢書》曰「美酒一椑。椑見《急就篇》及《廣雅》「按〈考工記〉廬人。句兵椑。注云：椑、隋圜也。</duanzhu>
<xushi>從木。卑聲。</xushi>
<duanzhu>部迷切，十六部。</duanzhu>
</t>

<wh>榼</wh>
<t>
<xushi>酒器也。</xushi>
<duanzhu>師古注《急就篇》曰「？盛酒之器。其形？？然也。孔叢子曰「子路㗐㗐。當飮十？。</duanzhu>
<xushi>從木。盇聲。</xushi>
<duanzhu>枯蹋切，八部。</duanzhu>
</t>

<wh>橢</wh>
<t>
<xushi>車笭中橢橢器也。</xushi>
<duanzhu>橢橢當作隋隋。〈山部〉「嶞、山之隋隋者。今本亦譌作嶞嶞者。隋隋、狹長皃也。《史記索隱》引《三蒼》云：橢、盛鹽豉器。他果反。師古注《急就篇》云：楕、小桶也。所以盛鹽豉。《廣韵》曰：。橢、器之狹長。</duanzhu>
<xushi>從<pb n="264-1"/>木。隋聲。</xushi>
<duanzhu>徒果切。十七部。廣䪨他果切。</duanzhu>
</t>

<wh>槌</wh>
<t>
<xushi>關東謂之槌。關西謂之㭙。</xushi>
<duanzhu>《方言》「槌、宋魏陳楚江淮之閒謂之植。自關而西謂之样。郭云：槌、縣（⿰県系）蠶薄柱也。度畏反。植音値。样音陽。按㭙與植葢一字。古音同在一部也。依《方言》當作關西謂之样。關東謂之㭙。容許所據不同耳。</duanzhu>
<xushi>從木。追聲。</xushi>
<duanzhu>直類切，十五部。</duanzhu>
</t>

<wh>㭙</wh>
<t>
<xushi>槌也。從木。寺聲。</xushi>
<duanzhu>各本作特省聲。淺人所改也。特又何聲耶。㭙卽《方言》之植。〈月令〉「具曲植。鄭曰「植，槌也。《呂覽》作具挾曲。高曰「挾讀曰朕。三輔謂之挾。關東謂之得。《淮南書》作具撲曲。高曰「薄，持也。三輔謂之撲。按高注持卽㭙之誤。得卽㭙之假借字也。《篇》、《韵》皆云：㭙一作棏。一作？。朕本謂横者。高注葢統言之耳。陟革切，古言在一部。</duanzhu>
</t>

<wh>栚</wh>
<t>
<xushi>槌之横者也。關西謂之㯢。</xushi>
<duanzhu>《方言》「槌、其横關西曰㮳。宋魏陳楚江淮之閒謂之㯂。音帶。齊海岱之閒謂之繏。相卞反。按栚㮳朕三同。關西謂之㯢。西當作東。㯢當同簨虡之簨。横者曰簨。《方言》作繏。亦同音也。《呂覽》注曰：挾讀曰朕。三輔謂之朕。正與《方言》關西曰㮳合。</duanzhu>
<xushi>從木。灷聲。</xushi>
<duanzhu>許㑞？字皆灷聲。是本有？篆而佚之也。直衽切，七部。</duanzhu>
</t>

<wh>槤</wh>
<t>
<xushi>胡槤也。</xushi>
<duanzhu>胡各木作瑚。今正。瑚雖見《論語》、《禮記》：然依《左傳》作胡爲長。〈明堂位〉曰：有虞氏之兩郭。夏后氏之四璉。殷之六瑚。周之八簋。而苞注《論語》曰：瑚璉者，黍稷器也。夏曰瑚。商曰璉。周曰簠簋。杜注左云：夏曰瑚。周曰簋。孔沖遠云：包鄭等注《論語》、賈服等注《左傳》、皆云：夏曰瑚。杜亦同之。或別有所據。或相從而誤。按此非相從而誤。漢人所據戴記不同也。璉當依許從木。據〈明堂位〉音義本作四連。《周禮》、《管子》以連爲輦。韓勅禮器𥓓。胡賛器用。卽胡連也。司馬法。夏后氏謂輦曰余車。殷曰胡奴車。周曰輜輦。疑胡輦皆取車爲名。</duanzhu>
<xushi>從木。連聲。</xushi>
<duanzhu>里典切，《廣韵》力展切。十四部。</duanzhu>
</t>

<wh>櫎</wh>
<t>
<xushi>所㠯几器。</xushi>
<duanzhu>謂所以庋閣物之器也。几可庋物。故凡庋曰几。《廣韵》曰：。櫎、兵闌。</duanzhu>
<xushi>從木。廣聲。</xushi>
<duanzhu>胡廣切，十部。</duanzhu>
<xushi>一曰帷屛屬。</xushi>
<duanzhu>各本屛下有風之二字。今依李善〈吳都賦〉注正。〈吳都賦〉曰：房櫳對櫎。櫎之字一變爲榥。再變爲幌。雪賦注引文字集略曰「幌、以帛明牕也。</duanzhu>
</t>

<wh>㮂</wh>
<t>
<xushi>所㠯舉食者。</xushi>
<duanzhu>所㠯二字今補。按㮂梮二字同。㮂、四圍有周。無足。置食物其中。人舁以進。別於案者，案一人扛之。㮂二人對舉之也。《漢書．溝洫志》山行則梮。韋昭曰「梮、木器。如今轝牀。人轝以行也。《左傳》襄九年。陳畚梮。杜曰「梮、土轝也。梮同㮂。人轝、土轝與食轝形製則一。《史記》梮作檋。許則云山行乗欙。而盛土之梮《孟子》、《毛傳》皆謂之虆。虆卽欙字。梮卽㮂字。應劭注《漢書》曰「梮、或作欙。爲人所牽引也。此葢物重則舁之而又輓之。故曰欙。孔沖遠《左傳正義》作從手之挶。乃誤字也。</duanzhu>
<xushi>從木。𥃲聲。</xushi>
<duanzhu>俱燭切，古音在四部。</duanzhu>
</t>

<wh>檕</wh>
<t>
<xushi>繘耑木也。</xushi>
<duanzhu>繘、汲井綆也。綆耑木者，下耑有？。上耑有木以爲硾。檕之言系也。釋木以爲檕梅字。</duanzhu>
<xushi>從木。毄聲。</xushi>
<duanzhu>古詣切，十六部。</duanzhu>
</t>

<wh>檷</wh>
<t>
<xushi>絡絲柎也。</xushi>
<duanzhu>柎各本作檷。今依易《釋文》、《玉篇》、《廣韵》正。《釋文》作趺。柎趺右今字。柎、咢足也。絡絲柎者，若今絡絲架子。姤初六。繫於金柅。《九家易》曰「絲繫於柅。猶女繫於男。故以喻初宜繫二也。</duanzhu>
<xushi>從木。爾聲。</xushi>
<duanzhu>奴禮切，十六部。</duanzhu>
<xushi>讀若昵。</xushi>
<duanzhu>昵各本作柅。今依易《釋文》正。昵或暱字。合韵也。</duanzhu>
<xushi>易曰「繫於金檷。</xushi>
<duanzhu>六字各本無。今依易《釋文》補。</duanzhu>
</t>

<wh>機</wh>
<t>
<xushi>主發謂之機。</xushi>
<duanzhu>下文云：機持經者。機持緯者。則機謂織具也。機之用主於<pb n="265"/>發。故凡主發者皆謂之機。檃桰之辭。</duanzhu>
<xushi>從木。幾聲。</xushi>
<duanzhu>居衣切，十五部。</duanzhu>
</t>

<wh>榺</wh>
<t>
<xushi>機持經者。</xushi>
<duanzhu>三倉曰「經所居、機榺也。《淮南》氾論訓曰「後世爲之機杼勝複。以便其用。而民得以揜形御寒。勝者，榺之假借字。戴勝之鳥首有横文似榺。故鄭云織？之鳥。〈小雅〉云：杼軸其空。榺卽軸也。謂之軸者，如車軸也。俗作柚。謂之榺者，勝其任也。任正者也。</duanzhu>
<xushi>從木。𣍹聲。</xushi>
<duanzhu>《詩》證切。六部。按《集韵》引《廣雅》「㭛謂之榺。今《廣雅》㭛作？。誤也。</duanzhu>
</t>

<wh>杼</wh>
<t>
<xushi>機持緯者。</xushi>
<duanzhu>？梭皆俗字。</duanzhu>
<xushi>從木。予聲。</xushi>
<duanzhu>直呂切。五部。按此與木名之柔以左形右聲、下形上聲爲別。</duanzhu>
</t>

<wh>椱</wh>
<t>
<xushi>機持繒者。</xushi>
<duanzhu>繒字不可通。《玉篇》作繪。按當作會。會者，經與緯之合也。緯與經合慮其不緊。則有椱入經之間以緊之。魯季敬姜說織曰「持交而不失。出入不絕者。梱也。梱可以爲〈大行人〉也。持交、正許所云持會也。趙注《孟子》梱屨曰「梱、猶叩椓也。織屨欲堅。故叩之也。此與敬姜說梱義同。字皆當從木。孫氏《孟子》音義從手。誤。《淮南》氾論訓云：機杼勝複。複卽椱之假借字也。</duanzhu>
<xushi>從木。？聲。</xushi>
<duanzhu>扶富切，三部。</duanzhu>
</t>

<wh>楥</wh>
<t>
<xushi>履法也。</xushi>
<duanzhu>今鞋店之楦也。楥楦<pb n="265-1"/>正俗字。</duanzhu>
<xushi>從木。爰聲。</xushi>
<duanzhu>吁劵切，十四部。</duanzhu>
<xushi>讀若指撝。</xushi>
<duanzhu>手部撝下曰「一曰手指也。按撝古音在十七部。此合韵也。今人語音爲正。</duanzhu>
</t>

<wh>核</wh>
<t>
<xushi>蠻夷㠯木皮爲匧。狀如籢尊之形也。</xushi>
<duanzhu>未詳所本。今字果實中曰核而本義廢矣。按許不以核爲果實中者。許意果實中之字當用覈也。〈小雅〉「肴核維旅。班固、蔡邕作肴覈。左思作肴槅。槅卽覈也。今本《毛詩》作核。非古也。《周禮》「其植物宜覈物。覈猶骨也。《廣韵》云：？、果子？也。出聲譜。戸骨切。此字近是。《玉篇》亦云：核戸骨切。果實中也。</duanzhu>
<xushi>從木。亥聲。</xushi>
<duanzhu>古哀切，一部。</duanzhu>
</t>

<wh>棚</wh>
<t>
<xushi>棧也。</xushi>
<duanzhu>通俗文曰「板閣曰棧。連閣曰棚。析言之也。許云棚，棧也。渾言之也。今人謂架上以蔽下者皆曰棚。</duanzhu>
<xushi>從木。朋聲。</xushi>
<duanzhu>薄衡切，古音在六部。</duanzhu>
</t>

<wh>棧</wh>
<t>
<xushi>棚也。竹木之車曰棧。</xushi>
<duanzhu>不言一曰者，其義同也。〈小雅〉〔傳〕曰：棧車、役車。箋云：棧車、輦者。許云竹木之車者，謂以竹若木散材編之爲箱、如柵然。是曰棧車。棧者上下四㫄皆偁焉。《公羊傳》云：亡國之社。掩其上而柴其下。《周禮》喪祝注作奄其上而棧其下。棧其下、謂以竹木布於地也。</duanzhu>
<xushi>從木。戔聲。</xushi>
<duanzhu>士限切，十四部。</duanzhu>
</t>

<wh>栫</wh>
<t>
<xushi>㠯柴木雝也。</xushi>
<duanzhu>雝者今之？字也。《文𨕖》注引以柴木壅水。《玉篇》、《類篇》同。然此不獨施於水。無水爲長也。上文棧云竹木謂竹木之整齊者。此云柴木、謂散材不整齊者。横直皆可云栫。《左傳》「吳囚邾子於樓臺。栫之以棘。杜曰「栫擁也。釋器。糝謂之涔。〈江賦〉。栫澱爲涔。此則聚積柴木於木中也。</duanzhu>
<xushi>從木。存聲。</xushi>
<duanzhu>徂悶切。十三部。按《篇》、《韵》皆在甸切。</duanzhu>
</t>

<wh>槶</wh>
<t>
<xushi>匡當也。</xushi>
<duanzhu>匡當、今俗有此語。謂物之腔子也。槶亦作簂。亦作蔮。士冠禮注云：滕薛名蔮爲頍。《釋名》曰：簂，恢也。恢廓覆髮上也。魯人曰頍齊人曰？。按鄭、劉所說槶之一耑耳。</duanzhu>
<xushi>從木。國聲。</xushi>
<duanzhu>古悔切，古音在一部。</duanzhu>
</t>

<wh>梯</wh>
<t>
<xushi>木階也。</xushi>
<duanzhu>《孟子》：父母使舜完廩。捐階。趙曰「階，梯也。階以木爲之。便於登高。</duanzhu>
<xushi>從木。弟聲。</xushi>
<duanzhu>土雞切，十五部。</duanzhu>
</t>

<wh>棖</wh>
<t>
<xushi>杖也。</xushi>
<duanzhu>未詳。</duanzhu>
<xushi>從木。長聲。</xushi>
<duanzhu>宅耕切，《廣韵》直庚切。古音在十部。</duanzhu>
<xushi>一曰法也。</xushi>
<duanzhu>未詳。〈釋宮〉曰「棖謂之楔。〈玉藻〉注：棖、門楔也。〈鄭風〉箋。棖、門梱上木近邊者。按門兩㫄木亦法之一端也。鄭說梱爲門限。故曰門梱上木。</duanzhu>
</t>

<wh>桊</wh>
<t>
<xushi>牛鼻環也。</xushi>
<duanzhu>各本環上有中字。今依元應刪（⿰刂）。元應曰「桊、牛拘也。今江以北皆曰牛拘。以南皆曰桊。居院切。按《呂氏春秋》曰「使鳥獲疾引牛尾。尾絶力勯而牛不可行。逆也。使五尺童子引其棬。而牛恣所以之。順也。棬者，桊之譌字。</duanzhu>
<xushi>從木。𢍏聲。</xushi>
<duanzhu>居倦切，十四部。</duanzhu>
</t>

<wh>椯</wh>
<t>
<xushi>箠也。</xushi>
<duanzhu>《淮南》氾論訓。是猶無鏑銜橜策錣而御馯馬也。高注錣、椯頭箴。注道應訓又曰「策、馬捶也。端有箴以刺馬謂之錣。按二注、是箠策椯一物也。〈竹部〉曰「策、馬箠也。</duanzhu>
<xushi>從木。耑聲。</xushi>
<duanzhu>兜果切，古音當在十四部。</duanzhu>
<xushi>一曰度也。</xushi>
<duanzhu>手部揣下曰「度高曰揣。一曰捶之。此云椯，箠也。一曰度也。然則揣與揣音義略同。如楑與揆皆訓度也。</duanzhu>
<xushi>一曰椯剟也。</xushi>
<duanzhu>刀部曰「剟，刊也。椯與剟雙聲。</duanzhu>
</t>

<wh>橜</wh>
<t>
<xushi>弋也。</xushi>
<duanzhu>弋下曰「橜也。</duanzhu>
<xushi>從木。厥聲。</xushi>
<duanzhu>瞿月切。十五部。與氐部？音同義相近。莊、列。橜株駒。</duanzhu>
<xushi>一曰門梱也。</xushi>
<duanzhu>上文云：梱、門橜也。與此爲互訓。此亦樴弋之一耑耳。橜或借厥。梱或借困。荀鄕曰「和之壁。井里之厥也。玉人琢之。爲天子寳。晏子作井里之困。</duanzhu>
</t>

<wh>樴</wh>
<t>
<xushi>弋也。</xushi>
<duanzhu>〈釋宮〉曰「樴謂之杙。在牆者謂之楎。在地者謂之臬。大者謂之栱。長者謂之閣。弋杙古今字。樴《周禮》作職。牛人曰「<pb n="266"/>祭祀共其享牛、求牛。以授職人而芻之。注云：職讀爲樴。樴謂之杙。可以繫牛。引伸凡物一枚曰一樴。鄕射《禮記》薦脯五樴。注云：樴、猶梃也。爲記者異耳。〈鄕飮〉酒《禮記》薦脯五梃。注云：梃、猶樴也。今本《儀禮》樴譌膱。梃譌挺及脡。今依張淳、葉林宗所據《釋文》正。</duanzhu>
<xushi>從木。戠聲。</xushi>
<duanzhu>之弋切，一部。</duanzhu>
</t>

<wh>杖</wh>
<t>
<xushi>持也。</xushi>
<duanzhu>杖持曡韵。凡可持及人持之皆曰杖。喪杖、齒杖、兵杖皆是也。兵杖字俗作仗。非。鬥下云：兵杖在後。欑下云：積竹杖。可證。</duanzhu>
<xushi>從木。丈聲。</xushi>
<duanzhu>直兩切，十部。</duanzhu>
</t>

<wh>柭</wh>
<t>
<xushi>棓也。從木。犮聲。</xushi>
<duanzhu>北末切，十五部。</duanzhu>
</t>

<wh>棓</wh>
<t>
<xushi>梲也。</xushi>
<duanzhu>棓棒正俗字。〈天官書〉「紫宮左三星曰天槍。右五星曰天棓。《淮南書》「寒浞殺羿於桃棓。</duanzhu>
<xushi>從木。咅聲。</xushi>
<duanzhu>步項切。按咅聲在四部。合韵也。</duanzhu>
</t>

<wh>梲</wh>
<t>
<xushi>木杖也。</xushi>
<duanzhu>木一本作大。榖梁傳宣十八年曰「邾人戕繒子于繒。戕猶殘也。梲殺也。梲殺謂杖殺之。今本注疏《釋文》皆譌從手。而《唐石經》初從木作梲。後改從手。唐玄度之紕繆也。後漢禰衡傳。手持三尺梲杖。按經典用爲梁上短柱之棳。</duanzhu>
<xushi>從木。兌聲。</xushi>
<duanzhu>他活切。又之說切。十五部。○梲篆舊在椎柯二篆後。今移正。</duanzhu>
</t>

<wh>椎</wh>
<t>
<xushi>所㠯<pb n="266-1"/>擊也。</xushi>
<duanzhu>所㠯二字今補。器曰椎。用之亦曰椎。《方言》曰：㧙抌椎也。南楚凡相椎搏曰㧙。或曰㧾。沅涌？幽之語或曰攩。郭云：今江東人亦名椎爲攩。按《方言》椎字、今本多誤從手作推。</duanzhu>
<xushi>齊謂之終葵。</xushi>
<duanzhu>〈考工記〉「大圭長三尺。杼上終葵首。注曰：終葵，椎也。爲椎於其杼上。明無所屈也。按〈考工記〉終古、終葵、椑皆用齊言。葢齊人作。</duanzhu>
<xushi>從木。隹聲。</xushi>
<duanzhu>直追切，十五部。</duanzhu>
</t>

<wh>柯</wh>
<t>
<xushi>斧柄也。</xushi>
<duanzhu>見〈豳風〉《毛傳》「〈考工記〉曰：一欘有半謂之柯。注云：伐木之柯。柄長三尺。又廬人注曰：齊人謂柯斧柄爲椑。按柯斧者，大斧也。柯之假借爲枝柯。</duanzhu>
<xushi>從木。可聲。</xushi>
<duanzhu>古俄切，十七部。</duanzhu>
</t>

<wh>柄</wh>
<t>
<xushi>柯也。</xushi>
<duanzhu>柄之本義專謂斧柯。引伸爲凡柄之偁。《周禮》、《禮經》作枋。丙聲方聲同在十部也。</duanzhu>
<xushi>從木。丙聲。</xushi>
<duanzhu>陂病切，古音在十部。</duanzhu>
</t>

<wh>棅</wh>
<t>
<xushi>或從秉。</xushi>
<duanzhu>秉聲古亦在十部也。《莊子》天道篇。天下奮棅而不與之偕。《管子》山權數篇。此謂君棅。按古又以秉爲柄。如《左傳》國子實執齊秉。前〈五行志〉殺生之秉終矣。</duanzhu>
</t>

<wh>柲</wh>
<t>
<xushi>欑也。</xushi>
<duanzhu>欑各本誤從手。葉本誤從イ。今正。此卽下文積竹杖也。〈考工記〉「廬人爲廬器。戈柲六尺有六寸。殳長尋有四尺。車戟常。酋矛常有四尺。夷矛三尋。注云：柲猶柄也。按戈戟矛柄皆用積竹杖。不比他柄用木而已。殳則用積竹杖而無刃。柲之引伸爲凡柄之偁。《左傳》「剝圭以爲戚柲。戚柄不用積竹。</duanzhu>
<xushi>從木。必聲。</xushi>
<duanzhu>兵媚切，古音在十二部。</duanzhu>
</t>

<wh>欑</wh>
<t>
<xushi>積竹杖。</xushi>
<duanzhu>詳〈竹部〉籚下、殳部殳下。鄭注〈考工記〉曰：矛戟柄竹欑柲。</duanzhu>
<xushi>從木。贊聲。</xushi>
<duanzhu>在丸切，十四部。</duanzhu>
<xushi>一曰穿也。</xushi>
<duanzhu>此與〈金部〉鑽音義皆同。</duanzhu>
<xushi>一曰叢木。</xushi>
<duanzhu>〈蒼頡篇〉云：欑，聚也。《衆經音義》云：儹欑同。〈喪大記〉。君殯欑至於上。注云：欑猶菆也。按注謂與〈檀弓〉菆塗同也。欑菆叢皆聚意。</duanzhu>
</t>

<wh>杘</wh>
<t>
<xushi>篗柄也。</xushi>
<duanzhu>〈竹部〉曰「篗、所以收絲者也。《方言》「篗，榬也。兖豫河濟之閒謂之榬。郭云：所以絡絲也。絡謂之格。郭云：所以轉篗絡車也。按注篗字葢衍。篗卽絡車也。所以轉絡車者，卽杘也。此與檷異物。</duanzhu>
<xushi>從木。尸聲。</xushi>
<duanzhu>女履切，十五部。</duanzhu>
</t>

<wh>柅</wh>
<t>
<xushi>杘或從木。尼聲。</xushi>
<duanzhu>中山經注曰：檷音絡柅之柅。易姤初六。繫于金柅。《釋文》曰：柅、《說文》作檷。按昔人謂檷柅同字。依許則柅者，今時篗車之柄。檷者，今時箍絲於上之架子以受篗者也。故曰絡絲柎。臣鉉等曰「上文云柅、木實如棃。此重出。</duanzhu>
</t>

<wh>榜</wh>
<t>
<xushi>所㠯輔弓弩也。</xushi>
<duanzhu>經傳未見此義。〈竹部〉曰「？，㮄也。假借之義也。辭章家用㮄人、則舟部之舫人也。</duanzhu>
<xushi>從木。㫄聲。</xushi>
<duanzhu>補？切，古音在十部。</duanzhu>
</t>

<wh>㯳</wh>
<t>
<xushi>㮄也。</xushi>
<duanzhu>秦風。竹閉緄縢。毛曰「閉紲、緄繩、縢約也。〈小雅〉角弓〔傳〕曰：不善紲檠巧用則翩然而反。既夕記說明器之弓有柲。注云：柲、弓檠也。弛則縛之於弓裏。損傷也。以竹爲之。引《詩》竹柲緄縢。〈考工記〉弓人注云：紲、弓䪐。弓有䪐者，爲發弦時僃頓傷。引《詩》竹䪐緄縢。合此言之。禮謂之柲。《詩》謂之閉。《周禮》〔注〕謂之䪐。禮古文作枈。四字一也。皆所謂㯳也。紲者繫㯳於弓之偁。緄則繫之之繩。謂之㯳者，正之也。謂之㮄者，以竹木異體從㫄傅合之之言。凡言㮄笞、㮄箠者，取義於縲紲。凡後世言標㮄者，取義於表見在外也。</duanzhu>
<xushi>從木。敬聲。</xushi>
<duanzhu>巨京切，十一部。</duanzhu>
</t>

<wh>檃</wh>
<t>
<xushi>桰也。</xushi>
<duanzhu>檃與栝互訓。檃亦作櫽。亦假借作隱。栝亦假借作括。《尚書大傳》「子贛曰「櫽栝之㫄多曲木。良醫之門多疾人。砥厲之㫄多頑鈍。荀卿大略篇。大山之木示諸櫽栝。櫽栝者，矯制衺曲之器也。《方言》「所以隱櫂謂之？。郭云：搖樐小橛也。按櫂以索繫於？而後可打。是？者所以檃其櫂也。如許云矢檃<pb n="267"/>弦處謂之矢栝。矢栝所以檢弦也。般庚。尚皆隱哉。某氏注云：相隱括共爲善政。《公羊傳》何序云：隱括使就繩墨。孫卿書云：劫之以勢。隱之以阨。阨而用之。得而後功之。隱皆讀爲檃。漢〈㓝法志〉。隱之以勢。臣瓚注曰：秦政急峻。隱括其民於隘狹之法是也。凡古云安隱者，皆謂檃栝之而安也。俗作安穩。聲形皆變也。</duanzhu>
<xushi>從木。隱省聲。</xushi>
<duanzhu>於謹切。十三部。按《篇》、《韵》皆引《說文》櫽，栝也。不省心。</duanzhu>
</t>

<wh>桰</wh>
<t>
<xushi>檃也。從木。𠯑聲。</xushi>
<duanzhu>古活切，十五部。</duanzhu>
<xushi>一曰矢桰。檃弦處。</xushi>
<duanzhu>檃各本作築。不可通。今正。《釋名》曰：矢末曰栝。栝，會也。與弦會也。云檃弦處者，弦可隱其閒也。此亦檃栝之一耑耳。而別言之者。俗但知栝爲矢栝字。嫌義不僃。故箸之也。矢栝字經傳多用括。他書亦用筶。</duanzhu>
</t>

<wh>棊</wh>
<t>
<xushi>簙棊。</xushi>
<duanzhu>〈竹部〉曰「簙、局戲也。六箸。十二棊。</duanzhu>
<xushi>從木。其聲。</xushi>
<duanzhu>渠之切，一部。</duanzhu>
</t>

<wh>椄</wh>
<t>
<xushi>續木也。</xushi>
<duanzhu>今栽華植果者以彼枝移椄此樹而華果同彼樹矣。椄之言接也。今接行而椄廢。</duanzhu>
<xushi>從木。妾聲。</xushi>
<duanzhu>子葉切，八部。</duanzhu>
</t>

<wh>栙</wh>
<t>
<xushi>栙雙也。</xushi>
<duanzhu>三字句。〈竹部〉曰「䇬、栙雙也。《廣韵》曰：。栙䉶帆未張。又曰「䉶，帆也。按《廣韵》有䜶䝄、跭𨇯、舽<pb n="267-1"/>艭。皆曡韵字。</duanzhu>
<xushi>從木。夅聲，讀若鴻。</xushi>
<duanzhu>下江切，九部。</duanzhu>
</t>

<wh>栝</wh>
<t>
<xushi>炊竈木。</xushi>
<duanzhu>今俗語云竈㮇是也。《廣韵》云：㮇、火杖。？㮇古今字也。</duanzhu>
<xushi>從木。舌聲。</xushi>
<duanzhu>臣鉉等曰「當從甛省乃得聲。按徐說非也。栝甛銛等字皆從㐁聲。㐁見谷部。轉寫譌爲舌耳。他念切，七部。</duanzhu>
</t>

<wh>槽</wh>
<t>
<xushi>嘼之食器。</xushi>
<duanzhu>嘼各本作畜獸二字。今正。嘼、六嘼也。馬櫪曰槽。《方言》「櫪、梁宋齊楚北燕之閒謂之樎皁。皁與槽音義同也。</duanzhu>
<xushi>從木。𣍘聲。</xushi>
<duanzhu>昨牢切。古音在三部。按〈大雅〉：乃造其曹。曹葢槽之假借。謂造於飤豕之處也。</duanzhu>
</t>

<wh>臬</wh>
<t>
<xushi>射？旳也。</xushi>
<duanzhu>？旳各本作準的。今正。〈土部〉曰「？、射臬也。二字互訓。〈日部〉曰「旳，明也。？準、旳的皆古今字。李善〈東京賦〉注引作？。可證古本不作俗字矣。臬古假藝爲之。〈上林賦〉「弦矢分。藝殪仆。文穎曰「所射準的爲藝。《左傳》「陳之藝極。皆是也。臬之引伸爲凡標準法度之偁。〈釋宮〉曰「樴謂之杙。在牆者謂之臬。康誥曰「陳時臬事。〈考工記〉「匠人作槷。〈𨸏部〉曰：賈侍中說陧法度也。皆臬之假借字也。</duanzhu>
<xushi>從木。自聲。</xushi>
<duanzhu>五結切。十五部。李陽冰曰「自非聲。以去入爲隔礙也。</duanzhu>
</t>

<wh>桶</wh>
<t>
<xushi>木方受六𦫵。</xushi>
<duanzhu>疑當作方斛受<pb n="267-2"/>六斗。《廣雅》曰：方斛謂之桶。〈月令〉「角斗甬。注曰：甬、今斛也。甬卽桶。今斛者，今時之斛。凡鄭言今者皆謂漢時。秦漢時有此六斗斛。與古十斗斛異。《史記》「商君平斗桶。呂不韋仲春紀。角斗桶。故知起於秦也。</duanzhu>
<xushi>從木。甬聲。</xushi>
<duanzhu>他奉切，九部。</duanzhu>
</t>

<wh>櫓</wh>
<t>
<xushi>大盾也。</xushi>
<duanzhu>盾，瞂也。？，盾也。秦風《毛傳》曰：伐、中干也。伐卽瞂。干卽？。櫓其大者也。《釋名》曰：盾大而平者曰吳魁。隆者曰須盾。櫓或假杵爲之。流血漂杵卽流血漂櫓也。</duanzhu>
<xushi>從木。魯聲。</xushi>
<duanzhu>郎古切，五部。</duanzhu>
</t>

<wh>樐</wh>
<t>
<xushi>或從鹵。</xushi>
<duanzhu>鹵聲也。〈始皇本紀〉亦假鹵爲之。天子出行鹵簿。鹵、大楯也。以大盾領一部之人。故名鹵簿。</duanzhu>
</t>

<wh>樂</wh>
<t>
<xushi>五聲八音總名。</xushi>
<duanzhu>〈樂記〉曰「感於物而動。故形於聲。聲相應。故生變。變成方。謂之音。比音而樂之。及干戚羽旄謂之樂。音下曰「宮商角徵羽，聲也。絲竹金石匏土革木，音也。樂之引伸爲哀樂之樂。</duanzhu>
<xushi>𧰼𡔷鞞。</xushi>
<duanzhu>鞞當作？。俗人所改也。𧰼鼓鼙、謂？也。𡔷大？小。中𧰼𡔷。兩㫄𧰼？也。樂器多矣。獨像此者。𡔷者春分之音。易曰「雷出地奮豫。先王以作樂崇德。是其意也。</duanzhu>
<xushi>木。</xushi>
<duanzhu>逗、謂從木。</duanzhu>
<xushi>？也。</xushi>
<duanzhu>虍部曰「？、鐘𡔷之柎也。五角切，古音在二部。</duanzhu>
</t>

<wh>柎</wh>
<t>
<xushi>闌足也。</xushi>
<duanzhu>柎蒙上文木？言之。阑字恐有誤。《韵會》本闌作鄂。柎跗正俗字也。凡器之足皆曰柎。〈小雅〉「鄂不？？。〔傳〕云：鄂猶鄂鄂然。言外發也。箋云：承華者曰鄂。不當作柎。柎、鄂足也。鄂足得華之光明則？？然盛。古聲不柎同。箋意鄂承華者也。柎又在鄂之下。以華與鄂喻兄弟相依。郭璞云：江東呼草木子房爲柎。草木子房如石橊房、蓮房之類。與花下鄂一理也。</duanzhu>
<xushi>從木。付聲。</xushi>
<duanzhu>甫無切，四部。</duanzhu>
</t>

<wh>枹</wh>
<t>
<xushi>擊𡔷柄也。</xushi>
<duanzhu>柄各本作杖。今依《文𨕖》注、元應書正。《左傳音義》引《字林》亦作柄。《左傳》「右援桴而𡔷。〈禮運〉、〈明堂位〉皆云：凷桴土𡔷。元應云：衞宏詔定古文官書。枹桴二字同體。音扶鳩切。𡔷椎也。按桴本訓棟。借爲𡔷柄字耳。</duanzhu>
<xushi>從木。包聲。</xushi>
<duanzhu>甫無切，按當依《廣韵》縛謀切。三部。</duanzhu>
</t>

<wh>椌</wh>
<t>
<xushi>柷樂也。</xushi>
<duanzhu>〈樂記〉注曰：椌楬、謂柷敔也。此釋椌爲柷、釋楬爲敔也。謂之椌者，其中空也。</duanzhu>
<xushi>從木。空聲。</xushi>
<duanzhu>苦江切，九部。</duanzhu>
</t>

<wh>柷</wh>
<t>
<xushi>樂木椌也。</xushi>
<duanzhu>樂上當有柷字。椌各本作空。誤。〈周頌〉〔毛傳〕曰：柷、木椌也。圉楬也。許所本也。今更正。</duanzhu>
<xushi>所㠯止音爲節。</xushi>
<duanzhu>按鉉本此六字大誤。柷以始樂、非以止音也。鍇本此篆已<pb n="268"/>佚。而見《韵會》者亦譌舛不可讀。今按當作以止作音爲柷。釋樂曰「所以𡔷柷謂之止。葢椌之言空也。自其如桼桶言之也。柷之言觸也。自其椎柄之撞言之也。〈皋陶謨〉「合止柷敔。鄭注云：柷狀如桼桶而有椎。合之者，投椎其中而撞之。《爾雅》郭注云：柷如桼桶。方二尺四寸。（《風俗通》、《廣雅》云三尺五寸）深一尺八寸。（《風俗通》云尺五寸）中有椎柄。連底挏之。令左右擊。止者，其椎名。劉熈云：柷，祝也。故訓祝爲始。以作樂也。</duanzhu>
<xushi>從木。祝省聲。</xushi>
<duanzhu>昌六切，三部。</duanzhu>
</t>

<wh>槧</wh>
<t>
<xushi>牘樸也。</xushi>
<duanzhu>樸，素也。猶坏也。牘、書版也。槧謂書版之素、未書者也。《論衡》曰「𣃔木爲槧。《釋名》曰：槧、版之長三尺者也。槧漸也、言漸漸然長也。楊雄曰「天下上計孝廉及內郡衞卒會。雄常把三寸弱翰。齎油素四尺。以問其異語。歸、卽以鉛摘次之於槧。西京雜記曰「懷鉛提槧。</duanzhu>
<xushi>從木。斬聲。</xushi>
<duanzhu>自剡切，八部。</duanzhu>
</t>

<wh>札</wh>
<t>
<xushi>牒也。</xushi>
<duanzhu>片部曰「牒，札也。二字互訓。長大者曰槧。薄小者曰札、曰牒。《釋名》曰：札，櫛也。編之如櫛齒相比也。〈司馬相如傳〉曰「上令《尚書》給筆札。師古曰「札、木𥳑之薄小者也。</duanzhu>
<xushi>從木。乙聲。</xushi>
<duanzhu>側八切，古音在十二部。</duanzhu>
</t>

<wh>檢</wh>
<t>
<xushi>書署也。</xushi>
<duanzhu>書署謂表署書<pb n="268-1"/>函也。後漢祭祀志曰「《尚書》令奉玉牒檢。皇帝㠯二分璽親封之訖。太常命人發壇上石。《尚書》令藏玉牒已。復石覆訖。《尚書》令以五寸印封石檢。按上云玉牒檢者，玉牒之玉函也。所謂玉檢也。下云石檢者，上文云石覆訖是也。檢以盛之。又加以璽印。《周禮》〔注〕曰：璽節、印章。如今斗檢封矣。《廣韵》云：書檢者，印窠封題也。則通謂印封爲檢矣。公孫瓚傳曰「袁紹矯刻金玉㠯爲印璽。每有所下。輒皁囊施檢。章懷曰「檢今俗謂之排。排如今言幖簽耳。</duanzhu>
<xushi>從木。僉聲。</xushi>
<duanzhu>居奄切。七部。引伸爲凡檢制、檢挍之偁。</duanzhu>
</t>

<wh>檄</wh>
<t>
<xushi>尺二書。</xushi>
<duanzhu>各本作二尺書。小徐繫傳已佚。見《韵會》者作尺二書。葢古本也。李賢注光武紀曰「《說文》以木𥳑爲書。長尺二寸。謂之檄。以徵召也。與前書高紀注同。此葢出演《說文》「故語加詳。云尺二寸與鍇本合。但漢人多言尺一。未知其分別之詳。《後漢書》、《水經注》皆曰「李雲上書云：孔子言帝者，諦也。今尺一拜用。不經御省。是帝欲不諦乎。又《後漢書．儒林傳》云：詔曰「乞楊生師。卽尺一出𦫵。《文𨕖》注引蕭子良古今篆𣜩文體曰「鶴頭書、偃波書俱詔板所用。在漢時則謂之尺一𥳑。獨𣃔曰「策書長二尺。以命諸侯王三公。三公以<pb n="268-2"/>罪免。亦賜策。以尺一木。</duanzhu>
<xushi>從木。敫聲。</xushi>
<duanzhu>胡狄切，古音在二部。</duanzhu>
</t>

<wh>棨</wh>
<t>
<xushi>傳信也。</xushi>
<duanzhu>此字蒙上槧札檢檄爲次。若今之文書也。漢孝文紀。除關無用傳。張晏曰「傳，信也。若今過所也。如淳曰「兩行書繒帛。分持其一。出入關。合之乃得過。謂之傳也。李奇曰「傳，棨也。師古曰「古者，或用棨。或用繒帛。棨者，刻木爲合符也。按用繒帛謂之繻。終軍傳曰「關吏予軍繻是也。用木謂之棨。此云傳信也是也。傳讀張戀反。《釋名》曰：棨，詣也。以啓語官司所至詣也。當謂此。今本譌舛不可讀。爲正之如此。</duanzhu>
<xushi>從木。啓省聲。</xushi>
<duanzhu>康禮切。十五部。今字棨釋爲兵闌。</duanzhu>
</t>

<wh>楘</wh>
<t>
<xushi>車𠪱錄。</xushi>
<duanzhu>句。</duanzhu>
<xushi>束文也。</xushi>
<duanzhu>束文上當曡𠪱錄字。今奪。文、宋本葉本趙本《韵會》皆同。一本作交、非。秦風。五楘梁輈。傳曰「五、五束也。楘、𠪱錄也。梁輈、輈上、句衡也。一輈五束。束有𠪱錄。〈考工記〉「輈欲頎典。大鄭云：頎讀爲𢡆。典讀爲殄。駟車之轅。率尺所一縛。𢡆殄似謂此也。按此所謂曲轅？縛也。𠪱錄者，𠪱𠪱錄錄然。坳胅分明皃。𠪱錄、古語也。〈小雅〉「約之閣閣。毛云約，束也。閣閣猶𠪱𠪱也。革部曰「車軸束謂之鞪。</duanzhu>
<xushi>從木。敄聲。</xushi>
<duanzhu>莫卜切，三部。</duanzhu>
<xushi>《詩》曰：五楘梁輈。</xushi>
</t>

<wh>梐</wh>
<t>
<xushi>梐枑。</xushi>
<duanzhu>逗。</duanzhu>
<xushi>行馬也。</xushi>
<duanzhu>《周禮》掌舍。掌王之會同之舍。設梐枑再重。注曰：故書枑爲拒。杜子春讀爲梐枑。梐枑謂行馬。玄謂行馬再重者。以周衞有外內列。按許亦從杜子春作梐枑也。</duanzhu>
<xushi>從木。陛省聲。</xushi>
<duanzhu>邊兮切。十五部。按當作坒聲。與非部𨻼下陛省聲不同。</duanzhu>
<xushi>同禮曰「設梐枑再重。</xushi>
</t>

<wh>枑</wh>
<t>
<xushi>梐枑也。從木。互聲。</xushi>
<duanzhu>胡誤切。五部。○按舊二篆先枑後梐。今正。又此二篆舊次、當與柤槍等篆爲伍。而楘槅橾楇當聯文。</duanzhu>
</t>

<wh>极</wh>
<t>
<xushi>驢上負也。</xushi>
<duanzhu>當云驢上所以負也。淺人刪（⿰刂）之耳。《廣韵》云：驢上負版。葢若今䭾鞍。或云負笈字當用此。非也。風土記曰「笈謂學士所以負書箱。如冠箱而卑者也。謝承《後漢書》曰：負笈隨師。然則笈者書箱。人所負以徒步者。不得合爲一也。</duanzhu>
<xushi>從木。及聲。</xushi>
<duanzhu>其輒切，七部。</duanzhu>
<xushi>或讀若急。</xushi>
<duanzhu>云或者，云及聲則既讀若及矣、又或若急也。</duanzhu>
</t>

<wh>㭕</wh>
<t>
<xushi>极也。</xushi>
<duanzhu>《廣韵》曰：。版置驢上負物。</duanzhu>
<xushi>從木。去聲。</xushi>
<duanzhu>去魚切，五部。</duanzhu>
</t>

<wh>槅</wh>
<t>
<xushi>大車枙。</xushi>
<duanzhu>枙當作軶。𣜩省作軛。車部曰「軶、轅前也。槅〈考工記〉作鬲。大鄭云：鬲謂轅端厭牛領者。大車者，鄭云平地任載之車也。通曰軶。大車之軶曰槅。《釋名》曰：槅，扼也。所以扼牛頸也。馬曰烏啄。下向叉馬頸。似烏開口向下啄物時也。〈西京賦〉曰「五都貨殖。既遷既引。商旅聯槅。隱隱展展。此正謂大車也。下文云：冠帶交錯。方轅接軫。謂乗車也。</duanzhu>
<xushi>從木。鬲聲。</xushi>
<duanzhu>古覈切。十六部。按左思〈蜀都賦〉以槅爲覈。</duanzhu>
</t>

<wh>橾</wh>
<t>
<xushi>車轂中空也。</xushi>
<duanzhu>〈考工記〉「以轂圍之阞梢其藪。注曰：梢，除也。阞、三分之一也。鄭司農云：梢讀如桑螵蛸之蛸。藪讀如蜂藪之藪。謂轂空壺中也。玄謂此藪徑三寸九分寸之五。壺中當輻葘者也。藪者猶言趨也。蜂藪者，衆輻之所趨也。舊本經注多誤字。今挍正之如是。按記文葢本作梢其橾。大鄭乃易爲藪。故云讀爲。後人直用大鄭說改記文耳。程氏瑤田《通藝錄》曰：阞與〈王制〉祭用數之仂同。十分之一也。藪謂鑿深。梢之以待置輻也。記曰「六分其輪崇。以其一爲之牙圍。參分其牙圍而漆其二。椁其漆內而中詘之。以爲轂長。是則轂長當三尺二寸五分四釐一豪六絲六不盡。由是以轂長爲圍。以圍之十一爲鑿深。十一當三寸二分五釐四豪一絲六忽六不盡。用其成數得三寸。輻廣亦三寸也。車人。大車輻廣三<pb n="269-1"/>寸。柏車羊車不見輻廣。亦三寸可知。故下文云凡輻量其鑿深以爲輻廣。先鄭言蜂藪。後鄭言衆輻所趨。則藪之名義當起於輻鑿也。按先後鄭說、直以轂空壺中與衆輻之孔相接。故云壺中當輻葘者也。合二者爲一以釋經。而未知輻孔不通壺中。壺中以受軸。橾以受輻。劃然二事。鄭不若程氏之精確也。許字作橾。從喿。喿、鳥羣鳴也。亦與衆趨之義合。其云車轂中空也。亦未該。</duanzhu>
<xushi>從木。喿聲，讀若藪。</xushi>
<duanzhu>大鄭云讀爲藪者，易橾爲藪也。注經之法也。許云讀如藪者，擬其音也。字書之體也。山樞切。古音當在二部。讀如臊。《急就篇》有䡦字。橾藪䡦雙聲。宜分別壺中曰䡦。輻孔曰橾、曰藪。</duanzhu>
</t>

<wh>楇</wh>
<t>
<xushi>盛膏器。</xushi>
<duanzhu>《孟子》荀卿列傳。談天衍。雕龍奭。炙轂過髨。劉伯莊云：轂字衍。裴駰云：劉向別錄。過字作輠。輠者，車之盛膏器。炙之雖盡。猶有餘流者。言淳于髠不盡如炙輠也。按《方言》「車釭、齊燕海岱之閒謂之鍋。或謂之錕。自關而西謂之釭。盛膏者乃謂之鍋。此謂關西謂盛膏者曰鍋也。脂施於車釭。故釭或得楇名。而楇自別有物。如今時御者亦系小油缾於車以僃用是也。過輠鍋三字同。</duanzhu>
<xushi>從木。咼聲。</xushi>
<duanzhu>乎臥切。十七部。按當依《篇》、《韵》古禾切。</duanzhu>
</t>

<wh>枊</wh>
<t>
<xushi>馬柱也。</xushi>
<duanzhu>謂系馬之柱也。蜀志。劉僃解綬縛督郵馬枊。《華陽國志》曰：建寧郡存䣖縣（⿰県系）。雍闓反。結壘於縣（⿰県系）山。繫馬枊柱生成林。</duanzhu>
<xushi>從木。卬聲。</xushi>
<duanzhu>吾浪切。十部。按亦平聲。</duanzhu>
</t>

<wh>棝</wh>
<t>
<xushi>棝𣁬。</xushi>
<duanzhu>逗。</duanzhu>
<xushi>可射鼠。從木。固聲。</xushi>
<duanzhu>古慕切，五部。</duanzhu>
</t>

<wh>欙</wh>
<t>
<xushi>山行所乗者。</xushi>
<duanzhu>〈河渠書〉作橋。𠀌遙反。徐廣曰「一作輂。几玉反。輂、直轅車也。《漢書》作梮。韋昭曰「梮、木器也。如今轝牀。人轝以行也。應劭曰「梮或作欙。爲人所牽引也。《尚書》正義引《尸子》「山行乗欙。僞孔傳亦作欙。按輂梮橋三字同。以梮爲正。橋者，音近轉語也。欙與梮一物異名。梮自其盛載而言。欙自其輓引而言。纍、大索也。欙從纍。此聲義之皆相倚者也。應釋欙、韋釋梮、皆是。兼二說而後全。《孟子》虆梩。趙云：虆、籠屬。《毛詩傳》「捄，虆也。亦謂土籠。舁之曰梮。入引之而行則曰欙也。虆者欙之假借字。或省作樏者，非也。《毛詩》之捄亦梮之假借字也。</duanzhu>
<xushi>從木。纍聲。</xushi>
<duanzhu>力追切，十五部。</duanzhu>
<xushi>〈虞書〉曰：予乗四載。</xushi>
<duanzhu>臯陶謨文。</duanzhu>
<xushi>水行乗舟。陸行乗車。山行乗欙。澤行乗䡅。</xushi>
<duanzhu>此四載之故訓也。故統系之〈虞書〉「猶〈河渠書〉、〈溝洫志〉謂臯陶謨〈夏書〉「則亦以此四句統系之〈夏書〉也。䡅《史記》作毳。亦作橇。《漢書》作毳。如淳曰「毳音茅？之？。謂以版置泥上以通行路也。服䖍曰「木毳形如木箕。擿行泥上。孟康說同。《尚書》正義引《尸子》作？。引愼子爲毳者患塗之泥也。徐廣注《史記》作楯。僞孔傳作輴。凡此諸字皆一聲之轉。其義一也。車部曰「䡅、車約䡅也。此乗䡅當讀同毳。非車約䡅之謂。</duanzhu>
</t>

<wh>榷</wh>
<t>
<xushi>水上横木。</xushi>
<duanzhu>句。</duanzhu>
<xushi>所㠯渡者。</xushi>
<duanzhu>〈釋宮〉曰「石杠謂之徛。《孟子》：歲十月徒杠成。（古本如是）趙岐釋爲步度。郭釋云：步渡彴。然則石杠者謂兩頭聚石、以木横架之可行。非石橋也。凡直者曰杠。横者亦曰杠。杠與榷雙聲。孝武紀曰「榷酒酤。韋曰「以木渡水曰榷。謂禁民酤釀。獨官開置。如道路設木爲榷。獨取利也。凡言大榷、揚榷、辜榷、當作此字。不當從手。</duanzhu>
<xushi>從木。隺聲。</xushi>
<duanzhu>江岳切，古音在二部。</duanzhu>
</t>

<wh>橋</wh>
<t>
<xushi>水梁也。</xushi>
<duanzhu>水梁者，水中之梁也。梁者，宮室所以關舉南北者也。然其字本從水。則橋梁其本義而棟梁其假借也。凡獨木者曰杠。騈木者曰橋。大而爲陂陀者曰橋。古者，挈臯曰井橋。《曲禮》：奉席如橋衡。讀若居廟反。取高舉之義也。</duanzhu>
<xushi>從木。喬聲。</xushi>
<duanzhu>巨驕切，二部。</duanzhu>
</t>

<wh>梁</wh>
<t>
<xushi>水橋也。</xushi>
<duanzhu>梁之字用木跨水、則今之橋也。《孟子》：十一月輿梁成（古本如是）《國語》引夏令曰「九月除道。十月成梁。〈大雅〉：造舟爲梁。皆今之橋制。見於經傳者，言梁不言橋也。若《爾雅》「隄謂之梁。《毛傳》「石絶水曰梁。謂所以偃塞取魚者。亦取亙於水中之義謂之梁。凡《毛詩》自造舟爲梁外。多言魚梁。</duanzhu>
<xushi>從木水。</xushi>
<duanzhu>會意。</duanzhu>
<xushi>刄聲。</xushi>
<duanzhu>呂張切，十部。</duanzhu>
</t>

<wh><img src="267B-01">𣸑</img></wh>
<t>
<xushi>古文。</xushi>
<duanzhu>水闊者必木與木相接。一其際也。</duanzhu>
</t>

<wh><img src="267B-02">𣔱</img></wh>
<t>
<xushi>船緫名。</xushi>
<duanzhu>《漢書．溝洫志》「漕船五百㮴」，其字從木。古本從手。</duanzhu>
<xushi>從木，叜聲。</xushi>
<duanzhu>穌遭切，古音在三部。</duanzhu>
</t>

<wh>橃</wh>
<t>
<xushi>海中大船。</xushi>
<duanzhu>《廣韵》橃下曰「木橃」，《說文》云海中大船，謂《說文》所說者古義，今義則同筏也。凡《廣韵》〔注〕，以今義列於前，《說文》與今義不同者列於後，獨得訓詁之理，葢六朝之舊也。卽如此篆，《玉篇》〔注〕云「海中大船也、泭也」，是爲古義、今義襍糅。漢人注經固云大者曰筏、小者曰桴，是漢人自用筏字；後人以橃代筏，非漢人意也。</duanzhu>
<xushi>從木。發聲。</xushi>
<duanzhu>房越切，十五部。</duanzhu>
</t>

<wh>楫</wh>
<t>
<xushi>所㠯擢舟也。</xushi>
<duanzhu>各本作舟櫂也。許無櫂字。手部曰「擢，引也。楫、所以引舟而行。故亦謂<pb n="270-1"/>之擢。而《漢書》劉屈氂傳、外戚傳、百官表皆用輯濯爲楫擢。假借也。毛〈衞風〉〔傳〕曰：楫所以擢舟也。此許所本。今據以正。今《毛詩》擢譌櫂。淺人所改也。鄧通傳。以濯船爲黃頭郎。〈司馬相如傳〉「濯鷁牛首。皆擢舟之義也。《詩》、《爾雅音義》引《說文》舟棹也。則其誤久矣。棹又櫂之俗。</duanzhu>
<xushi>從木。咠聲。</xushi>
<duanzhu>子葉切。七部。《方言》曰：楫謂之橈。或謂之櫂。櫂亦擢之譌也。擢櫂正俗字。</duanzhu>
</t>

<wh>欚</wh>
<t>
<xushi>江中大船也。</xushi>
<duanzhu>越絶書曰「欐溪城者闔廬所置船宫也。葢欐與欚古通用。</duanzhu>
<xushi>從木。蠡聲。</xushi>
<duanzhu>盧啓切，十六部。</duanzhu>
</t>

<wh>校</wh>
<t>
<xushi>木囚也。</xushi>
<duanzhu>囚，繫也。木囚者，以木羈之也易曰「屨校滅趾。何校滅耳。屨校、若今軍流犯人新到箸木鞾。何校、若今犯人帶枷也。此字似當與下文械杽等篆爲伍矣。《周禮》校人注曰：校之言挍也。主馬者必仍挍視之。校人、馬官之長。按此引伸假借之義也。陸德明曰「比挍字當從手㫄。張參《五經文字》手部曰「挍、經典及《釋文》或以爲比挍字。案字書無文。張語正謂《說文》無從手之挍也。故《唐石經》考校字皆從木。用張說也。但訂以《周禮》鄭注：則漢時固有從手之挍矣。比挍字、古葢矣正文。較榷等皆可用。</duanzhu>
<xushi>從木。交聲。</xushi>
<duanzhu>古孝切，二部。</duanzhu>
</t>

<wh>樔</wh>
<t>
<xushi>澤中守艸樓。</xushi>
<duanzhu>謂澤中守望之艸樓也。艸樓、葢以艸覆之。《藝文類聚》艸譌作竹。《左傳》成十六年正義引此文。樔譌爲櫓。</duanzhu>
<xushi>從木。巢聲。</xushi>
<duanzhu>形聲包會意也。從巢者，謂高如巢。鉏交切，二部。</duanzhu>
</t>

<wh>采</wh>
<t>
<xushi>捋取也。</xushi>
<duanzhu>〈大雅〉曰：捋采其劉。〈周南〉芣苢傳曰「采，取也。又曰「捋，取也。是采捋同訓也。《詩》又多言采采。〈卷耳〉〔傳〕曰「采采、事采之也。此謂上采訓事、下采訓取。而芣苢傳曰「采采、非一辭也。〈曹風〉采采衣服傳曰「采采、衆多也。〈秦風．蒹葭〉采采〔傳〕曰：采采猶萋萋也。此三傳義略同。皆謂可采者衆也。凡文采之義本此。俗字手采作採、五采作彩。皆非古也。〈釋詁〉曰：采，事也。此言假借。采事同在一部也。</duanzhu>
<xushi>從木。從爪。</xushi>
<duanzhu>此與𥝩同意。𥝩之訓曰「禾成秀人所收也。則𥝩亦可云木成文人所取也。此采爲五采字而《毛詩》屢言采采與。倉宰切。</duanzhu>
</t>

<wh>杮</wh>
<t>
<xushi>削木朴也。</xushi>
<duanzhu>各本作削木札樸也。今依元應書卷十九正。朴者木皮也。樸者木素也。？安得有素。則作朴是矣。知札爲衍文者。元應引《倉頡篇》曰「？，札也。此下文云陳楚謂之札？。元應曰江南名？。中國曰札。山東名朴豆。廣䪨？注曰：斫木札。然則札非𥳑牒之札。乃？之一名耳。許以札？系諸陳楚《方言》「則此云削木朴已足。〈小雅〉「伐木許許。許書作所所。毛云：許許、？皃。泛謂伐木所斫之皮。許云削木猶斫木也。《顏氏家訓》必云削札牘之？。又廣爲之證。恐非許意。《晉書》：王濬造船。木？蔽江而下。？之證也。《漢書》中山靖王、劉向、田蚡傳多言肺附。謂斫木之杮札也。己於帝室親近猶杮札附於大木材也。此？之假借字也。後漢楊由傳。風吹削肺。亦？之假借也。一譌爲脯。再譌爲哺。釋之者曰「削哺是屛障之名。絕無證據。</duanzhu>
<xushi>從木。𣎵聲。</xushi>
<duanzhu>𣎵在六篇。？？？字皆從之。𣜩變作杮肺沛。殊誤。而杮之誤作𣐈果。肺之誤作乾？。沛之誤作？水。其譌又不勝改也。芳吠切，十五部。</duanzhu>
<xushi>陳楚謂之札杮（⿰木𣎵）。</xushi>
<duanzhu>各本作陳楚謂櫝爲？。今依《韵會》所引鍇本正。札？絫言之。非謂札牘之？。《漢書注》杮札字亦正用此也。此箸？語所出。</duanzhu>
</t>

<wh>横</wh>
<t>
<xushi>闌木也。</xushi>
<duanzhu>闌、門遮也。引伸爲凡遮之偁。凡以木闌之皆謂之横也。古多以衡爲横。〈陳風〉〔傳〕曰：衡門、横木爲門也。〈考工記〉「衡四寸。注曰：衡古文横。假借字也。</duanzhu>
<xushi>從木。黃聲。</xushi>
<duanzhu>戸盲切，古音在十部。</duanzhu>
</t>

<wh>梜</wh>
<t>
<xushi>檢柙也。</xushi>
<duanzhu>檢柙皆函物之偁。然則梜亦謂函物<pb n="271"/>之器也。《曲禮》：羹之有菜者用梜。謂箸爲梜。此引伸之義也。</duanzhu>
<xushi>從木。夾聲。</xushi>
<duanzhu>古洽切，八部。</duanzhu>
</t>

<wh>桄</wh>
<t>
<xushi>充也。</xushi>
<duanzhu>見〈釋言〉「陸氏音義曰「桄、孫作光。按〈堯典〉光被四表。某氏傳曰光，充也。用《爾雅》爲訓也。桄讀古曠切。所以充拓之圻堮也。必外有桄、而後內可充拓之令滿。故曰桄，充也。不言所以者，仍《爾雅》文也。桄之字、古多假横爲之。且部曰「從几、足有二横。横卽桄字。《今文尚書》曰：横被四表。〈孔子閒居〉曰「以横於天下。鄭曰「横，充也。〈樂記〉曰「號以立横。横以立武。鄭曰「横，充也。皆卽〈釋言〉之桄充也。《今文尚書》作横被。故《漢書》〈王莽傳〉、王裦〔傳〕、《後漢書》馮異傳、崔駰傳、班固傳、〈魏都賦〉注所引〈東京賦〉皆作横被。《古文尚書》作光被。與孫叔然《爾雅》合。某氏傳光充也、不誤。鄭注釋以光耀。葢非。《淮南書》横四維、卽《尙書》之橫被四表也。元應曰「桄音光。古文横？二形。《聲類》作輄。今車牀及梯？下横木皆是也。</duanzhu>
<xushi>從木。灮聲。</xushi>
<duanzhu>古曠切，十部。</duanzhu>
</t>

<wh>檇</wh>
<t>
<xushi>㠯木有所擣也。</xushi>
<duanzhu>宋永嘉戴侗曰「今人猶有此語。</duanzhu>
<xushi>從木。雋聲。</xushi>
<duanzhu>遵爲切。按當從《廣韵》將遂切。古音在十三十五部也。《公羊傳》作醉李。</duanzhu>
<xushi>《春秋傳》曰：越敗吳於檇<pb n="271-1"/>李。</xushi>
<duanzhu>定公十四年事。檇李、地名。杜預曰「吳郡嘉興縣（⿰県系）南醉李城是。</duanzhu>
</t>

<wh>椓</wh>
<t>
<xushi>擊也。</xushi>
<duanzhu>此與攴部？音義皆同。《詩》云：椓之丁丁。又云：椓之橐橐。吕㓝曰「爰始淫爲劓刵椓黥。</duanzhu>
<xushi>從木。豖聲。</xushi>
<duanzhu>竹角切，三部。</duanzhu>
</t>

<wh>朾</wh>
<t>
<xushi>撞也。</xushi>
<duanzhu>撞從手。各本誤從木從禾。今正。通俗文曰「撞出曰朾。丈鞭丈莖二切。與《說文》合。謂以此物撞彼物使出也。《三蒼》作敞。《周禮》職金注作揨。他書作敞、作？。實一字也。朾之字、俗作打。音德冷都挺二切。近代讀德下切。而無語不用此字矣。</duanzhu>
<xushi>從木。丁聲。</xushi>
<duanzhu>宅耕切，十一部。</duanzhu>
</t>

<wh>柧</wh>
<t>
<xushi>棱也。</xushi>
<duanzhu>柧與棱二字互訓。殳以積竹八觚。觚當作柧。觚行而柧廢矣。《史記》酷吏傳曰「漢興。破觚而爲圜。應劭曰「觚八棱。有隅者。通俗文曰「木四方爲棱。八棱爲柧。按通俗文析言之。若渾言之。則《急就》奇觚、謂四方版也。</duanzhu>
<xushi>從木。瓜聲。</xushi>
<duanzhu>古胡切，五部。</duanzhu>
<xushi>又柧棱。</xushi>
<duanzhu>逗。</duanzhu>
<xushi>殿堂上冣高之處也。</xushi>
<duanzhu>《文𨕖》〈西都賦〉曰「設璧門之鳳闕。上觚棱而棲金爵。《後漢書》正作柧棱。李賢引《說文》爲注：</duanzhu>
</t>

<wh>棱</wh>
<t>
<xushi>柧也。從木。夌聲。</xushi>
<duanzhu>魯登切。六部。俗作楞。</duanzhu>
</t>

<wh>𣡌</wh>
<t>
<xushi>伐木餘也。</xushi>
<duanzhu>〈商頌〉〔傳〕曰：？，餘也。〈周南〉〔傳〕曰：肄，餘也。斬而復生曰肄。按肄者，？之假借字也。韋昭曰「以株生日櫱。《方言》「烈枿餘也。陳鄭之閒曰枿。晉衞之閒曰烈。秦晉之閒曰肄、或曰烈。枿者亦櫱之異文。</duanzhu>
<xushi>從木。獻聲。</xushi>
<duanzhu>五葛切。十五部。按獻聲在十四部。合韵也。</duanzhu>
<xushi>〈商書〉：若顚木之有㽕𣡌。</xushi>
<duanzhu>般庚上文。今《尚書》作由櫱。本又作枿。馬云：顚木而肄生曰枿。</duanzhu>
</t>

<wh>櫱</wh>
<t>
<xushi>𣡌或從木。辥聲。</xushi>
<duanzhu>今經典用此字。</duanzhu>
</t>

<wh><img src="269A-01">𣎴</img></wh>
<t>
<xushi>古文𣡌。從木無頭。</xushi>
<duanzhu>謂木秃其上而僅餘根株也。</duanzhu>
</t>

<wh><img src="269A-02">㮆</img></wh>
<t>
<xushi>亦古文𣡌。</xushi>
<duanzhu>從木？聲也。？者羍之或字。見〈羊部〉。古文四聲韵作？。</duanzhu>
</t>

<wh>枰</wh>
<t>
<xushi>平也。</xushi>
<duanzhu>此門聞也、戸護也之例。謂木器之平偁枰。如今言棊枰是也。〈上林賦〉「華楓枰櫨。〈吳都賦〉：枰仲君遷。本皆作平。木名也。非許所說。</duanzhu>
<xushi>從木平。平亦聲。</xushi>
<duanzhu>蒲兵切，十一部。</duanzhu>
</t>

<wh>柆</wh>
<t>
<xushi>折木也。</xushi>
<duanzhu>此與手部拉義殊。猶榣與摇之別也。</duanzhu>
<xushi>從木。立聲。</xushi>
<duanzhu>盧合切，七部。</duanzhu>
</t>

<wh>槎</wh>
<t>
<xushi>衺斫也。</xushi>
<duanzhu>？下曰「槎識也。魯語。里革曰「山不槎櫱。李善注〈西京賦〉引賈逵解詁曰「槎、邪斫也。韋曰「槎，斫也。按賈云衺斫者，於字從差得之。《周禮》有柞氏。〈周頌〉曰：載芟載柞。毛云：除木曰柞。柞皆卽槎字。異部假借。魚歌合韵之理也。</duanzhu>
<xushi>從木。𢀩聲。</xushi>
<duanzhu>側下切。十七部。按徐爰注射雉賦千荷切。此爲舊音。《漢書》貨殖傳作山不？櫱。此爲古字。今《漢書》譌爲茬字。</duanzhu>
<xushi>《春秋傳》曰：山不？。</xushi>
<duanzhu>宋本皆如此。惟趙鈔本作山木不槎。今按當於槎下補櫱。不當於山下添木也。許書亦有謂《國語》爲《春秋傳》者。此其一也。</duanzhu>
</t>

<wh>檮</wh>
<t>
<xushi>？柮。</xushi>
<duanzhu>逗。二字今補。</duanzhu>
<xushi>𣃔木也。</xushi>
<duanzhu>謂𣃔木之榦。㮯頭可憎者。</duanzhu>
<xushi>從木。？聲。</xushi>
<duanzhu>徒刀切，古音在三部。</duanzhu>
<xushi>《春秋傳》曰：？柮。</xushi>
<duanzhu>《左傳》無？柮。惟文十六年有檮杌。杜預曰「檮杌、凶頑無疇匹之皃。趙注《孟子》曰：檮杌、嚚凶之類。按葢取𣃔木之可憎爲惡人名也。出聲兀聲同部。許所據與今異。</duanzhu>
</t>

<wh>柮</wh>
<t>
<xushi>檮柮也。</xushi>
<duanzhu>舊作𣃔也二字。今更正。今人謂木頭爲榾柮。於古義未遠也。</duanzhu>
<xushi>從木。出聲。讀若《爾雅》貀無前足之貀。</xushi>
<duanzhu>女滑切。十五部。《玉篇》當骨切。引《說文》五骨切。○按二篆、舊先後倒置。今依全書通例正之。亦與梐枑同。</duanzhu>
</t>

<wh>析</wh>
<t>
<xushi>破木也。</xushi>
<duanzhu>斯下云析也。柀下云一曰析也。《詩》多言析薪。</duanzhu>
<xushi>一曰折也。</xushi>
<duanzhu>以斤破木。以斤𣃔艸。其義一也。〈魏都賦〉注引《說文》「析，量也。與今本異。</duanzhu>
<xushi>從木。從斤。</xushi>
<duanzhu>先激切，十六部。</duanzhu>
</t>

<wh>棷</wh>
<t>
<xushi>木薪也。</xushi>
<duanzhu>按〈禮運〉假棷爲藪字。</duanzhu>
<xushi>從木。取聲。</xushi>
<duanzhu>側鳩切，四部。</duanzhu>
</t>

<wh>梡</wh>
<t>
<xushi>㮯木薪也。</xushi>
<duanzhu>對析言之。梡之言完也。</duanzhu>
<xushi>從木。完聲。</xushi>
<duanzhu>胡本切，《玉篇》口管胡管二切。十四部。</duanzhu>
</t>

<wh>㮯</wh>
<t>
<xushi>梡木未析也。</xushi>
<duanzhu>此梡當作完。全也。通俗文曰「合心曰㮯。纂文曰「未判爲㮯。頁部頑下云：㮯頭也。凡全物渾大皆曰㮯。完㮯雙聲。完頑曡韵。</duanzhu>
<xushi>從木。圂聲。</xushi>
<duanzhu>胡昆切，十三部。</duanzhu>
</t>

<wh>楄</wh>
<t>
<xushi>楄部。</xushi>
<duanzhu>逗。</duanzhu>
<xushi>方木也。</xushi>
<duanzhu>部字衍。當刪（⿰刂）。《左傳正義》引《說文》楄、方木也。可證。方木泛言。非專謂棺中笭牀。故不與棺槨等篆爲伍也。何平叔〈景福殿賦〉曰「爰有禁楄。肋分翼張。亦方木之一耑也。</duanzhu>
<xushi>從木。扁聲。</xushi>
<duanzhu>部田切，十二部。</duanzhu>
<xushi>《春秋傳》曰：楄部薦榦。</xushi>
<duanzhu>《左傳》昭廿五年文。今作楄柎藉榦。杜云：楄柎、棺中笭牀也。榦、骸骨也。</duanzhu>
</t>

<wh>楅</wh>
<t>
<xushi>㠯木有所畐束也。</xushi>
<duanzhu>畐依《韵會》本。各本作逼者，後人以俗字改之也。泛云㠯木有所畐束則不專謂施於牛者。引《詩》特其一證耳。〈鄕射禮〉命弟子設楅注：楅猶幅也。<pb n="272-1"/>所以承笴齊矢者。按記云：楅髤、横而拳之。南面坐而奠之。南北當洗。是以木有所畐束也。</duanzhu>
<xushi>從木。畐聲。</xushi>
<duanzhu>彼卽切，一部。</duanzhu>
<xushi>《詩》曰：夏而楅衡。</xushi>
<duanzhu>〈魯頌〉文。注詳角部。</duanzhu>
</t>

<wh>枼</wh>
<t>
<xushi>楄也。</xushi>
<duanzhu>方木也。</duanzhu>
<xushi>枼。</xushi>
<duanzhu>逗。</duanzhu>
<xushi>薄也。</xushi>
<duanzhu>枼上當有一曰二字。凡本片之薄者謂之枼。故葉牒鍱䈎偞等字皆用以會意。《廣韵》：偞、輕薄美好皃。</duanzhu>
<xushi>從木。？聲。</xushi>
<duanzhu>與涉切。八部。按鉉曰「當從卅。乃得聲。此非也《毛傳》曰：葉，世也。葉與世音義俱相通。凡古侵覃與脂微。如立位、盇葢、疌屮、協荔、軜內、籋爾。遝隶等。其形聲皆枝出。不得專疑此也。</duanzhu>
</t>

<wh>槱</wh>
<t>
<xushi>積木燎之也。</xushi>
<duanzhu>木各本作火。今依《玉篇》、《五經文字》正。〈大雅〉：芃芃棫樸。薪之？之。傳曰「？，積也。山木茂盛。萬民得而薪之。賢人衆多。國家得用蕃興。按如毛說則？謂積薪而巳。至《鄭箋》乃以煙祀？尞爲說。許不但云積木而兼云燎之者。爲其字之從火也。不云尞之而云燎之者。燎、放火也。尞、祡祭天也。毛曰「萬民薪之而巳。故但云燎。</duanzhu>
<xushi>從木火。酉聲。</xushi>
<duanzhu>余救切，三部。</duanzhu>
<xushi>《詩》曰：薪之？之。《周禮》「以？燎祠司中司命。</xushi>
<duanzhu>見〈大宗伯〉。燎依許〈火部〉當作尞。祠今《周禮》作祀。許從毛說。又引《周禮》者，廣？證也。鄭注《周禮》曰：？，積也。</duanzhu>
</t>

<wh><img src="270A-01">𥙫</img></wh>
<t>
<xushi>？或從示。柴祭天神也。</xushi>
<duanzhu>各木作柴祭天神或從示。今正。謂其字有從示者。以燔柴乃祀天神之禮、故從示也。各本作天神。趙本作大神。</duanzhu>
</t>

<wh>休</wh>
<t>
<xushi>息止也。</xushi>
<duanzhu>〈周南〉曰「南有喬木。不可休思。</duanzhu>
<xushi>從人依木。</xushi>
<duanzhu>許尢切，三部。</duanzhu>
</t>

<wh>庥</wh>
<t>
<xushi>休或從广。</xushi>
<duanzhu>〈釋詁〉曰：休，戾也。又曰「庇、庥，廕也。此可證休庥同字。</duanzhu>
</t>

<wh>㮓</wh>
<t>
<xushi>竟也。</xushi>
<duanzhu>弓人注曰：恆讀爲㮓。㮓、竟也〈大雅〉：恆之秬秠。毛云：恆，徧也。徧與竟義相足。</duanzhu>
<xushi>從木。𢛢（⿳一⿰忄舟一）聲。</xushi>
<duanzhu>古鄧切，六部。</duanzhu>
</t>

<wh>亙</wh>
<t>
<xushi>古文㮓。</xushi>
<duanzhu>按今字多用亙。不用㮓。舟在二之閒。絕流而竟。會意也。恆之字本從心從？。</duanzhu>
</t>

<wh>械</wh>
<t>
<xushi>桎梏也。從木。戒<pb n="7-3"/>聲。</xushi>
<duanzhu>胡戒切，古音在一部。</duanzhu>
<xushi>一曰械。</xushi>
<duanzhu>逗。此字今補。</duanzhu>
<xushi>器之緫名。</xushi>
<duanzhu>趙注《孟子》曰：械、器之緫名。《禮記》音義引郭璞《三蒼解詁》同。</duanzhu>
<xushi>一曰械。</xushi>
<duanzhu>逗。此字今𥙷。</duanzhu>
<xushi>治也。</xushi>
<duanzhu>各本治作持。恐是唐人諱改。今依李善〈長笛賦〉注正。</duanzhu>
<xushi>一曰有所盛曰器。無所盛曰械。</xushi>
<duanzhu>各本作有盛爲械。無盛爲器。《詩》車攻《釋文》引無所盛曰械。今據正。按㗊部曰「器，皿也。何注《公羊》云：攻守之器曰械。《大傳》。異器械。注云：禮樂之器及兵甲也。〈王制〉「器械異制。注云：謂作務之用。皆可爲有盛無盛之證。師古注宣帝紀與各本同。恐淺人所改也。若《六書故》云：唐本《說文》曰：或說內盛爲器。外盛爲械。外盛未安。當作外戒。</duanzhu>
</t>

<wh>杽</wh>
<t>
<xushi>械也。</xushi>
<duanzhu>械當作梏。字從木手。則爲手械無疑也。《廣雅》曰：杽謂之梏。杽杻古今字。《廣韵》曰：。抙、杻古文。</duanzhu>
<xushi>從木手。</xushi>
<duanzhu>會意。</duanzhu>
<xushi>手亦聲。</xushi>
<duanzhu>敕九切，三部。</duanzhu>
</t>

<wh>桎</wh>
<t>
<xushi>足械也。所㠯質地。</xushi>
<duanzhu>所㠯質地四字依《周禮音義》補。桎質曡韵也。《周禮》掌囚注：鄭司農云：拲者，兩手共一木也。桎梏者，兩手各一木也。玄謂在手曰梏。在足曰桎。中罪不拲。手足各一木耳。按後鄭從許說也。韋昭云：兩手共一木曰拲。兩手各一木曰梏。</duanzhu>
<xushi>從木。至聲。</xushi>
<duanzhu>之日切，十二部。</duanzhu>
</t>

<wh>梏</wh>
<t>
<xushi>手械也。所㠯告天。</xushi>
<duanzhu>所㠯告天四字依《周禮音義》補。梏吿曡韵也。</duanzhu>
<xushi>從木。吿聲。</xushi>
<duanzhu>古沃切，三部。</duanzhu>
</t>

<wh>櫪</wh>
<t>
<xushi>櫪㯕。</xushi>
<duanzhu>逗。</duanzhu>
<xushi>柙指也。</xushi>
<duanzhu>柙各本作椑。今正。柙指如今之拶指。故與械杽桎梏爲類。《莊子》曰「罪人交臂歷指。歷指謂以㯕柙其指也。通俗文<pb n="273"/>曰「考具謂之？㯕。考俗作拷。尉繚子曰「束人之指而訊囚之情。</duanzhu>
<xushi>從木。𠪱聲。</xushi>
<duanzhu>郎擊切，十六部。</duanzhu>
</t>

<wh>㯕</wh>
<t>
<xushi>？㯕也。</xushi>
<duanzhu>二字㬪韵。㯕讀同析。</duanzhu>
<xushi>從木。斯聲。</xushi>
<duanzhu>先稽切，十六部。</duanzhu>
</t>

<wh>檻</wh>
<t>
<xushi>櫳也。</xushi>
<duanzhu>李善注〈長楊賦〉引《釋名》曰：檻車上施闌檻以格猛獸。亦囚禁罪人之車也。按許云檻櫳也者，謂罪人及虎豹所居。假借爲凡闌檻字。</duanzhu>
<xushi>從木。監聲。</xushi>
<duanzhu>胡黯切，八部。</duanzhu>
<xushi>一曰圏。</xushi>
<duanzhu>圏者，養嘼之閑。</duanzhu>
</t>

<wh>櫳</wh>
<t>
<xushi>檻也。從木。龍聲。</xushi>
<duanzhu>字有偏旁稍移而爲二字者。柔栩也、杼機持緯者也、㰍房室之？也、櫳檻也，是也。竊有疑焉。㰍與櫳皆言横直爲窗櫺通明。不嫌同偁。如檻亦爲闌檻。許於楯下云闌檻是也。左木右龍之字恐淺人所增。盧紅切，九部。</duanzhu>
</t>

<wh>柙</wh>
<t>
<xushi>檻也。所㠯臧虎兕也。</xushi>
<duanzhu>所、也二字依《廣韵》補。《論語》「虎兕出於柙。馬曰「柙，檻也。引伸爲凡檢柙之偁。如上文云柙指是也。</duanzhu>
<xushi>從木。甲聲。</xushi>
<duanzhu>烏匣切，《廣韵》胡甲切。八部。</duanzhu>
</t>

<wh><img src="270B-01">（图270B-01）</img></wh>
<t>
<xushi>古文柙。</xushi>
</t>

<wh>棺</wh>
<t>
<xushi>關也。</xushi>
<duanzhu>以㬪韵爲訓。門聞、戸護之例也。</duanzhu>
<xushi>所㠯掩屍。</xushi>
<duanzhu>屍各本作尸。誤。今正。《釋名》曰：棺，關也。關，閉也。</duanzhu>
<xushi>從木。官聲。</xushi>
<duanzhu>古丸切，十四部。</duanzhu>
</t>

<wh>櫬</wh>
<t>
<xushi>棺也。</xushi>
<duanzhu>《玉篇》曰：親身棺也。按天子之棺四重。諸公三重。諸侯再重。大夫一重。士不重。天子水兕革棺冣在內。諸侯杝棺冣在內。〈檀弓〉：君卽位而爲椑。椑謂杝棺親屍者。椑、堅箸之言也。</duanzhu>
<xushi>從木。親聲。</xushi>
<duanzhu>初僅切，十二部。</duanzhu>
<xushi>《春秋傳》曰：士輿櫬。</xushi>
<duanzhu>《左傳》僖六年文。</duanzhu>
</t>

<wh>槥</wh>
<t>
<xushi>棺櫝也。</xushi>
<duanzhu>櫝，匱也。棺之小者。故謂之棺櫝。《急就篇》「棺槨槥櫝。櫝卽槥也。〈高帝紀〉。令士卒從軍死者爲櫘。應劭曰「小棺也。今謂之櫝。臣瓚引金布令曰「不幸死。死所爲櫝。傳歸所居。縣（⿰県系）賜以衣棺。</duanzhu>
<xushi>從木。彗聲。</xushi>
<duanzhu>祥歲切，十五部。</duanzhu>
</t>

<wh>椁</wh>
<t>
<xushi>葬有木𩫖也。</xushi>
<duanzhu>木𩫖者。以木爲之。周於棺。如城之有𩫖也。〈檀弓〉曰：殷人棺椁。注：椁，大也。以木爲之。言郭大於棺也。</duanzhu>
<xushi>從木𩫖。</xushi>
<duanzhu>會意</duanzhu>
<xushi>𩫖亦聲。</xushi>
<duanzhu>𩫖亦二字今補。古博切，五部。</duanzhu>
</t>

<wh>楬</wh>
<t>
<xushi>楬櫫也。</xushi>
<duanzhu>三字句。趙鈔本及近刻五音韵諩作楬櫫。宋本、葉本、《類篇》、《集韵》、宋刊五音韵諩皆作楬桀。葢宋時大徐本固有二。故同一五音韵諩而流傳不一也。今按作桀不可通。桀自訓磔。雖杙有𧦝榤者。然頗迂遠。楬櫫見《周禮》〔注〕：職金。楬而璽之。注曰：楬、書其數量以著其物也。今時之書有所表<pb n="273-2"/>識。謂之楬櫫。《廣雅》曰：楬櫫，杙也。《廣韵》曰：。楬櫫、有所表識也。楬櫫、漢人語。許以漢人常語爲訓。故出櫫字於說解。仍不大列櫫篆。漢酷吏傳曰「瘞寺門桓東。楬著其姓名。著櫫同字可證也。《韵會》楬下引《說文》曰：杙也。櫫也。此小徐眞本。而語似不完。師古注《漢書》曰「楬，杙也。椓杙於瘞處而書死者名也。師古杙也之云、葢本《說文》「但《說文》杙字當作弋。</duanzhu>
<xushi>從木。曷聲。</xushi>
<duanzhu>其謁切。十五部。今字揭行而楬廢矣。</duanzhu>
<xushi>《春秋傳》曰：楬而書之。</xushi>
<duanzhu>未見。疑是引《周禮》楬而璽之。</duanzhu>
</t>

<wh>梟</wh>
<t>
<xushi>不孝鳥也。故日至捕梟磔之。</xushi>
<duanzhu>漢儀。夏至賜百官梟羹。《漢書音義》：孟康曰「梟、鳥名。食母。破鏡、獸名。食父。黃帝欲絕其類。使百吏祠皆用之。如淳曰「漢使東郡送梟。五月五日作梟羹以賜百官。以其惡鳥故食之也。</duanzhu>
<xushi>從鳥在木上。</xushi>
<duanzhu>《五經文字》曰：從鳥在木上。隷省作梟。然則《說文》本作䲷甚明。今各本云從鳥頭在木上。而改篆作梟。非也。此篆不入鳥部而入〈木部〉者。重磔之於木也。倉頡在黃帝時、見黃帝磔此鳥。故製字如此。古堯切，二部。</duanzhu>
</t>

<wh>棐</wh>
<t>
<xushi>輔也。</xushi>
<duanzhu>《尚書》多言棐。〈釋詁〉曰：弼棐輔比俌也。按棐葢弓檠之類。</duanzhu>
<xushi>從<pb n="273-3"/>木。非聲。</xushi>
<duanzhu>府尾切。十五部。按此篆失其舊次。</duanzhu>
</t>
<variants>文四百二十一<duanzhu>古本皆作二十一。毛扆剜沾閑篆於部末。改作二十二。非也。今刪（⿰刂）檍樛二篆。則四百十九。</duanzhu>，重三十九。</variants>

<wh>東</wh>
<t>
<xushi>動也。</xushi>
<duanzhu>見漢律曆志。</duanzhu>
<xushi>從木。官溥說。從日在木中。</xushi>
<duanzhu>木、榑木也。日在木中曰東。在木上曰杲。在木下曰杳。得紅切，九部。</duanzhu>
<xushi>凡東之屬皆從東。</xushi>
</t>

<wh>㯥</wh>
<t>
<xushi>二東。</xushi>
<duanzhu>謂其形也。</duanzhu>
<xushi>𣍘從此。</xushi>
<duanzhu>謂𣍘以會意也。</duanzhu>
<xushi>闕。</xushi>
<duanzhu>謂義與音皆闕也。鍇曰「按《說文》舊本無音。鉉亦不箸反語。</duanzhu>
</t>
<variants>文二。</variants>

<wh>林</wh>
<t>
<xushi>平土有叢木曰林。</xushi>
<duanzhu>《周禮》林衡注曰：竹木生平地曰林。〈小雅〉依彼平林〔傳〕曰：平林、林木之在平地者也。？部曰「野外謂之林。引伸之義也。〈釋詁〉、《毛傳》皆曰「林，君也。假借之義也。</duanzhu>
<xushi>從二木。</xushi>
<duanzhu>力尋切，七部。</duanzhu>
<xushi>凡林之屬皆從林。</xushi>
</t>

<wh><img src="271B-01">𣞤</img></wh>
<t>
<xushi>豐也。</xushi>
<duanzhu>〈釋詁〉曰：蕪茂豐也。《釋文》云：蕪、古本作？。</duanzhu>
<xushi>從木𡘲。</xushi>
<duanzhu>會意。</duanzhu>
<xushi>𡘲。</xushi>
<duanzhu>逗。此字今補。</duanzhu>
<xushi>或說規模字。</xushi>
<duanzhu>或說𡘲是規模之模字也。或之者，疑之也。故〈木部〉模下不錄。</duanzhu>
<xushi>從大𠦜。</xushi>
<duanzhu>謂𡘲從大𠦜會意也。</duanzhu>
<xushi>𠦜。</xushi>
<duanzhu>逗。此字今補。</duanzhu>
<xushi>數之積也。</xushi>
<duanzhu>𠦜篆不見於本書。故釋其義。耒部𦓯下曰𠦜㕚。用𠦜字。漢石經《論語》「年卌見惡焉。是卌爲四十幷。猶廿爲二十幷、卅爲三十幷也。其音則《廣韵》先立切。四十之合聲。猶卄讀如入、卅讀如趿也。《廣韵》引《說文》云數名、卽此。巳上十四字說從𡘲之意。</duanzhu>
<xushi>林者，木之多也。</xushi>
<duanzhu>說從林之意。</duanzhu>
<xushi>？與庶同意。</xushi>
<duanzhu>𣞤各木作𠦜。誤。𣞤從林大𠦜。𢉙從广炗。其製字之意略同。皆貌其衆盛也。文甫切。五部。按此蕃𣞤字也。𣜩（⿰⿱士示⿱又米）變爲無。遂借爲有？字。而蕃無乃借廡、或借蕪爲之矣。</duanzhu>
<xushi>〈商書〉：庶艸䋣𣞤。</xushi>
<duanzhu>〈洪範〉文。今《尚書》作蕃廡。〈晉語〉「黍不爲黍。不能蕃廡。亦同。</duanzhu>
</t>

<wh>鬱</wh>
<t>
<xushi>木叢者。</xushi>
<duanzhu>依《韵會》本。秦風。鬱彼北林。毛曰「鬱，積也。鄭司農注〈考工記〉曰：惌讀如宛彼北林之宛。菀桺傳曰「菀、茂林也。桑柔傳曰「菀、茂皃。按宛菀皆卽鬱字。</duanzhu>
<xushi>從林。？省聲。</xushi>
<duanzhu>迂弗切，十五部。</duanzhu>
</t>

<wh>楚</wh>
<t>
<xushi>叢木。</xushi>
<duanzhu>〈小雅〉〔傳〕曰：楚楚、茨棘皃。小徐引小謝《詩》曰：寒城一以眺。平楚正蒼然。</duanzhu>
<xushi>一名？也。</xushi>
<duanzhu>一名當作一曰「許書之一曰「有謂別一義者。有謂別一名者。上文叢木泛詞。則一曰爲別一義矣。〈艸部〉？下曰楚木也。此云？也。是則異名同實。楚國或𧦝楚。或𧦝？。或絫𧦝？楚。</duanzhu>
<xushi>從林。疋聲。</xushi>
<duanzhu>創舉切，五部。</duanzhu>
</t>

<wh>棽</wh>
<t>
<xushi>木枝條棽儷也。</xushi>
<duanzhu>也各本作皃。今依《集韵》、《類篇》正。〈人部〉儷下云：棽儷也。棽儷者，枝條茂密之皃。借爲上覆之皃。東都賦。鳳盇棽麗。李善注引七略。雨葢棽麗。麗與儷同力支切。張揖大人賦注曰：林離、摻攦也。摻攦、所林所宜二反。葢卽棽儷。</duanzhu>
<xushi>從林。今聲。</xushi>
<duanzhu>丑林切，七部。</duanzhu>
</t>

<wh>楙</wh>
<t>
<xushi>木盛也。</xushi>
<duanzhu>此與〈艸部〉茂音義皆同。分艸木耳。釋木。楙、木瓜。則專爲一物之名。</duanzhu>
<xushi>從木。矛聲。</xushi>
<duanzhu>莫𠋫切，四部。</duanzhu>
</t>

<wh>麓</wh>
<t>
<xushi>守山林吏也。</xushi>
<duanzhu>《左傳》「山林之木。衡鹿守之。杜曰「衡鹿、官名也。按鹿者，麓之假借字。天子曰林衡。諸侯曰衡鹿。皆守山林吏也。〈晉語〉「史黯曰「主將適螻而麓不聞。韋曰「麓、主君苑囿者。</duanzhu>
<xushi>從林。鹿聲。</xushi>
<duanzhu>盧谷切。三部。按此亦形聲包會意。守山林之吏、如鹿之在山也。</duanzhu>
<xushi>一曰林屬於山爲麓。《春秋傳》曰：沙麓崩。</xushi>
<duanzhu>春秋僖公十四年文。三傳同。《榖梁傳》曰：林屬於山爲麓。《周禮》、〈王制〉皆云林麓。鄭云：山木生平地曰林。生山足曰麓。《詩》〈大雅〉旱麓毛曰「麓、山足也。葢凡山足皆得偁麓也。亦假借作鹿。易。卽鹿無虞。虞翻曰「山足稱鹿。鹿，林也。</duanzhu>
</t>

<wh>㯟</wh>
<t>
<xushi>古文從彔。</xushi>
<duanzhu>彔聲。</duanzhu>
</t>

<wh>棼</wh>
<t>
<xushi>複屋棟也。</xushi>
<duanzhu>複屋、〈考工記〉謂之重屋。〈木部〉曰「檼，棼也。是曰檼、曰棼者，複屋之棟也。曰橑者，複屋之椽也。〈竹部〉曰「笮者，在瓦之下棼上者也。姚氏鼐曰「椽棟既重、軒版垂檐皆重矣。軒版卽屋笮。或木或竹異名。在瓦之下椽之上。檐垂椽端。椽亦謂之橑。〈考工記〉重屋。鄭以複笮釋之。而他書所稱曰重檐曰重橑曰重軒曰重、棟、曰重棼、各舉其一爲言爾。按《左傳》「治絲而棼之。假借爲紛亂字。</duanzhu>
<xushi>從林。分聲。</xushi>
<duanzhu>符分切，十三部。</duanzhu>
</t>

<wh>森</wh>
<t>
<xushi>木多皃。從林。從木。</xushi>
<duanzhu>按《篇》、《韵》皆云：森、長木皃。疑《篇》、《韵》所據爲長。從林從木正謂有木出平林之上也。</duanzhu>
<xushi>讀若曾參之參。</xushi>
<duanzhu>所今切，七部。</duanzhu>
</t>
<variants>文九，重一。</variants>

<wh>才</wh>
<t>
<xushi>艸木之初也。</xushi>
<duanzhu>引伸爲凡始之偁。〈釋詁〉曰：初哉始也哉卽才。故哉生明亦作才生明。凡才材財裁纔字以同音通用。</duanzhu>
<xushi>從丨上貫一。將生枝葉也。一。</xushi>
<duanzhu>逗。</duanzhu>
<xushi>地也。</xushi>
<duanzhu>一謂上畫也。將生枝葉謂下畫。才有莖出地而枝葉未出。故曰將。艸木之初而枝葉畢（）寓焉。生人之初而萬善畢（）具焉。故人之能曰才。言人之所藴也。凡艸木之字才者，初生而枝葉未見也。屮者，生而有莖有枝也。㞢者，枝莖益大也。？者，益茲上進也。此四字之先後次弟。昨哉切，一部。</duanzhu>
<xushi>凡才之屬皆從才。</xushi>
</t>
<variants>文一。</variants>
<author>儀徵阮長生校刊</author>
