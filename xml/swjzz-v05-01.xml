
<檔 ="swjz01-01.xml">
<title n="juan-head" id="v09">說文解字第五篇上</title>
<author>金壇段玉裁注</author>

<wh>竹</wh>
<t>
<xushi>冬生艸也。</xushi>
<duanzhu>云冬生者，謂竹胎生於冬。且枝葉不凋也。云艸者，《爾雅》竹在〈釋艸〉：《山海經》有云其艸多竹。故謂之冬生艸。戴凱之云：植物之中有艸木竹、猶動品之中有魚鳥獸也。</duanzhu>
<xushi>象形。</xushi>
<duanzhu>象㒳㒳竝生。陟玉切。三部。按《廣韵》張六切。</duanzhu>
<xushi>下𠂹者，箁箬也。</xushi>
<duanzhu>恐人未曉下𠂹之恉。故言之。</duanzhu>
<xushi>凡竹之屬皆从竹。</xushi>
</t>

<wh>箭</wh>
<t>
<xushi>矢竹也。</xushi>
<duanzhu>各本無竹。依《藝文類聚》補。矢竹者可以爲矢之竹也。《周禮》及釋地注皆曰「箭，篠也。《方言》「箭、自關而東謂之矢。江淮之閒謂之鍭。關西曰箭。郭云：箭者，竹名。因以爲號。按今天下語言皆謂矢爲箭。</duanzhu>
<xushi>从竹，前聲。</xushi>
<duanzhu>子賤切。古音在十一部。《周禮故書》箭爲晉。杜云：晉當爲箭。按《吳越春秋》「晉竹十廋。晉竹卽箭竹。假借字也。</duanzhu>
</t>

<wh>箘</wh>
<t>
<xushi>箘簬。</xushi>
<duanzhu>逗。</duanzhu>
<xushi>竹也。</xushi>
<duanzhu>竹字今補。〈禹貢〉鄭注曰：箘簬、聆風也。按箘簬二字一竹名。〈吳都賦〉之射筒也。劉逵曰「射筒竹細小通長。長丈餘。無節。可以爲矢笴。名（此三字補）射筒。及由梧竹皆出交趾九眞。〈招䰟〉「昆蔽象棊。王曰「昆或言箟簬。今之箭囊也。箟卽箘之異體。箭囊卽射筒之異詞。無底曰囊。通簫曰筒。皆自其無節言之。謂之好箭幹耳。古者，絫呼曰箘簬。《戰國策》箘簬之勁不能過是也。單呼曰箘。《吕氏春秋》越駱之箘是也。書正義及戴凱之說箘簬爲二竹。繆矣。</duanzhu>
<xushi>从竹，囷聲。</xushi>
<duanzhu>渠隕切，十三部。</duanzhu>
<xushi>一曰簙棊也。</xushi>
<duanzhu>《方言》簙或謂之蔽。或謂之箘。秦晉之閒謂之簙。吳楚之閒或謂之蔽。或謂之棊。</duanzhu>
</t>

<wh>簬</wh>
<t>
<xushi>箘簬也。从竹，路聲。</xushi>
<duanzhu>洛故切，五部。</duanzhu>
<xushi>〈夏書〉曰：惟箘簬枯。</xushi>
<duanzhu>〈禹貢〉文。枯各本作楛。今依〈木部〉正。</duanzhu>
</t>

<wh>簵</wh>
<t>
<xushi>古文簬。从輅。</xushi>
<duanzhu>當作簬或从輅。轉寫之誤也。《篇》、《韵》皆云簵同簬。今《尙書》、《史記》皆作簵。若古文四聲韵云簵古文。卽取諸誤本《說文》也。</duanzhu>
</t>

<wh>筱</wh>
<t>
<xushi>箭屬。小竹也。</xushi>
<duanzhu>釋草曰「篠、箭。《周禮》〔注〕曰：箭，篠也。二京賦解曰「篠、箭竹也。此云箭屬。小異。</duanzhu>
<xushi>从竹，攸聲。</xushi>
<duanzhu>先杳切，今字作篠。古音在三部。</duanzhu>
</t>

<wh>簜</wh>
<t>
<xushi>大竹也。</xushi>
<duanzhu>〈大射儀〉。簜在建𡔷之閒。注：簜，竹也。笙簫之屬。按簜者竹名。<pb n="191-2"/>以竹成器亦曰簜。笙簫皆用小竹而云簜者，大之也。</duanzhu>
<xushi>从竹，湯聲。</xushi>
<duanzhu>徒朗切，十部。</duanzhu>
<xushi>〈夏書〉曰：瑤琨筱簜。</xushi>
<duanzhu>〈禹貢〉文。</duanzhu>
<xushi>簜可爲榦。</xushi>
<duanzhu>榦、弓榦也。弓人曰「凡取榦之道七。竹爲下。</duanzhu>
<xushi>筱可爲矢。</xushi>
<duanzhu>筱簜之用不止於此。而此爲冣宜。</duanzhu>
</t>

<wh>䉠</wh>
<t>
<xushi>竹也。</xushi>
<duanzhu>竹名。按䉠篃古今字也。如《禮經》古文眉作微、《爾雅》湄作㵟之比。〈西山經〉：英山其陽多箭多篃。今本作䉋。郭云：今漢中郡出。厚裏而長節。根湥。筍冬生。戴凱之云：生非一處。江南山谷所饒也。故是箭竹類。一尺數節。葉大如履。可以作篷。莖中作矢。俗謂之䈛笴。按郭云長節、戴云穊節。不合。既云中作矢。則一尺數節當作數尺一節也。</duanzhu>
<xushi>从竹，微聲。</xushi>
<duanzhu>無非切。十五部。按《廣韵》云又武悲切。</duanzhu>
</t>

<wh><img src="189B-01">𥰙</img></wh>
<t>
<xushi>籒文。从微省。</xushi>
<duanzhu>按當云从𣁋。省字衍。</duanzhu>
</t>

<wh>筍</wh>
<t>
<xushi>竹胎也。</xushi>
<duanzhu>醢人注曰：筍、竹萌。按許與鄭稍異。胎言其含苞。萌言其巳㩅也。〈吳都賦〉曰：苞筍抽節。引伸爲竹靑皮之偁。《尙書》云？重筍席、禮器如竹箭之有筍、〈聘義〉浮筍旁達皆是。其音爲贇切。今字作筠。</duanzhu>
<xushi>从竹，旬聲。</xushi>
<duanzhu>思允切。十二部。今字作笋。</duanzhu>
</t>

<wh>䈚</wh>
<t>
<xushi>竹萌也。</xushi>
<duanzhu>釋草曰「䈚、箭萌。醢人鄭注<pb n="191-3"/>同。許意筍䈚不以大竹小竹分別。筍从旬。旬从勹。取裏妊之意。䈚从怠。與始同音。取始生之意。筍謂掘諸地中者，如今之冬筍。䈚謂巳抽出者，如今之春筍。與鄭說不同也。按《周禮》箈菹本作菭菹。故大鄭云菭、水中魚衣也。與〈艸部〉菭水靑衣也合。後鄭讀菭爲䈚。用釋草箭萌之訓。故郭注《爾雅》引《周禮》䈚菹鴈醢也。今本《周禮》作箈。非菭非䈚。乃是譌字。注中亦奪菭當爲䈚四字。</duanzhu>
<xushi>从竹，怠聲。</xushi>
<duanzhu>徒哀切，一部。</duanzhu>
</t>

<wh>箁</wh>
<t>
<xushi>竹箬也。从竹，咅聲。</xushi>
<duanzhu>薄侯切，四部。</duanzhu>
</t>

<wh>箬</wh>
<t>
<xushi>楚謂竹皮曰箬。</xushi>
<duanzhu>今俗云筍籜、箬是也。？而陊地。故竹篆下垂者像之。</duanzhu>
<xushi>从竹，若聲。</xushi>
<duanzhu>若、擇菜也。擇菜者絕（⿰糸⿱刀㔾）其本末。此形聲包會意也。而勺切，五部。</duanzhu>
</t>

<wh>節</wh>
<t>
<xushi>竹約也。</xushi>
<duanzhu>約、纏束也。竹節如纏束之狀。〈吳都賦〉曰：苞筍抽節。引伸爲節省、節制、節義字。又假借爲符卪字。</duanzhu>
<xushi>从竹，卽聲。</xushi>
<duanzhu>子結切，十二部。</duanzhu>
</t>

<wh>筡</wh>
<t>
<xushi>析竹笢也。</xushi>
<duanzhu>析各本譌折。今正。《方言》「筡，析也。析竹謂之筡。郭云：今江東呼蔑竹裏爲筡。亦名筡之也。按此注謂巳析之蔑爲筡。人析之亦偁筡之。本無誤字。戴氏疏證改筡之二字爲笢字。非也。《爾雅》「簢、筡中。葢<pb n="192"/>此義之引伸。肉薄好大者謂之筡中。如析去靑皮而薄也。醫方竹筎音如。卽此字。別錄从竹。俗从艸。</duanzhu>
<xushi>从竹，余聲，讀若䋈。</xushi>
<duanzhu>䋈宋刻作絮。小徐同。同都切，五部。</duanzhu>
</t>

<wh><img src="190A-01">𥵸</img></wh>
<t>
<xushi>筡也</xushi>
<duanzhu>謂筡之也。釋草。粼堅中。粼同磨磷之磷。謂堅中者必磨之也。簢筡中。簢同？。謂空中者必析之也。</duanzhu>
<xushi>从竹，𦤝聲。</xushi>
<duanzhu>武移切，古音在十二部。</duanzhu>
</t>

<wh>笢</wh>
<t>
<xushi>竹膚也。</xushi>
<duanzhu>膚，皮也。竹膚曰笢。亦曰筍。見禮器。俗作筠。巳析可用者曰蔑。禮注作䈼。〈士喪禮〉謂之靲。析之謂之筡。亦謂之？。</duanzhu>
<xushi>从竹，民聲。</xushi>
<duanzhu>武盡切，十二部。</duanzhu>
</t>

<wh>笨</wh>
<t>
<xushi>竹裏也。</xushi>
<duanzhu>謂其內質白也。又有白如紙者。〈吳都賦〉注謂之竹孚俞。</duanzhu>
<xushi>从竹，本聲。</xushi>
<duanzhu>布忖切，十三部。</duanzhu>
</t>

<wh>䈵</wh>
<t>
<xushi>竹皃</xushi>
<duanzhu>〈南都賦〉「其竹阿𨙻䈵䇯。風靡雲披。李善引《說文》「䈵、竹皃也。《埤蒼》「䇯、竹頭有文也。上烏孔反。下如涌反。按〈吳都賦〉云：䈵䇯簫瑟。謝靈運山居賦自注：修竦、便娟、蕭森、䈵蔚皆竹貌也。今三賦䈵皆誤从艸矣。</duanzhu>
<xushi>从竹，翁聲。</xushi>
<duanzhu>烏紅切，九部。</duanzhu>
</t>

<wh>篸</wh>
<t>
<xushi>篸差也。</xushi>
<duanzhu>各本差上無篸。此淺人謂爲複舉字而刪（⿰刂）之也。《集韵》「篸差竹皃。初簪切。又篸竹長皃。疏簪切。按〈木部〉槮、木長皃。引槮<pb n="192-1"/>差䓷菜。葢物有長有短則參差不齊。竹木皆然。今人作參差。古則从竹、从木也。</duanzhu>
<xushi>从竹，參聲。</xushi>
<duanzhu>所今切，七部。</duanzhu>
</t>

<wh>篆</wh>
<t>
<xushi>引書也。</xushi>
<duanzhu>引書者，引筆而箸於竹帛也。因之李斯所作曰篆書。而謂史籒所作曰大篆。既又謂篆書曰小篆。其字之本義爲引書。如彫刻圭璧曰瑑。《周禮》〔注〕：五采畫轂約謂之夏篆。</duanzhu>
<xushi>从竹，彖聲。</xushi>
<duanzhu>特兖切，十五部。</duanzhu>
</t>

<wh>籒</wh>
<t>
<xushi>讀書也。</xushi>
<duanzhu>〈言部〉曰「讀籒書也。敘目曰「尉律學僮十七巳上始試。諷籒書九千字。乃得爲吏。試字句絕（⿰糸⿱刀㔾）。諷籒連文。謂諷誦而抽繹之。滿九千字皆得六書之恉。乃得爲吏也。此籒字之本義。經傳尟用。周宣王時大史以爲名。因以名所箸大篆曰籒文。迄今學者絕（⿰糸⿱刀㔾）少知其本義者。故於讀下籒書改爲誦書。於敘目釋爲籒文九千字。重悂貤繆。可勝嘆哉。《毛傳》曰：讀抽也。《方言》曰抽，讀也。抽皆籒之假借。籒者抽也。讀者，續也。抽引其緒相續而不竆也。亦假紬字爲之。大史公自序。紬《史記》石室金匱之書。如淳云：抽徹舊書故事而次述之也。亦借繇字爲之。《春秋傳》⺊筮繇辭。今皆作繇。又俗作𦅸。據許則作籒。服䖍曰「繇，抽也。抽出吉凶。</duanzhu>
<xushi>从竹，㩅聲。</xushi>
<duanzhu>此形聲包會意。直又切，三部。</duanzhu>
<xushi>《春秋傳》曰：⺊籒云：</xushi>
<duanzhu>《左傳》⺊筮皆云繇。此言⺊以該筮也。</duanzhu>
</t>

<wh>篇</wh>
<t>
<xushi>書也。</xushi>
<duanzhu>書，箸也。箸於𥳑牘者也。亦謂之篇。古曰篇。漢人亦曰卷。卷者，縑帛可捲也。</duanzhu>
<xushi>一曰關西謂榜篇。</xushi>
<duanzhu>榜所以輔弓弩者。此其引伸之義。今之榜頟標榜是也。關西謂之篇、則同扁。</duanzhu>
<xushi>从竹，扁聲。</xushi>
<duanzhu>芳連切，古音在十二部。</duanzhu>
</t>

<wh>籍</wh>
<t>
<xushi>簿也。</xushi>
<duanzhu>簿當作薄。六寸薄、見〈寸部〉「引伸凡箸於竹帛皆謂之籍。</duanzhu>
<xushi>从竹，耤聲。</xushi>
<duanzhu>秦昔切，古音在五部。</duanzhu>
</t>

<wh>篁</wh>
<t>
<xushi>竹田也。</xushi>
<duanzhu>《戰國策》「薊𠀉之植。植於汶篁。〈西京賦〉：篠簜？衍。編町成篁。《漢書》「篁竹之中。注：竹田曰篁。今人訓篁爲竹。而失其本義矣。</duanzhu>
<xushi>从竹，皇聲。</xushi>
<duanzhu>戸光切，十部。</duanzhu>
</t>

<wh>䉃</wh>
<t>
<xushi>剖竹未去節謂之䉃。</xushi>
<duanzhu>謂未去中之相隔者。《方言》「所以隱櫂謂之？。郭云：搖樐小橛也。按？葢卽䉃字。其始以剖竹未去節爲之。後乃以木爲之。改其字作？、作槳。後人又不以名橛而以名櫂矣。</duanzhu>
<xushi>从竹，將聲。</xushi>
<duanzhu>卽㒳切。十部。按此二篆之次當在篸下篆上。則皆得其所矣。</duanzhu>
</t>

<wh>䈎</wh>
<t>
<xushi>籥也。</xushi>
<duanzhu>小兒所書寫。每一笘謂之一䈎。今書一紙謂之一頁。或作葉。其實當作此䈎。</duanzhu>
<xushi>从竹，枼聲。</xushi>
<duanzhu>與接切，八部。</duanzhu>
</t>

<wh>籥</wh>
<t>
<xushi>書僮竹笘也。</xushi>
<duanzhu>笘下曰「潁川人名小兒所書寫爲笘。按笘謂之籥。亦謂之觚。葢以白墡染之可拭去再書者。其拭觚之布曰幡。</duanzhu>
<xushi>从竹，龠聲。</xushi>
<duanzhu>以灼切。二部。按管龠字與此別。</duanzhu>
</t>

<wh>䉧</wh>
<t>
<xushi>竹聲也。</xushi>
<duanzhu>小徐曰「猶言瀏然聲淸也。</duanzhu>
<xushi>从竹，劉聲。</xushi>
<duanzhu>力求切，三部。</duanzhu>
</t>

<wh>𥳑</wh>
<t>
<xushi>牒也。</xushi>
<duanzhu>片部曰「牒，札也。〈木部〉曰「札，牒也。按𥳑、竹爲之。牘、木爲之。牒札其通語也。〈釋器〉曰：𥳑謂之畢（）。學記云呻其佔畢（）是也。等者，齊𥳑也。編者，次𥳑也。詳𠕋下。</duanzhu>
<xushi>从竹，閒聲。</xushi>
<duanzhu>古限切，十四部。</duanzhu>
</t>

<wh>笐</wh>
<t>
<xushi>竹列也。</xushi>
<duanzhu>列元應書作次。竹列者，謂竹之生。疏數偃仰。不齊而齊。笐之言行也。行，列也。釋草。仲無笐。葢謂竹有行列如伯仲然也。無者，發聲也。引伸之取竹爲衣架亦曰笐。《廣韵》四十二宕曰笐、衣架是也。內則所謂楎椸。釋器所謂竿謂之箷也。其字亦作桁。古樂府云：還視桁下無懸衣是也。</duanzhu>
<xushi>从竹，亢聲。</xushi>
<duanzhu>古郎切。十部。按依《爾雅音義》戸剛反。其衣笐、衣桁韵書下浪切。</duanzhu>
</t>

<wh>篰</wh>
<t>
<xushi>㒼爰也。</xushi>
<duanzhu>《廣雅》曰：？萲，篰也。曹憲上音滿。下音緩。《廣韵》曰：。？䈠、𥳑也。蔀，牘也。《玉篇》曰：篰、竹牘也。按㒼爰漢人語。俗字加竹。</duanzhu>
<xushi>从竹，部聲。</xushi>
<duanzhu>薄口切。四部。按許書無簿字。篰葢卽今之簿字也。</duanzhu>
</t>

<wh>等</wh>
<t>
<xushi>齊𥳑也。</xushi>
<duanzhu>齊𥳑者，㬪𥳑𠕋齊之。如今人整齊書籍也。引伸爲凡齊之偁。凡物齊之。則高下歷歷可見。故曰等級。刀部云：則、等畫物也。</duanzhu>
<xushi>从竹寺。</xushi>
<duanzhu>會意。</duanzhu>
<xushi>寺、官曹之等平也。</xushi>
<duanzhu>說从寺之意。〈寸部〉曰：寺，廷也。有法度者也。故从寸。官之所止九寺。於此等平法度。故等从竹寺。古在一部。止韵。音變入海韵。音轉入等韵。多肯切。</duanzhu>
</t>

<wh>笵</wh>
<t>
<xushi>法也。</xushi>
<duanzhu>〈𣪠辭〉「範圍天地之化而不過。鄭曰「範，法也。〈考工記〉「軓前十尺。注云：書或作𨊠。𨊠，法也。按許無𨊠字。車部範爲範軷。則〈𣪠辭〉範圍、假借字也。</duanzhu>
<xushi>从竹，氾聲。</xushi>
<duanzhu>防？切，八部。</duanzhu>
<xushi>竹、𥳑書也。古法有竹㓝。</xushi>
<duanzhu>說从竹之意。法具於𥳑書。故笵从竹也。《左傳》曰：鄭駟歂殺鄧析而用其竹㓝。竹㓝者，㓝罰科條載於竹𥳑也。通俗文曰「規模曰笵。元應曰「以土曰？。以金曰鎔。以木曰模。以竹曰笵。一物材別也。說與說合。</duanzhu>
</t>

<wh>箋</wh>
<t>
<xushi>表識書也。</xushi>
<duanzhu>鄭六藝論云：注《詩》宗毛爲主。毛義若隱略。則更表明。如有不同。卽下己意。按注《詩》偁箋。自說甚明。《博物志》云：毛爲北海相。鄭是郡人。故稱箋以爲敬。此泥魏晉時上書偁箋之例。絕（⿰糸⿱刀㔾）非鄭意。</duanzhu>
<xushi>从竹，戔聲。</xushi>
<duanzhu>則前切，十四部。</duanzhu>
</t>

<wh>符</wh>
<t>
<xushi>信也。漢制㠯竹。長六寸。分而相合。</xushi>
<duanzhu>《周禮》「門關用符節。注曰：符節者，如今宫中諸官詔符也。小宰傅別、故書作傅辨。鄭大夫讀爲符別。漢孝文紀。始與郡國守相爲銅虎符、竹使符。應劭云：銅虎符一至五。國家當發兵。遣使至都合符。符合乃聽受之。竹使符皆以竹箭五枚。長五寸。鐫刻篆書。第一至第五。張晏曰「符以代古之圭璋。從𥳑易也。按許云六寸。《漢書注》作五寸。未知孰是。</duanzhu>
<xushi>从竹，付聲。</xushi>
<duanzhu>防無切，古音在四部。</duanzhu>
</t>

<wh>筮</wh>
<t>
<xushi>易卦用著也。</xushi>
<duanzhu>《曲禮》曰：龜爲⺊。策爲筮。策者，蓍也。《周禮》簭人注云：問蓍曰筮。其占易。〈艸部〉曰「蓍、易以爲數。</duanzhu>
<xushi>从竹𢍮。</xushi>
<duanzhu>从竹者，蓍如筭也。筭以竹爲之。从？者，事近於巫也。九簭之名。巫更、巫咸、巫式、巫目、巫易、巫比、巫祠、巫參、巫環。字皆作巫。時制切，十五部。</duanzhu>
<xushi>𢍮古文巫字。</xushi>
</t>

<wh>筓</wh>
<t>
<xushi>旡也。</xushi>
<duanzhu>旡各本作簪。今正。旡下曰「首筓也。俗作簪。戴氏曰「無冠筓而冕弁有筓。筓所以貫之於其左右。是以冠無之。凡無笄者纓。<pb n="193-2"/>冕制。延前圓垂旒。後方。延有紐。自延左右垂。筓貫之以爲固。紘以組。自頤屈而上。左右屬之筓。垂其餘。凡冕弁筓。有筓者紘。記曰「天子冕而朱紘。諸侯冕而靑紘。士冠禮。皮弁筓。爵弁筓。朱組紘纁邊。</duanzhu>
<xushi>从竹，幵聲。</xushi>
<duanzhu>古兮切，古音在十二部。</duanzhu>
</t>

<wh>䇫</wh>
<t>
<xushi>取蟣比也。</xushi>
<duanzhu>比篦古今字。比，密也。引伸爲櫛髮之比。《釋名》曰：梳言其齒疏也。數言比。比於梳其齒差數也。比言細相比也。〈木部〉曰「櫛者，梳比之緫名也。《史記》「遺單于比余一。《漢書》作比疎一。余、疎皆卽梳字。比梳一者，統言則比亦梳也。蟣者蝨子。云取蟣比者，比之至密者也。今江浙皆呼篦䇫。比當依俗音毗。《漢書》頻寐反。</duanzhu>
<xushi>从竹，𦣞聲。</xushi>
<duanzhu>居之切，一部。</duanzhu>
</t>

<wh>篗</wh>
<t>
<xushi>所㠯收絲者也。</xushi>
<duanzhu>所㠯二字今補。《方言》曰：籆，榬也。兖豫河濟之閒謂之榬。郭云：所以絡絲也。音爰。按今俗謂之籆車。于縛切。字亦作籰。</duanzhu>
<xushi>从竹，蒦聲。</xushi>
<duanzhu>王縛切，五部。</duanzhu>
</t>

<wh><img src="191B-01">𧤽</img></wh>
<t>
<xushi>籆或从角閒。</xushi>
</t>

<wh>筳</wh>
<t>
<xushi>繀絲筦也。</xushi>
<duanzhu>糸部曰「繀、箸絲於筟車也。按絡絲者必以絲耑箸於筳。今江浙尙呼筳。</duanzhu>
<xushi>从竹，廷聲。</xushi>
<duanzhu>特丁切，十一部。</duanzhu>
</t>

<wh>筦</wh>
<t>
<xushi>筟也。从竹，完聲。</xushi>
<duanzhu>古滿切，十四部。</duanzhu>
</t>

<wh>筟</wh>
<t>
<xushi>筳也。</xushi>
<duanzhu>筳筦筟三名一物也。《方言》曰：繀車、趙魏之閒謂之轣轆車。東齊海岱之閒謂之道軌。按自其轉旋言之。謂之厤鹿。亦謂之道軌。亦謂之鹿車。自其箸絲之筳言之。謂之繀車。亦謂之筟車。實卽今之籆車也。</duanzhu>
<xushi>从竹，孚聲。讀若春秋魯公子彄。</xushi>
<duanzhu>公子彄見春秋經隱公五年。臧僖伯也。孚聲在三部。區聲在四部。合音冣近。今音芳無切。</duanzhu>
</t>

<wh>簾</wh>
<t>
<xushi>堂簾也。</xushi>
<duanzhu>小徐曰「此書及《釋名》簾帷皆作㡘。疑？或與簾別。或者此簾字後人所加之乎。所不能決也。按〈巾部〉曰「㡘，帷也。又曰「在旁曰帷。《周禮》幕人。掌帷幙幄帟綬之事。注曰：王出宫則有是事。在旁曰帷。在上曰幕。帷幕皆以布爲之。四合象宫室曰幄。帟者，王在幕若幄中坐上承塵。幄帟皆以繒爲之。然則㡘施於次以蔽旁。簾施於堂之前以隔風日而通明。㡘以布爲之故从巾。簾析竹縷爲之故其字从竹。其用殊。其地殊。其質殊。學者可以無疑矣。</duanzhu>
<xushi>从竹，廉聲。</xushi>
<duanzhu>力鹽切。七部。按韋昭注《國語》曰：薄，簾也。薄今字作箔。</duanzhu>
</t>

<wh>笮</wh>
<t>
<xushi>迫也。</xushi>
<duanzhu>㬪韵。《說文》無窄字。笮窄古今字也。屋笮者本義。引伸爲逼窄字。</duanzhu>
<xushi>在瓦之下棼<pb n="194"/>上。</xushi>
<duanzhu>棼、複屋棟也。釋宫。屋上、薄謂之筄。郭云：屋笮也。〈考工記〉注曰：重屋複笮也。按笮在上椽之下、下椽之上。迫居其閒故曰笮。《釋名》曰：笮，迮也。編竹相連迫迮也。以竹爲之故从竹。</duanzhu>
<xushi>从竹，乍聲。</xushi>
<duanzhu>阻厄切，古音在五部。</duanzhu>
</t>

<wh>簀</wh>
<t>
<xushi>牀棧也。</xushi>
<duanzhu>〈衞風〉「綠竹如簀。毛曰「簀，積也。此言假借也。《韓詩》傳亦同。</duanzhu>
<xushi>从竹，責聲。</xushi>
<duanzhu>阻厄切，十六部。</duanzhu>
</t>

<wh>笫</wh>
<t>
<xushi>簀也。</xushi>
<duanzhu>見〈釋器〉「《左傳》「牀笫之言不踰閾。《周易》「噬乾胏。鄭曰「胏，簀也。此言假胏爲笫也。〈士喪禮〉古文笫爲茨。</duanzhu>
<xushi>从竹，𠂔聲。</xushi>
<duanzhu>阻史切，按史當作死。十五部。</duanzhu>
</t>

<wh>筵</wh>
<t>
<xushi>竹席也。</xushi>
<duanzhu>《周禮》司几筵注曰：筵亦席也。鋪陳曰筵。藉之曰席。然其言之筵席通矣。按司几筵掌五几五席之名物。筵席不別也。五席不用竹。惟後鄭說次席是桃枝席。又說顧命蔑席、厎席、豐席、筍席皆爲竹席。許釋筵爲竹席者，其字从竹也。</duanzhu>
<xushi>从竹，延聲。</xushi>
<duanzhu>以然切，十四部。</duanzhu>
<xushi>《周禮》曰：度堂以筵。</xushi>
<duanzhu>匠人職曰「室中度以几。堂上度以筵。</duanzhu>
<xushi>筵一丈。</xushi>
<duanzhu>此釋《周禮》也。《周禮》曰：度九尺之筵。此不合。未詳。</duanzhu>
</t>

<wh>簟</wh>
<t>
<xushi>竹席也。</xushi>
<duanzhu>《毛詩箋》曰「竹葦曰簟。</duanzhu>
<xushi>从竹，覃聲。</xushi>
<duanzhu>徒念切，廣䪨上聲。七部。</duanzhu>
</t>

<wh>籧</wh>
<t>
<xushi>籧篨。</xushi>
<duanzhu>逗。</duanzhu>
<xushi>粗竹席也。</xushi>
<duanzhu>《方言》曰：簟、宋魏之閒謂之笙。或謂之籧䒼。自關而西或謂之簟。或謂之䇽。其麤者謂之籧篨。自關而東或謂之？棪。郭云：江東呼籧篨爲䉬。按此云粗者，與上筵簟别言之。筵簟其精者也。〈晉語〉、《毛詩》皆云：籧篨不可使俯。此謂捲籧篨而豎之。其物不可俯。故《詩》風以言醜惡。《爾雅》以名口柔也。</duanzhu>
<xushi>从竹，遽聲。</xushi>
<duanzhu>彊魚切，五部。</duanzhu>
</t>

<wh>篨</wh>
<t>
<xushi>籧篨也。从竹，除聲。</xushi>
<duanzhu>直魚切，五部。</duanzhu>
</t>

<wh>籭</wh>
<t>
<xushi>竹器也。可㠯取麤去細。</xushi>
<duanzhu>俗云簁籮是也。《廣韵》云：籭、𥂖也。能使麤者上存。細者𥂖下。籭簁古今字也。漢賈山傳作篩。</duanzhu>
<xushi>从竹，麗聲。</xushi>
<duanzhu>所宜切。十六部。今音山佳切。</duanzhu>
</t>

<wh>籓</wh>
<t>
<xushi>大箕也。</xushi>
<duanzhu>《廣雅》曰：籓籮箕也。</duanzhu>
<xushi>从竹，潘聲。</xushi>
<duanzhu>甫煩切，十四部。</duanzhu>
<xushi>一曰蔽也。</xushi>
<duanzhu>〈艸部〉曰「藩，屛也。尸部曰「屛，蔽也。是則籓與藩音義皆同。</duanzhu>
</t>

<wh>䉛</wh>
<t>
<xushi>漉米籔也。</xushi>
<duanzhu>《方言》曰：炊䉛謂之縮。或謂之？。或謂之？。郭注：漉米䉛。江東呼淅籤。按《史記索隱》引《纂要》云：䉛、淅箕也。此注籤字正箕之誤。今江蘇人呼淘米具曰溲箕是也。</duanzhu>
<xushi>从竹，奥聲。</xushi>
<duanzhu>於六切，三部。</duanzhu>
</t>

<wh>籔</wh>
<t>
<xushi>炊䉛也。</xushi>
<duanzhu>本漉米具也。既浚乾則可炊矣。故名炊䉛。《方言》？同籔。縮卽籔之入聲也。《毛詩》伐木傳曰「以筐曰釃。以籔曰湑。籔卽今之溲箕也。今誤从艸作藪。筐者，盛飯之器。較細。籔者，滰淅之器。較麤。皆可以漉酒者。</duanzhu>
<xushi>从竹，數聲。</xushi>
<duanzhu>穌后切，三部。</duanzhu>
</t>

<wh>箅</wh>
<t>
<xushi>蔽也。</xushi>
<duanzhu>此戸護也、門聞也之例。</duanzhu>
<xushi>所㠯蔽甑底。</xushi>
<duanzhu>甑者，蒸飯之器。底有七穿。必以竹席蔽之米乃不漏。雷公炮炙論云：常用之甑中箅能淡鹽味。煑昆布用弊箅。哀江南賦曰「敝箅不能救鹽池之鹹。</duanzhu>
<xushi>从竹，畀聲。</xushi>
<duanzhu>必至切。十五部。按《廣韵》博計切。</duanzhu>
</t>

<wh><img src="192B-01">𥳓</img></wh>
<t>
<xushi>飯筥也。受五𦫵。</xushi>
<duanzhu>《方言》曰：𥰠、南楚謂之筲。郭曰「盛？筥也。按簇卽筥字。筲卽？字也。《論語》「𣁬筲之人。鄭曰「筲、竹器。容𣁬二𦫵。與許說受五𦫵異。</duanzhu>
<xushi>从竹，稍聲。</xushi>
<duanzhu>山樞切。古音在二部。《廣韵》十虞無此。</duanzhu>
<xushi>秦謂筥曰䈾。</xushi>
</t>

<wh>䈰</wh>
<t>
<xushi>陳畱謂飯帚曰䈰。</xushi>
<duanzhu>飯帚者，所以埽？餘之飯。</duanzhu>
<xushi>从竹，捎聲。</xushi>
<duanzhu>所交切，二部。</duanzhu>
<xushi>一口飯器。容五𦫵。</xushi>
<duanzhu>此說謂䈰與？同字也。</duanzhu>
<xushi>一曰宋魏謂箸筩爲䈰。</xushi>
<duanzhu>箸筩者，所以盛飯敧之筩也。《方言》曰：箸筩、陳楚宋魏之閒謂之筲。或謂之籯。自關而西謂之桶檧。按筲卽䈰字。郭云音鞭鞘。</duanzhu>
</t>

<wh>筥</wh>
<t>
<xushi>䈰也。</xushi>
<duanzhu>䈰當作䈾。《方言》「𥰠、南楚謂之筲。趙魏之郊謂之𥬔𥰠。《禮經》鄭注云：笲形葢如今之筥、𥬔籚。按𥬔籚卽𥬔𥰠也。</duanzhu>
<xushi>从竹，吕聲。</xushi>
<duanzhu>居許切，五部。</duanzhu>
</t>

<wh>笥</wh>
<t>
<xushi>飯及衣之器也。</xushi>
<duanzhu>《禮記》《曲禮注》曰：圓曰簞。方曰笥。《禮經》士冠禮注曰：隋方曰篋。許曰「簞，笥也。又匚部曰「匧，笥也。許渾言之。鄭別言之也。《曲禮注》曰：簞笥、盛飯食者。此飯器之證。《禮記》引兊命曰「惟衣裳在笥。此衣器之證。</duanzhu>
<xushi>从竹。
<duanzhu>〈大射儀〉曰「小射正奉決拾以笥。注：笥、萑葦器。按此葢笥之小者也。大者以竹爲之。</duanzhu>
<xushi>司聲。</xushi>
<duanzhu>相吏切，一部。</duanzhu>
</t>

<wh>簞</wh>
<t>
<xushi>笥也。</xushi>
<duanzhu>《論語》孔注同。皇侃曰「以竹爲之。如箱篋之屬。《左傳》「夫差以一簞珠問趙孟。葢亦簞之小者也。</duanzhu>
<xushi>从竹，單聲。</xushi>
<duanzhu>都寒切，十四部。</duanzhu>
<xushi>漢律令。簞、小匡也。</xushi>
<duanzhu>匡俗作筐。匚部曰「匡、飯器，筥也。按筥者，？也。容五𦫵。漢律令之簞、謂匡之小者也。與經傳所云簞謂笥者異。葢匡簞皆可盛飯。而匡筥無葢。簞笥有葢。如今之箱盒。其制不同。故小匡爲別一義。</duanzhu>
<xushi>傳曰「簞食壷<pb n="195"/>槳。</xushi>
<duanzhu>《孟子》及他儒家書皆有此言。故約之以傳曰也。此證前一義。</duanzhu>
</t>

<wh>簁</wh>
<t>
<xushi>簁箄。</xushi>
<duanzhu>逗。</duanzhu>
<xushi>竹器也。</xushi>
<duanzhu>按簁箄器名。以上下文例之。是盛物之器。而非可以取麤去細之器也。可以取麤去細之器、其字作籭。不作簁。若《廣韵》支韵云：簁、下物竹器。紙韵曰「簁，籮也。皆韵曰「？、？籮。古以玉爲柱。故字从玉。今俗作簁。此皆用簁爲籭。古今字變。非許意也。小顏注《急就篇》誤。</duanzhu>
<xushi>从竹，徙聲。</xushi>
<duanzhu>所綺切，十六部。</duanzhu>
</t>

<wh>箄</wh>
<t>
<xushi>簁箄也。</xushi>
<duanzhu>絫呼曰簁箄。單呼曰箄。《方言》「箄簍籅䈱𥴧也。𥴧小者，自關而西秦晉之間謂之箄。郭云：今江東呼小籠爲箄。按許意簁箄與𥴧各物。</duanzhu>
<xushi>从竹，卑聲。</xushi>
<duanzhu>幷弭切。十六部。按〈考工記〉注：鄭司農云：綆讀爲關東言餅之餅。謂輪箄也。玄謂輪雖箄爪牙必正也。箄、劉昌宗薄歷反。李軌方四反。箄謂偏僻。漢人語也。與箅字絕（⿰糸⿱刀㔾）異。江氏愼修改爲甑箅字。亦千慮之一失也。果是从畀、則不得反以薄歷矣。</duanzhu>
</t>

<wh>篿</wh>
<t>
<xushi>圜竹器也。</xushi>
<duanzhu>盛物之器而圜者。篿與團音同也。〈離騷〉王注曰：楚人名結草折竹⺊曰篿。別一義也。</duanzhu>
<xushi>从竹，專聲。</xushi>
<duanzhu>度官切，十四部。</duanzhu>
</t>

<wh>箸</wh>
<t>
<xushi>飯㩻也。</xushi>
<duanzhu>㩻各本作攲。支部攲、持去也。危部㩻，䧢也。㩻者傾側意。箸必傾側用之。故曰飯㩻。宗廟宥座之器曰攲器。古亦當作㩻器也。箸、《曲禮》謂之梜。假借爲箸落、爲箸明。古無去入之別。字亦不从艸也。</duanzhu>
<xushi>从竹，者聲。</xushi>
<duanzhu>陟慮切，又遟倨切。五部。</duanzhu>
</t>

<wh>簍</wh>
<t>
<xushi>竹籠也。</xushi>
<duanzhu>《方言》「簍、𥴧也。𥴧小者，南楚謂之簍。</duanzhu>
<xushi>从竹，婁聲。</xushi>
<duanzhu>洛侯切，四部。</duanzhu>
</t>

<wh>筤</wh>
<t>
<xushi>籃也。</xushi>
<duanzhu>《廣雅》「筤謂之𥬇。《廣韵》曰：。筤、車籃。一名𥬇。𥬇音替。按許不言車籃。汎言籠下之器耳。</duanzhu>
<xushi>从竹，良聲。</xushi>
<duanzhu>盧當切，十部。</duanzhu>
</t>

<wh>籃</wh>
<t>
<xushi>大篝也。</xushi>
<duanzhu>今俗謂熏篝曰烘籃是也。</duanzhu>
<xushi>从竹，監聲。</xushi>
<duanzhu>魯甘切，八部。</duanzhu>
</t>

<wh><img src="193A-01">𢉧</img></wh>
<t>
<xushi>古文籃如此。</xushi>
<duanzhu>未詳。</duanzhu>
</t>

<wh>篝</wh>
<t>
<xushi>笿也。可熏衣。</xushi>
<duanzhu>按也字衍文。當云笿可熏衣者。《廣韵》曰：。熏籠。</duanzhu>
<xushi>从竹，冓聲。</xushi>
<duanzhu>古侯切，四部。</duanzhu>
<xushi>宋楚謂竹篝牆居也。</xushi>
<duanzhu>各本牆居之閒誤衍以字。《方言》曰：篝、陳楚宋魏之閒謂之牆居。《廣雅》「篝，籠也。薰篝謂之牆居。</duanzhu>
</t>

<wh>笿</wh>
<t>
<xushi>桮笿也。</xushi>
<duanzhu>《方言》「桮？、陳楚宋衞之閒謂之桮？。又謂之豆筥。自關東西謂之桮？。郭云：盛桮器籠也。按引伸爲籠絡字。今人作絡。古當作笿。亦作落。</duanzhu>
<xushi>从竹，各聲。</xushi>
<duanzhu>盧各切，五部。</duanzhu>
</t>

<wh>䇨</wh>
<t>
<xushi>桮笿也。</xushi>
<duanzhu>《廣雅》曰：䇨、桮落也。</duanzhu>
<xushi>从竹，夅聲。</xushi>
<duanzhu>古送切，九部。</duanzhu>
<xushi>或曰盛箸籠。</xushi>
<duanzhu>箸筩曰䈰。亦曰䇨也。</duanzhu>
</t>

<wh>籨</wh>
<t>
<xushi>鏡籢也。</xushi>
<duanzhu>《玉篇》引列女傳曰「置鏡籢中。別作匳。俗作奩。《廣韵》云：盛香器也。</duanzhu>
<xushi>从竹，斂聲。</xushi>
<duanzhu>力鹽切，七部。</duanzhu>
</t>

<wh>籫</wh>
<t>
<xushi>竹器也。</xushi>
<duanzhu>《廣雅》、《方言》〔注〕皆曰「籫、箸筩。</duanzhu>
<xushi>从竹，贊聲，讀若纂。</xushi>
<duanzhu>作管切，十四部。</duanzhu>
<xushi>一曰叢也。</xushi>
<duanzhu>〈木部〉欑下曰「一曰叢木。籫音同義近。</duanzhu>
</t>

<wh>籯</wh>
<t>
<xushi>笭也。</xushi>
<duanzhu>笭字下曰「一曰籯也。《漢書》「遺子黃金滿籯。不如敎子一經。竹籠也。《廣雅》曰：籯、箸筩也。</duanzhu>
<xushi>从竹，贏聲。</xushi>
<duanzhu>以成切，十一部。</duanzhu>
</t>

<wh>䈀</wh>
<t>
<xushi>竹器也。</xushi>
<duanzhu>《玉篇》曰：似箱而麤。</duanzhu>
<xushi>从竹，刪（⿰刂）聲。</xushi>
<duanzhu>穌旰切，十四部。</duanzhu>
</t>

<wh>簋</wh>
<t>
<xushi>黍稷方器也。</xushi>
<duanzhu>《周禮》舍人注曰：方曰簠。圓曰簋。盛黍稷稻粱也。掌客注曰：簠、稻粱器也。簋、黍稷器也。〈秦風〉〔傳〕曰：四簋、黍稷稻粱也。按毛意言簋可以該簠。鄭注則據〈公食大夫禮〉分別所盛也。許云簋方簠圜。鄭則云簋圜簠方。不同者，師傳各異也。《周易》「二簋可用享。鄭注云：離爲日。日體圓。巽爲木。木器圓。簋象。〈聘禮〉竹簋方注云：竹簋方者，器名。以竹爲之。狀如簋而方。賈疏云：凡簋皆用木而圓。此則用竹而方。故云如簋而方。宋刻單行疏內簋字凡四見。今本依《釋文》改經注疏皆作簠字。非也。巳上可證鄭確謂簋爲圓器。《周禮》疏云：《孝經》陳其簋簠注云：內圓外方受𣁬二𦫵者。直據簠而言。若簋則內方外圓。《孝經》鄭注、說者謂鄭小同之注也。賈所引文亦不完。則無用湥求矣。而秦風《釋文》有內圓外方曰簠、內方外圓曰簋之文。葢本《孝經》注：〈聘禮〉《釋文》則又方圓字皆互易之。自相乖剌。聶崇義曰「舊圖云內方外圜曰簋、外方內圜曰簠。與秦風音義合。《廣韵》曰：。內圓外方曰簋。歐陽氏集古錄曰「簋外方內圓。與〈聘禮〉音義合。攷圜器之內爲之方。方器之內爲之圜。似以木以瓦以竹皆難爲之。他器少如是者。恐《孝經》注不可信。許鄭皆所不言也。鄭注禮曰「飾葢象龜。葢者意擬之詞。注禮器云：大夫刻爲龜形可證也。聶氏、陳氏禮圖皆於葢頂作一小龜。誤解一葢字耳。見〈考工記〉圖。</duanzhu>
<xushi>从竹皿皀。</xushi>
<duanzhu>合三字會意。按？古文或从匚、或从木。葢本以木爲之。大夫刻其文爲龜形。諸侯刻龜而飾以象齒。天子刻龜而飾以玉。其後乃有瓦簋。乃有竹簋方。因製从竹之簋字。木簋竹簋禮器。瓦簋常用器也。皀、榖之馨<pb n="196"/>香。謂黍稷也。居洧切。古音在三部。讀如九。</duanzhu>
</t>

<wh>㔲</wh>
<t>
<xushi>古文簋。从匚食九。</xushi>
<duanzhu>各本作从匚飢。飢非聲也。从方、从食、九聲也。</duanzhu>
</t>

<wh>匭</wh>
<t>
<xushi>古文簋。从匚軌。</xushi>
<duanzhu>按許說簋爲方器。葢以古文从匚也。軌聲。古音簋軌皆讀如九也。《史記》李斯傳曰「飯土匭。〈公食大夫禮〉注曰：古文簋皆作軌。易損二簋。蜀才作軌。《周禮》小史故書簋或爲九。大鄭云：九讀爲軌。書亦或爲軌。簋古文也。今本《周禮》脫誤。爲正之如此。軌九皆古文假借字也。匭古文本字也。匭之字後世用爲匭匣字。《尙書》苞匭菁茅。鄭曰「匭、纏結也。鄭意謂匭爲糾之假借字。〈吳都賦〉注用之。</duanzhu>
</t>

<wh>朹</wh>
<t>
<xushi>亦古文簋。</xushi>
<duanzhu>簋以木爲之。故字从木也。惠氏棟九經古義曰「易渙奔其机。當作朹。宗廟器也。</duanzhu>
</t>

<wh>簠</wh>
<t>
<xushi>黍稷圜器也。</xushi>
<duanzhu>簠盛稻粱。見〈公食〉大夫《禮經》文。云左擁簠粱是也。此云黍稷者。統言則不別也。如《毛傳》云四簋黍稷稻粱。亦是統言。云圜器。與鄭云方器互異。</duanzhu>
<xushi>从竹皿。甫聲。</xushi>
<duanzhu>方矩切，五部。</duanzhu>
</t>

<wh>𠤱</wh>
<t>
<xushi>古文簠。从匚夫。</xushi>
<duanzhu>夫聲也。</duanzhu>
</t>

<wh>𥸅</wh>
<t>
<xushi>竹豆也。</xushi>
<duanzhu>豆、古食肉器也。木豆謂之梪。竹豆謂之籩。《周禮》籩人。掌四籩之實。注曰：籩、竹器如豆者。其容實皆四𦫵。</duanzhu>
<xushi>从竹，𨘢聲。</xushi>
<duanzhu>布玄切，十二部。</duanzhu>
</t>

<wh><img src="194A-03">𠥫（⿷𠥓𦤝）</img></wh>
<t>
<xushi>籒文𥸅。</xushi>
<duanzhu>𠥓者，籒文匚也。</duanzhu>
</t>

<wh>𥫱</wh>
<t>
<xushi>篅也。</xushi>
<duanzhu>《廣韵》：𥫱，籧也。按今俗謂盛榖高大之器曰士籧。</duanzhu>
<xushi>从竹，屯聲。</xushi>
<duanzhu>徒損切，十三部。</duanzhu>
</t>

<wh>篅</wh>
<t>
<xushi>㠯判竹。</xushi>
<duanzhu>句。謂用析竹爲之也。</duanzhu>
<xushi>圜㠯盛榖者。</xushi>
<duanzhu>用竹䈼圜其外。殺其上。高至於屋。葢以盛榖。近底之処爲小戸。常閉之。可出榖。今江蘇謂之土籧是也。古曰𥫱。今江蘇編稻艸爲之。容數石。謂之𥫱。《淮南書》曰：與守其篅𥫱。注：篅𥫱、受榖器也。篅讀顓孫之顓。按別作圌。</duanzhu>
<xushi>从竹，耑聲。</xushi>
<duanzhu>市緣切，十四部。</duanzhu>
</t>

<wh>簏</wh>
<t>
<xushi>竹高匧也。</xushi>
<duanzhu>匧之高者。竹爲之。</duanzhu>
<xushi>从竹，鹿聲。</xushi>
<duanzhu>盧谷切，三部。</duanzhu>
</t>

<wh>箓</wh>
<t>
<xushi>簏或从录。</xushi>
</t>

<wh><img src="194A-04">𥯕</img></wh>
<t>
<xushi>大竹筩也。</xushi>
<duanzhu>〈大射儀〉。簜在建𡔷之閒。按當作？。簜乃竹名。非其義也。笙簫之屬而謂之？者，大之也。</duanzhu>
<xushi>从竹，昜聲。</xushi>
<duanzhu>徒朗切，十部。</duanzhu>
</t>

<wh>筩</wh>
<t>
<xushi>𣃔竹也。</xushi>
<duanzhu>漢律曆志曰「制十二筩以聽鳳之鳴。此筩之一耑也。</duanzhu>
<xushi>从竹，甬聲。</xushi>
<duanzhu>徒紅切，九部。</duanzhu>
</t>

<wh>箯</wh>
<t>
<xushi>竹輿也。</xushi>
<duanzhu>《公羊傳》曰：脅我而歸之。筍將而來也。何曰「筍者，竹箯。一名編輿。齊魯以北<pb n="196-2"/>名之曰筍。將，送也。《釋文》曰：筍音峻。史、漢張耳傳曰「貫高箯輿前。服虔曰「箯音編。編竹木如今峻。可以糞除也。韋昭曰「輿如今輿牀。人舁以行。按《公羊》、《史記》、《說文》輿皆去聲。亦作轝、作？。</duanzhu>
<xushi>从竹，便聲。</xushi>
<duanzhu>旁連切，十二部。</duanzhu>
</t>

<wh>笯</wh>
<t>
<xushi>鳥籠也。</xushi>
<duanzhu>《方言》「籠、南楚江沔之閒謂之篣。或謂之笯。懷沙曰「鳳皇在笯。洪興祖補注引《說文》「笯，籠也。南楚謂之笯。豈洪氏所見本異與。</duanzhu>
<xushi>从竹，奴聲。</xushi>
<duanzhu>乃故切，五部。</duanzhu>
</t>

<wh>竿</wh>
<t>
<xushi>竹梃也。</xushi>
<duanzhu>〈木部〉曰「梃、一枚也。按挺之言挺也。謂直也。〈衞風〉曰：籊籊竹竿。引伸之木直者亦曰竿。凡干旄、干旟、干旌皆竿之假借。又《莊子》竿牘卽𥳑牘也。</duanzhu>
<xushi>从竹，干聲。</xushi>
<duanzhu>古寒切，十四部。</duanzhu>
</t>

<wh>籱</wh>
<t>
<xushi>𦋇魚者也。</xushi>
<duanzhu>网部曰「罩、捕魚器也。〈小雅〉〔傳〕曰：罩，篧也。〈釋器〉曰：篧謂之罩。李巡云：篧、編細竹以爲罩、捕魚也。孫炎云：今楚篧也。</duanzhu>
<xushi>从竹，靃聲。</xushi>
<duanzhu>竹角切。按靃聲富在五部。隺聲當在二部。《爾雅》作篧。故郭音七角反。《唐韵》竹角切。《說文》作籱。故《廣韵》苦郭切。</duanzhu>
</t>

<wh>篧</wh>
<t>
<xushi>籱或从隺。</xushi>
<duanzhu>鉉（⿰釒𤣥）本篆作籗。云籱或省。</duanzhu>
</t>

<wh>箇</wh>
<t>
<xushi>竹枚也。</xushi>
<duanzhu>竹梃自其徑直言之。竹枚自其圜圍言之。一枚謂之一箇也。《方言》曰：箇，枚也。</duanzhu>
<xushi>从竹，固聲。</xushi>
<duanzhu>古賀切，按古音在五部。</duanzhu>
</t>

<wh><img src="194B-01">个</img></wh>
<t>
<xushi>箇或作个。半竹也。</xushi>
<duanzhu>各本無。見於《六書故》所引唐本。按竝則爲？。單則爲？。？字象林立之形。一莖則一个也。《史記》「木千章。竹竿萬个。正義引《釋名》「竹曰个。木曰枚。今《釋名》佚此語。經傳多言个。〈大射〉、〈士虞禮〉、〈特牲饋食禮〉注皆云：个猶枚也。今俗或名枚曰個。音相近。又云：今俗言物數有云若干個者此讀。然經傳个多與介通用。左氏或云一个行李。或云一介行李。是一介猶一个也。介者，分也。分則有閒。閒一而巳。故以爲一枚之偁。《方言》曰：介特也是也。閒之外必㒳分。故曰介居二大國之閒。〈月令〉左介右介。是其義也。○又按支下云：从手持半竹。卽个爲半竹之證。半者，物中分也。半竹者，一竹㒳分之也。各分其半。故引伸之曰左个右个。竹从二个者。謂竹易分也。分曰个。因之㮯者亦曰个。</duanzhu>
</t>

<wh>筊</wh>
<t>
<xushi>竹索也。</xushi>
<duanzhu>謂用析竹皮爲繩索也。今之䈼纜也。漢〈溝洫志〉曰：搴長茭兮湛美玉。如淳曰「茭，草也。一曰竿也。臣瓚曰「竹索緪謂之茭。所以引置土石也。師古曰「瓚說是也。茭字宜从竹。《風俗通》、後漢禮儀志皆言葦筊。謂葦索也。</duanzhu>
<xushi>从竹，交聲。</xushi>
<duanzhu>胡茅切，二部。</duanzhu>
</t>

<wh>筰</wh>
<t>
<xushi>筊也。</xushi>
<duanzhu>《廣韵》曰：。笮筰二同。竹索也。西南夷尋之以渡水。按西南夷有筰縣（⿰県系）。在越巂。其名本此。或从艸作筰。非也。</duanzhu>
<xushi>从竹，作聲。</xushi>
<duanzhu>在各切，五部。</duanzhu>
</t>

<wh>𥮒</wh>
<t>
<xushi>潎絮簀也。</xushi>
<duanzhu>潎、各本作蔽。今正。《廣韵》曰：。𥮒、漂絮簀也。漂與潎同義。〈水部〉曰：潎、於水中擊絮也。潎絮簀卽今做紙密緻竹簾也。潎絮、《莊子》所謂洴澼纊。卽做紙之事。糸部曰「紙、絮一𥮒也。謂絮一𥮒成一紙也。紙之初起用敝布魚网爲之。用水中擊絮之法成之。紙字、𥮒字載於《說文》「則紙之由來遠矣。</duanzhu>
<xushi>从竹，沾聲，讀若錢。</xushi>
<duanzhu>昨鹽切。七部。按讀若錢者合韵也。</duanzhu>
</t>

<wh>箑</wh>
<t>
<xushi>扇也。</xushi>
<duanzhu>戸部曰「扇，扉也。扉可開合。故箑亦名扇。《方言》「扇、自關而東謂之箑。自關而西謂之扇。郭曰「今江東亦通名扇爲箑。按今江東皆曰扇。無言箑者。凡江東《方言》見於郭注者今多不同。葢由時移世易。士民遷徙不常故也。〈士喪禮〉下注曰：翣，扇也。此言經文假翣爲箑也。</duanzhu>
<xushi>从竹，疌聲。</xushi>
<duanzhu>山洽切，八部。</duanzhu>
</t>

<wh>䈉</wh>
<t>
<xushi>箑或从妾。</xushi>
<duanzhu>妾聲。</duanzhu>
</t>

<wh>籠</wh>
<t>
<xushi>？土器。</xushi>
<duanzhu>〈木部〉曰「㭒、一曰徙土輂。齊人語也。一作梩。手部曰「捄、盛土於梩中也。是則籠卽梩也。</duanzhu>
<xushi>一<pb n="197-1"/>曰笭也。</xushi>
<duanzhu>笭下云一曰籯也。《周禮》繕人。凡乗車充其籠箙。注云：充籠箙者以矢。</duanzhu>
<xushi>从竹，龍聲。</xushi>
<duanzhu>盧紅切，九部。</duanzhu>
</t>

<wh>䉴</wh>
<t>
<xushi>袌也。</xushi>
<duanzhu>〈衣部〉曰「袌，褱也。此謂竹器可以中藏一切者。音義如瓜瓤之瓤。《篇》、《韵》皆云：䉴䉛、𥂖米竹器。</duanzhu>
<xushi>从竹，襄聲。</xushi>
<duanzhu>如㒳切，十部。</duanzhu>
</t>

<wh>䇘</wh>
<t>
<xushi>可㠯收繩者也。</xushi>
<duanzhu>者字今補。收當作糾。聲之誤也。糾，絞也。今絞繩者尙有此器。</duanzhu>
<xushi>从竹，象形。</xushi>
<duanzhu>謂其物像工字。</duanzhu>
<xushi>中象人手所推握也。</xushi>
<duanzhu>謂？像人手推之持之。胡誤切，五部。</duanzhu>
</t>

<wh>互</wh>
<t>
<xushi>䇘或省。</xushi>
<duanzhu>或字當作古文二字。故枑以爲聲。唐玄度云䇘古文互、𣜩省。誤也。《周禮》「牛牲之互。注云：縣（⿰県系）肉格也。</duanzhu>
</t>

<wh>簝</wh>
<t>
<xushi>宗廟盛肉竹器也。</xushi>
<duanzhu>牛人。共盆簝以待事。注：盆所以盛血。簝、受肉籠也。</duanzhu>
<xushi>从竹，尞聲。</xushi>
<duanzhu>洛簫切，二部。</duanzhu>
<xushi>《周禮》供盆簝㠯待事。</xushi>
<duanzhu>供當依《周禮》作共。</duanzhu>
</t>

<wh>𥴧</wh>
<t>
<xushi>食牛匡也。</xushi>
<duanzhu>食各本作飮。誤。《韵會》作飯。按萎下曰食牛。䬴下曰食馬。今正作食。匚部曰「匡、飯器，筥也。𥴧、匡之圜者。飯牛用之。今字通作筥。許𥴧與筥別。</duanzhu>
<xushi>从竹，豦聲。</xushi>
<duanzhu>居許切，五部。</duanzhu>
<xushi>方曰匡。圜<pb n="197-2"/>曰𥴧。</xushi>
<duanzhu>〈召南〉〔傳〕。方曰筐。圓曰筥。筥當作𥴧。〈月令〉「具曲植𥴧筐。或譌作籧。</duanzhu>
</t>

<wh>篼</wh>
<t>
<xushi>食馬器也。</xushi>
<duanzhu>《方言》「飤馬橐、自關而西謂之裺囊。或謂之裺篼。或謂之㡞篼。燕齊之閒謂之帪。</duanzhu>
<xushi>从竹，兜聲。</xushi>
<duanzhu>當矦切，四部。</duanzhu>
</t>

<wh>籚</wh>
<t>
<xushi>積竹矛？矝也。</xushi>
<duanzhu>積竹見殳部。矝，柄也。〈考工記〉「攻木之工。輪輿弓廬匠車梓。注：廬、矛？矜柲也。按廬者，籚之假借字也。《釋文》曰：廬、本或作籚。</duanzhu>
<xushi>从竹，盧聲。</xushi>
<duanzhu>洛乎切，五部。</duanzhu>
<xushi>《春秋國語》曰：朱儒扶籚。</xushi>
<duanzhu>〈晉語〉文。今本朱籚作侏盧。朱儒扶籚、〈西京賦〉所謂都盧尋橦也。</duanzhu>
</t>

<wh>箝</wh>
<t>
<xushi>籋也。</xushi>
<duanzhu>拑、脅持也。以竹脅持之曰箝。以鐵有所劫束曰鉗。書史多通用。</duanzhu>
<xushi>从竹，拑聲。</xushi>
<duanzhu>巨淹切，七部。</duanzhu>
</t>

<wh>籋</wh>
<t>
<xushi>箝也。</xushi>
<duanzhu>二字雙聲。夾取之器曰籋。今人以銅鐵作之。謂之鑷子。</duanzhu>
<xushi>从竹，爾聲。</xushi>
<duanzhu>尼輒切，古音十五十六部。</duanzhu>
</t>

<wh>簦</wh>
<t>
<xushi>笠葢也。</xushi>
<duanzhu>笠而有柄如葢也。卽今之雨繖。《史記》「躡屩擔簦。按簦亦謂之笠。渾言不別也。〈士喪禮〉下篇。燕器杖笠翣。注曰：笠、竹𥱀葢也。云葢則簦也。又按疏云：𥱀、竹靑皮。恐非是。𥱀疑同箁。竹箬也。今人謂之箬帽。</duanzhu>
<xushi>从竹，登聲。</xushi>
<duanzhu>都滕切，六部。</duanzhu>
</t>

<wh>笠</wh>
<t>
<xushi>簦無柄也。</xushi>
<duanzhu>汪氏龍曰「笠本以御暑。亦可御雨。故良耜傳。笠所以御暑雨。無羊傳。蓑所以御雨。笠所以備暑。〈都人士〉〔傳〕。臺所以御雨。笠所以御暑。三傳相合。今〈都人士〉暑雨互譌。以南山有臺疏、《文𨕖》注正。</duanzhu>
<xushi>从竹，立聲。</xushi>
<duanzhu>力入切，七部。</duanzhu>
</t>

<wh>箱</wh>
<t>
<xushi>大車牝服也。</xushi>
<duanzhu>〈考工記〉「大車牝服二柯。又參分柯之二。注云：大車平地載任之車。牝服長八尺。謂較也。鄭司農云：牝服謂車箱。服讀爲負。〈小雅〉〔傳〕曰：服、牝服也。箱、大車之箱也。按許與大鄭同。箱卽謂大車之輿也。毛二之。大鄭一之。要無異義。後鄭云較者。以左右有㒳較。故名之曰箱。其實一也。假借爲匧笥之稱。又假借爲東西室之稱。《禮經》箱字俗改爲廂字。非也。</duanzhu>
<xushi>从竹，相聲。</xushi>
<duanzhu>息良切，十部。</duanzhu>
</t>

<wh>篚</wh>
<t>
<xushi>車笭也。</xushi>
<duanzhu>〈釋器〉曰：輿、革前謂之鞎。後謂之笰。竹前謂之禦。後謂之蔽。按此對文則別之。散文則不別。《詩》言簟笰。毛曰「簟、方文席也。笰、車之蔽也。《周禮》〈巾車〉。蒲蔽棼蔽等。蔽卽笰也。故鄭引翟茀以朝作翟蔽以朝。竹前竹後、許所謂車笭也。《廣雅》曰：筤謂之？。又曰「陽門、簈篁、雀目、蔽簹也。皆謂車笭。笭之言櫺也。言其昤曨也。茀、《詩．碩人》从艸。載驅从竹。从竹者誤也。茀之言蔽也。篚是正字。茀是假借字。如《儀禮》今文作厞。古文作茀。厞茀同字。</duanzhu>
<xushi>从竹，匪聲。</xushi>
<duanzhu>？尾切。十五部。按依許匡匪之匪不从竹。在匚部。从竹者專謂車笭。</duanzhu>
</t>

<wh>笭</wh>
<t>
<xushi>車笭也。从竹，令聲。</xushi>
<duanzhu>郎丁切，十一部。</duanzhu>
<xushi>一曰笭。</xushi>
<duanzhu>逗。</duanzhu>
<xushi>籯也。</xushi>
<duanzhu>竹籠。</duanzhu>
</t>

<wh><img src="196A-01">𥰨</img></wh>
<t>
<xushi>所㠯搔馬也。</xushi>
<duanzhu>所㠯二字今補。《廣韵》：刮馬篦也。</duanzhu>
<xushi>从竹，剡聲。</xushi>
<duanzhu>丑廉切。八部。《篇》、《韵》特甘切。</duanzhu>
</t>

<wh>策</wh>
<t>
<xushi>馬箠也。</xushi>
<duanzhu>馬？曰策。以策擊馬曰敇。經傳多假策爲𠕋。又計謀曰籌策者。策猶籌。籌猶筭。筭所以計曆數。謀而得之。猶用筭而得之也。故曰筭、曰籌、曰策，一也。張良借箸爲籌。</duanzhu>
<xushi>从竹，朿聲。</xushi>
<duanzhu>楚革切，十六部。</duanzhu>
</t>

<wh>箠</wh>
<t>
<xushi>所㠯擊馬也。</xushi>
<duanzhu>所㠯二字今補。假借爲杖人之稱。《漢書》定箠令是也。《周禮》假垂爲箠。垂氏掌共燋契是也。</duanzhu>
<xushi>从竹，垂聲。</xushi>
<duanzhu>之壘切，按壘當作累。古音在十七部。</duanzhu>
</t>

<wh>𥬸</wh>
<t>
<xushi>箠也。</xushi>
<duanzhu>𥬸檛古今字。亦作簻。《左傳》「繞朝贈之以策。杜預曰「馬檛也。檛婦翁字本从木。後人又改从手。</duanzhu>
<xushi>从竹，朵聲。</xushi>
<duanzhu>陟瓜切。古音在十七部。戈韵。</duanzhu>
</t>

<wh>笍</wh>
<t>
<xushi>羊車騶箠也。箸箴其耑長半分。</xushi>
<duanzhu>〈金部〉曰「䥍、羊車箠也。耑有鐵。？部曰「匿讀如羊車騶箠之䥍。羊車見〈考工記〉「鄭曰「羊，善也。善車若今定張車。《釋名》曰：羊，祥也。祥，善也。羊車、善飾之車。今犢車是也。〈馬部〉曰：騶、廏御也。〈月令〉注曰：七騶謂趣馬。主爲諸官駕說者也。《左傳》「程鄭爲乗馬御。六騶屬焉。使訓羣騶知禮。按騶卽御。騶箠者，御車之馬箠也。箸箴其耑長半分。箴當作鍼。所謂耑有鐵可以䘏勿而㭬刺之。善飾之車駕之以犢。馳驟不揮鞭策。推用箴刺而促之。《淮南》道應訓字作錣。高曰「策馬捶端有鐵以刺馬謂之錣。錣與笍音義皆同。</duanzhu>
<xushi>从竹，内聲。</xushi>
<duanzhu>陟衞切，十五部。</duanzhu>
</t>

<wh>籣</wh>
<t>
<xushi>所㠯盛弩矢。人所負也。</xushi>
<duanzhu>信陵君列傳曰「平原君負韊矢。韊卽籣字。《字林》作韊。《玉篇》作䪍。《索隱》曰：如今之胡鹿而短。胡鹿、《廣韵》作弧簶。箭室也。按西京、吳都、〈魏都賦〉皆云蘭錡。劉逵曰「受他兵曰蘭。受弩曰錡。蘭字皆當从竹。</duanzhu>
<xushi>从竹，闌聲。</xushi>
<duanzhu>洛干切，十四部。</duanzhu>
</t>

<wh>箙</wh>
<t>
<xushi>弩矢箙也。</xushi>
<duanzhu>〈司弓矢〉曰「中秋獻矢箙。注曰：箙、盛矢器也。以獸皮爲之。按本以竹木爲之。故字从竹。《國語》「檿弧萁服。韋昭曰「萁、木名。服，房也。〈小雅〉「象弭魚服。皆假服爲箙。</duanzhu>
<xushi>从竹，服聲。</xushi>
<duanzhu>房六切，古音在一部。</duanzhu>
<xushi>《周禮》「仲秋獻矢箙。</xushi>
<duanzhu>經文仲作中。</duanzhu>
</t>

<wh>䇬</wh>
<t>
<xushi>栙雙也。</xushi>
<duanzhu>栙雙見〈木部〉。《廣雅》「䇨䉶謂之䇬。《廣韵》四江曰「栙䉶者，帆未張也。又曰「䉶者，帆也。按以䈼席爲帆曰栙雙。故字或皆从竹。今大船之帆多用䈼席是也。</duanzhu>
<xushi>从竹，朱聲。</xushi>
<duanzhu>陟輸切，古音在四部。</duanzhu>
</t>

<wh>笘</wh>
<t>
<xushi>折竹箠也。</xushi>
<duanzhu>折竹爲箠。箠之便易者也。</duanzhu>
<xushi>从竹，占聲。</xushi>
<duanzhu>失廉切。七部。按《篇》、《韵》丁頰切爲是。失廉誤也。</duanzhu>
<xushi>潁川人名小兒所書寫爲笘。</xushi>
<duanzhu>此別一義。籥下曰「書僮竹笘也。用此義。《廣雅》「笘，䉉也。</duanzhu>
</t>

<wh>笪</wh>
<t>
<xushi>笞也。</xushi>
<duanzhu>笪者，可以撻人之物。</duanzhu>
<xushi>从竹，旦聲。</xushi>
<duanzhu>當割切，十五部。</duanzhu>
</t>

<wh>笞</wh>
<t>
<xushi>擊也。</xushi>
<duanzhu>疑奪所㠯二字。笞所以擊人者。因之謂擊人爲笞也。《方言》引傳曰「慈母之怒子也。雖折葼笞之。其惠存焉。後世笞杖徒流大辟五㓝。制於隨唐。至於今日。笞有名無實。</duanzhu>
<xushi>从竹，台聲。</xushi>
<duanzhu>丑之切，一部。</duanzhu>
</t>

<wh>籤</wh>
<t>
<xushi>驗也。</xushi>
<duanzhu>驗當作譣。占譣然不也。小徐曰「籤出其處爲驗也。</duanzhu>
<xushi>一曰銳也。貫也。</xushi>
<duanzhu>銳貫二義相成。與占譣意相足。</duanzhu>
<xushi>从竹，韱聲。</xushi>
<duanzhu>七廉切，七部。</duanzhu>
</t>

<wh><img src="196B-01">𥳨</img></wh>
<t>
<xushi>榜也。</xushi>
<duanzhu>〈木部〉曰「榜所以輔弓弩也。檢柙弓弩必攷擊之。故《廣雅》曰：榜，擊也。引伸之義也。史、漢多言榜笞、榜箠。</duanzhu>
<xushi>从竹，𣪍聲。</xushi>
<duanzhu>殳部曰「殿，擊也。此形聲包會意。徒䰟切，十三部。</duanzhu>
</t>

<wh>箴</wh>
<t>
<xushi>綴衣箴也。</xushi>
<duanzhu>綴衣、聯綴之也。謂籤之使不散。若用以縫則从金之鍼也。《尙書》贅衣卽綴衣也。引伸之義爲箴規。古箴鍼通用。《風俗通》曰：衞大夫箴《莊子》「今《左傳》作鍼《莊子》。</duanzhu>
<xushi>从竹，咸聲。</xushi>
<duanzhu>職㴱切，七部。</duanzhu>
</t>

<wh>箾</wh>
<t>
<xushi>㠯竿擊人也。</xushi>
<duanzhu>〈西京賦〉曰「飛䍐潚箾。薛曰「潚箾、䍐形也。按䍐者，网之以竿爲柄者也。《左傳》「舞象箾南籥。杜曰「象箾、舞所執。南籥、以籥舞也。箾不知何等器。豈以竿舞與。</duanzhu>
<xushi>从竹，削聲。</xushi>
<duanzhu>所角切，二部。</duanzhu>
<xushi>虞舜樂曰箾韶。</xushi>
<duanzhu>按音部引書簫韶九成。知〈皋陶謨〉字作簫。此云箾韶。葢據《左傳》「左云見舞韶箾者。此作箾韶。見書。與左一也。孔疏云：箾卽簫字。《釋文》箾音簫。與上文象箾音朔異。今按同爲樂名。不當異義異音。疏引賈逵釋象箾云：箾舞曲名。言天下樂削去無道。於箾韶又不引賈注：</duanzhu>
</t>

<wh>竽</wh>
<t>
<xushi>管三十六簧也。</xushi>
<duanzhu>管下當有樂字。凡竹爲者皆曰管樂。《周禮》笙師。掌敎龡竽。大鄭曰「竽三<pb n="199"/>十六簧。按據《廣雅》竽三十六管。然則管皆有簧也。通卦驗、《風俗通》皆云長四尺二寸。竽與笙之管皆列於匏。宋書樂志曰「竽今亡。</duanzhu>
<xushi>从竹，亏聲。</xushi>
<duanzhu>羽俱切，五部。</duanzhu>
</t>

<wh>笙</wh>
<t>
<xushi>十三簧。</xushi>
<duanzhu>蒙上管樂而言。故不云管樂也。大鄭《周禮》〔注〕曰：笙十三簧。按《廣雅》云笙十三管。亦每管有簧也。</duanzhu>
<xushi>象鳳之身也。笙、正月之音。物生故謂之笙。</xushi>
<duanzhu>《白虎通》曰：八音、匏曰笙。匏之爲言施也。在十二月萬物始施而牙。笙者，大蔟之氣。象萬物之生。故曰笙。《釋名》曰：笙，生也。象物貫地而生也。按《禮經》「東方鐘磬謂之笙鐘、笙磬。笙猶生也。東爲陽中。萬物以生。是以東方鐘磬謂之笙也。初生之物必細。故《方言》云：笙，細也。竽、大笙也。故竽可訓大。</duanzhu>
<xushi>大者謂之巢。小者謂之和。</xushi>
<duanzhu>見釋樂。孫云：巢高大。和小笙。鄕射記曰「三笙一和而成聲。三笙謂大者。一和謂小者也。</duanzhu>
<xushi>从竹生。</xushi>
<duanzhu>列管故从竹。正月之音故从生。舉會意包形聲也。《韵會》本無聲字爲長。所庚切，十一部。</duanzhu>
<xushi>古者，隨作笙。</xushi>
<duanzhu>通典曰「出《世本》。</duanzhu>
</t>

<wh>簧</wh>
<t>
<xushi>笙中簧也。</xushi>
<duanzhu>〈小雅〉「吹笙𡔷簧。〔傳〕曰：簧笙簧也。吹笙則簧𡔷矣。按經有單言簧者，謂笙也。王風左執<pb n="199-1"/>簧傳曰「簧、笙也是也。</duanzhu>
<xushi>从竹，黃聲。</xushi>
<duanzhu>戸光切，十部。</duanzhu>
<xushi>古者，女媧作簧。</xushi>
<duanzhu>葢出《世本》作篇。〈明堂位〉曰：女媧之笙簧。按笙與簧同器。不嫌二人author。簧之用廣。或先作簧而後施於笙竽。未可知也。</duanzhu>
</t>

<wh>䈕</wh>
<t>
<xushi>簧屬。</xushi>
<duanzhu>今之鎖。簧以張之。䈕以斂之。則启矣。其用與笙中簧同也。</duanzhu>
<xushi>从竹，是聲。</xushi>
<duanzhu>是支切，十六部。</duanzhu>
</t>

<wh>簫</wh>
<t>
<xushi>參差管樂。</xushi>
<duanzhu>言管樂之列管參差者。竽笙列管雖多而不參差也。《周禮》小師注：簫、編小竹管如今賣飴餳所吹者。〈周頌〉〔箋〕同。《廣雅》云：大者二十三管。小者十六管。王逸注《楚辭》云：參差洞簫也。</duanzhu>
<xushi>象鳳之翼。</xushi>
<duanzhu>排其管相對如翼。</duanzhu>
<xushi>从竹，肅聲。</xushi>
<duanzhu>《釋名》「簫肅也。其聲肅肅而淸也。穌彫切，古音在三部。</duanzhu>
</t>

<wh>筒</wh>
<t>
<xushi>通簫也。</xushi>
<duanzhu>所謂洞簫也。《廣雅》云：大者二十三管無底是也。漢章帝紀。吹洞簫。如淳曰「洞者，通也。簫之無底者也。</duanzhu>
<xushi>从竹，同聲。</xushi>
<duanzhu>徒弄切，九部。</duanzhu>
</t>

<wh>籟</wh>
<t>
<xushi>三孔龠也。</xushi>
<duanzhu>龠部曰「龠、管樂。六孔。以和衆聲。按《毛詩傳》曰：龠六孔。許龠下從之。此云三孔龠者，謂龠之三孔者則名籟也。鄭注笙師、〈少儀〉、〈明堂位〉皆云：籥如笛、三孔。鄭專謂籟耳。今本《說文》龠下爲淺人所亂。然<pb n="199-2"/>於此可以正彼。《莊子》人籟、地籟、天籟、引伸義也。</duanzhu>
<xushi>大者謂之笙。</xushi>
<duanzhu>笙、釋樂作產。</duanzhu>
<xushi>其中謂之籟。</xushi>
<duanzhu>釋樂作謂之仲。葢誤。</duanzhu>
<xushi>小者謂之箹。</xushi>
<duanzhu>三句見釋樂。大者葢六孔者也。中者三孔。</duanzhu>
<xushi>从竹，賴聲。</xushi>
<duanzhu>洛帶切，十五部。</duanzhu>
</t>

<wh>箹</wh>
<t>
<xushi>小籟也。从竹，約聲。</xushi>
<duanzhu>於角切，二部。</duanzhu>
</t>

<wh>管</wh>
<t>
<xushi>如箎。六孔。</xushi>
<duanzhu>箎有七孔。見大鄭笙師注：管之異於箎者，孔六耳。賈逵、大鄭、許君、應劭《風俗通》、蔡邕《〈月令〉章句》、張揖《廣雅》皆云如箎六孔。惟後鄭《周禮》〔注〕、《詩》〔箋〕云如篴而小。倂㒳而吹之。今大予樂宫有焉。</duanzhu>
<xushi>十二月之音。物開地牙。故謂之管。</xushi>
<duanzhu>《風俗通》曰：管、漆竹。長一尺。六孔。十二月之音也。物貫地而牙。故謂之管。物開地牙四字有脫誤。當作物貫地而牙。貫管同音。牙芽古今字。古書多云十一月物萌。十二月物牙。正月物見也。</duanzhu>
<xushi>从竹，官聲。</xushi>
<duanzhu>古滿切，十四部。</duanzhu>
</t>

<wh>琯</wh>
<t>
<xushi>古者，管㠯玉。</xushi>
<duanzhu>此句今正。</duanzhu>
<xushi>舜之時。西王母來獻其白琯。</xushi>
<duanzhu>見《大戴禮》、《尙書大傳》。</duanzhu>
<xushi>前零陵文學姓奚。於泠道舜祠下得笙玉琯。</xushi>
<duanzhu>見《風俗通》「孟康《漢書注》、《宋書．樂志》皆云：漢章帝時。零陵文學奚景。於泠道舜祠下得笙白玉管。惟孟注無笙字。盧注大戴作明帝時。亦無笙字。</duanzhu>
<xushi>夫㠯玉作音。故神人㠯和。鳳皇來儀也。</xushi>
<duanzhu>《風俗通》同。</duanzhu>
<xushi>从王，官聲。</xushi>
<duanzhu>按此疑出後人用《風俗通》沾綴。許書衹當云古者，管以玉。或从玉。</duanzhu>
</t>

<wh>篎</wh>
<t>
<xushi>小管謂之篎。</xushi>
<duanzhu>釋樂。大管謂之簥。其中謂之篞。小者謂之篎。許無簥篞字者。許所據不从竹。</duanzhu>
<xushi>从竹，眇聲。</xushi>
<duanzhu>亡沼切，二部。</duanzhu>
</t>

<wh>笛</wh>
<t>
<xushi>七孔筩也。</xushi>
<duanzhu>《文𨕖》李注引《說文》「笛七孔。長一尺四寸。今人長笛是也。此葢以注〈家語〉益之。《風俗通》亦云：長尺四寸。七孔。《周禮》笙師字作篴。大鄭云：杜子春讀篴如蕩滌之滌。今人所吹五空竹笛。按篴笛古今字。大鄭注上作篴。下作笛。後人妄改一之。大鄭云五孔。馬融賦亦云：易京君明識音律。故本四孔加以一。君明所加孔後出。是謂商聲五音畢（）。然則漢時長笛五孔甚明。云七孔者，禮家說古笛也。許與大鄭異。</duanzhu>
<xushi>从竹，由聲。</xushi>
<duanzhu>由與逐皆三部聲也。古音如逐。今音徒歷切。</duanzhu>
<xushi>羌笛三孔。</xushi>
<duanzhu>言此以別。於笛七孔也。馬曰「近世雙笛從羌起。謂長<pb n="200"/>笛與羌笛皆出於羌。漢𠀉仲因羌人截竹而爲之。知古篴漢初亡矣。李善曰「羌笛長於古笛。有三孔。大小異。</duanzhu>
</t>

<wh>筑</wh>
<t>
<xushi>㠯竹曲五弦之樂也。</xushi>
<duanzhu>以竹曲不可通。《廣韵》作以竹爲。亦繆。惟〈吳都賦〉李注作似箏、五弦之樂也。近是。箏下云五弦筑身。然則筑似箏也。但高注《淮南》曰：筑曲二十一弦。可見此器絫呼之名筑曲。《釋名》「筑、以竹𡔷之也。《御覽》引樂書云：以竹尺擊之。如擊琴然。今審定其文。當云筑曲以竹𡔷弦之樂也。高云二十一弦。樂書云十三弦。筑弦數未審。古者，箏五弦。《說文》殆筑下𡔷弦與箏下五弦互譌耳。箏下云筑身。則筑下不必云似箏。恐李善亦昧於筑曲而改之。</duanzhu>
<xushi>从巩竹。</xushi>
<duanzhu>持而擊之也。</duanzhu>
<xushi>巩、持之也。</xushi>
<duanzhu>樂書曰「項細肩圓。𡔷法以左手扼項。右手以竹尺擊之。史云：善擊筑者高漸離。</duanzhu>
<xushi>竹亦聲。</xushi>
<duanzhu>張六切，三部。</duanzhu>
</t>

<wh>箏</wh>
<t>
<xushi>五弦筑身樂也。</xushi>
<duanzhu>各本作𡔷弦竹身。不可通。今依《太平御覽》正。《風俗通》曰：箏、謹按〈樂記〉五弦筑身也。今幷梁二州箏形如瑟。不知誰所改作也。或曰秦蒙恬所造。據此知古箏五弦。恬乃改十二弦。變形如瑟耳。魏晉以後。箏皆如瑟十二弦。唐至今十三弦。筑似箏、細項。古筑與箏相似、不同瑟也。言筑。身者，以見形如瑟者之非古也。言五弦筑身者，以見箏之弦少於筑也。宋書樂志改筑身爲瑟身。誤矣。</duanzhu>
<xushi>从竹。
<duanzhu>筑本竹聲。故从竹。卽从筑省也。筑箏皆木爲之。</duanzhu>
<xushi>爭聲。</xushi>
<duanzhu>側莖切，十一部。</duanzhu>
</t>

<wh>箛</wh>
<t>
<xushi>吹鞭也。</xushi>
<duanzhu>《風俗通》曰：《漢書》舊注：箛者，吹鞭也。《急就篇》曰「箛篍起居課後先。師古曰「箛、吹鞭也。篍、吹筩也。起居謂晨起夜臥及休食時。督作之司以此二者爲之節度。宋書樂志晉先蠶注：吹小箛大箛。按云鞭者，如〈長笛賦〉云裁以當簻便易持也。</duanzhu>
<xushi>从竹，孤聲。</xushi>
<duanzhu>古乎切，五部。</duanzhu>
</t>

<wh>篍</wh>
<t>
<xushi>吹筩也。</xushi>
<duanzhu>吹鞭葢葭爲之。吹筩葢竹爲之。《風俗通》曰：《漢書注》「篍，筩也。言其聲音篍篍。名自定也。</duanzhu>
<xushi>从竹，秌聲。</xushi>
<duanzhu>七肖切，按《廣韵》七遙切。又音秋。古音在三部。</duanzhu>
</t>

<wh>籌</wh>
<t>
<xushi>壷矢也。</xushi>
<duanzhu>《禮記》投壷篇曰「籌、室中五扶。堂上七扶。庭中九扶。注曰：籌，矢也。按引伸爲泛偁。又謂計筭爲籌度。</duanzhu>
<xushi>从竹，？聲。</xushi>
<duanzhu>直由切，三部。</duanzhu>
</t>

<wh>簺</wh>
<t>
<xushi>行棊相塞謂之簺。</xushi>
<duanzhu>格五、見吾𠀉壽王傳。劉德曰「格五棊行塞法曰「簺自乗五。至五格不得行。故云格五。《莊子》作博塞。</duanzhu>
<xushi>从竹塞。塞<pb n="200-2"/>亦聲。</xushi>
<duanzhu>先代切，一部。</duanzhu>
</t>

<wh>簙。</wh>
<t>
<xushi>局戲也。六箸十二棊也。</xushi>
<duanzhu>古戲、今不得其實。箸、韓非所謂博箭。〈招䰟〉注云：箟簬作箸。故其字从竹。</duanzhu>
<xushi>从竹，博聲。</xushi>
<duanzhu>補各切。五部。經傳多假博字。</duanzhu>
<xushi>古者，烏曹作？。</xushi>
<duanzhu>曹字依《韵會》「各本作冑。非。《廣韵》曰：。出《世本》。</duanzhu>
</t>

<wh>篳</wh>
<t>
<xushi>藩落也。</xushi>
<duanzhu>藩落猶俗云籬落也。篳之言蔽也。</duanzhu>
<xushi>从竹，畢（）聲。</xushi>
<duanzhu>卑吉切，十二部。</duanzhu>
<xushi>《春秋傳》曰：篳門圭窬。</xushi>
<duanzhu>見襄十年《左傳》「杜曰「篳門、柴門。《廣韵》曰：。織荆門也。</duanzhu>
</t>

<wh><img src="198B-01">𥴨</img></wh>
<t>
<xushi>蔽不見也。</xushi>
<duanzhu>《爾雅》「薆，隱也。《方言》「揜、翳，薆也。其字皆當从竹。竹善蔽。九歌曰「余處幽篁兮終不見天是也。〈大雅〉：愛莫助之。毛曰「愛，隱也。假借字也。〈邶風〉：愛而不見。郭注《方言》作薆而。</duanzhu>
<xushi>从竹，𢜤聲。</xushi>
<duanzhu>烏代切，十五部。</duanzhu>
</t>

<wh>䉷</wh>
<t>
<xushi>隿射者所蔽者也。</xushi>
<duanzhu>依晉灼補上者字。此卽射雉之翳也。亦謂之廩。《廣雅》廩作箖。</duanzhu>
<xushi>从竹，嚴聲。</xushi>
<duanzhu>語杴切，八部。</duanzhu>
</t>

<wh>篽</wh>
<t>
<xushi>禁苑也。</xushi>
<duanzhu>宣帝紀。詔池籞未御幸者。假<pb n="200-3"/>與貧民。蘇林曰「折竹以繩綿連禁禦。使人不得往來。律名爲籞。應劭曰「籞者，禁苑也。按蘇、應說與許合。元帝紀。詔罷嚴籞池田。假與貧民。〈西京賦〉云：洪池淸籞。淸籞猶《漢書》云嚴篽也。晉灼釋嚴籞爲射苑。故引許䉷字之解。謂嚴與䉷同。可以訓射。亦迂曲矣。</duanzhu>
<xushi>从竹，御聲。</xushi>
<duanzhu>魚舉切，五部。</duanzhu>
<xushi>《春秋傳》曰：澤之自篽。</xushi>
<duanzhu>自當作舟。昭二十年《左傳》曰：澤之萑蒲。舟鮫守之。鮫當是𩵎誤。許所據竟作舟篽耳。魯語有舟虞，同也。</duanzhu>
</t>

<wh><img src="198B-02">𩵎</img></wh>
<t>
<xushi>篽或作𩵎。从又、从魚。</xushi>
<duanzhu>从又者，取扞衞之意。</duanzhu>
</t>

<wh>筭</wh>
<t>
<xushi>長六寸。所㠯計曆數者。</xushi>
<duanzhu>所㠯二字今補。漢志云：筭法用竹徑一分、長六寸。二百七十一枚而成六觚。爲一握。此謂筭籌。與算數字各用。計之所謂算也。古書多不別。</duanzhu>
<xushi>从竹弄。</xushi>
<duanzhu>穌貫切，十四部。</duanzhu>
<xushi>言常弄乃不誤也。</xushi>
<duanzhu>說从弄之意。</duanzhu>
</t>

<wh>算</wh>
<t>
<xushi>數也。</xushi>
<duanzhu>《論語》「何足算也。鄭曰「算，數也。古假選爲算。如〈邶風〉不可選也。車攻序因田獵而選車徒。選皆訓數是也。又假撰爲算。如〈大司馬〉羣吏撰車徒。鄭曰「撰讀曰算。謂數擇之也是也。筭爲算之器。算爲筭之用。二字音同而義別。</duanzhu>
<xushi>从竹具。</xushi>
<duanzhu>从竹者，謂必用筭以計也。从具者，具數也。</duanzhu>
<xushi>讀若筭。</xushi>
<duanzhu>穌管切，十四部。</duanzhu>
</t>

<wh>𥬇</wh>
<t>
<xushi>喜也。从竹、从犬。</xushi>
<duanzhu>徐鼎臣說孫愐《唐韵》引《說文》云：𥬇，喜也。从竹、从犬。而不述其義。攷孫愐《唐韵》序云：仍篆𣜩石經勒存正體。幸不譏煩。葢《唐韵》每字皆勒《說文》篆體。此字之从竹犬。孫親見其然。是以唐人無不从犬author。干祿字書云：咲通、𥬇正。《五經文字》力尊《說文》者也。亦作𥬇喜也。从竹下犬。《玉篇》〈竹部〉亦作𥬇。《廣韵》因《唐韵》之舊亦作𥬇。此本無可疑者。自唐玄度《九經字㨾》始先笑後𥬇。引楊承慶字統異說云从竹从夭。竹爲樂器。君子樂然後笑。字統每與《說文》乖異。見元應書。葢楊氏求从犬之故不得。是用改夭形聲。唐氏從之。李陽冰遂云竹得風。其體夭屈如人之笑。自後徐楚金缺此篆。鼎臣竟改《說文》𥬇作笑。而《集韵》、《類篇》乃有笑無𥬇。宋以後經籍無𥬇字矣。今以顧野王、孫愐、顏元孫、張參爲據。復其正始。或問曰「从犬可得其說乎。曰从竹之義且不敢𡚶言。況从犬乎。聞疑載疑可也。假云必不宐从犬。則哭又何以从犬乎。哭之獄省聲乃亦强作解事者爲之也。詳哭下。私妙切。二部。○又按宋初《說文》本無𥬇。鉉（⿰釒𤣥）增之。十九文之一也。孫愐但从竹从犬。其本在〈竹部〉、抑在〈犬部〉。鉉（⿰釒𤣥）不能知。姑綴於竹末。今依之。恐有未協。凖哭从犬求之。𥬇或本在〈犬部〉。而从〈竹部〉之字之省聲。未可知也。</duanzhu>
</t>

<wh>第</wh>
<t>
<xushi>次也。从竹弟。</xushi>
<duanzhu>此見《毛詩正義》卷一之一引《說文》「其在弟部、抑〈竹部〉。今不可知。要孔沖遠所據有此篆無疑。俗省弟作第耳。特計切，十五部。</duanzhu>
</t>
<variants>文百四十四<duanzhu>今𥙷第則百四十五。</duanzhu>，重十五。</variants>

<wh>箕</wh>
<t>
<xushi>所㠯簸者也。</xushi>
<duanzhu>所㠯者三字今補。全書中所㠯字爲淺人刪（⿰刂）者多矣。〈小雅〉曰：維南有箕。不可以簸揚。《廣韵》引《世本》曰「箕帚、少康作。按簸揚與受？皆用箕。</duanzhu>
<xushi>从竹𠀠。象形。丌（⿱一八）其下也。</xushi>
<duanzhu>四字依《韵會》本。今各本？下互譌。居之切，一部。</duanzhu>
<xushi>凡箕之屬皆从箕。</xushi>
</t>

<wh><img src="199A-01">𠀠</img></wh>
<t>
<xushi>古文箕。</xushi>
<duanzhu>象形不用足。今之箕多不用足者。</duanzhu>
</t>

<wh><img src="199A-02">𠵶</img></wh>
<t>
<xushi>亦古文箕。</xushi>
<duanzhu>下象竦手。</duanzhu>
</t>

<wh><img src="199A-03">𠔋</img></wh>
<t>
<xushi>亦古文箕。</xushi>
<duanzhu>此象箕之哆口。</duanzhu>
</t>

<wh><img src="199A-04">其</img></wh>
<t>
<xushi>籒文箕。</xushi>
<duanzhu>依大徐作籒。按經籍通用此字爲語詞。渠之切。或居之切。</duanzhu>
</t>

<wh><img src="199A-05">𠥩</img></wh>
<t>
<xushi>籒文箕。</xushi>
<duanzhu>从匚。會意。匚部曰「？籒文匚。</duanzhu>
</t>

<wh>簸</wh>
<t>
<xushi>揚米去？也。</xushi>
<duanzhu>與播布之義相近。</duanzhu>
<xushi>从箕，皮聲。</xushi>
<duanzhu>布火切，十七部。</duanzhu>
</t>
<variants>文二，重五。</variants>

<wh>丌</wh>
<t>
<xushi>下基也。</xushi>
<duanzhu>字亦作六。古多用爲今渠之切之其。墨子書其字多作六。六與？同也。</duanzhu>
<xushi>荐物之？。象形。</xushi>
<duanzhu>平而有足。可以薦物。</duanzhu>
<xushi>凡丌之屬皆从丌。讀若箕同。</xushi>
<duanzhu>居之切，一部。</duanzhu>
</t>

<wh>䢋</wh>
<t>
<xushi>古之遒人㠯木鐸記《詩》言。</xushi>
<duanzhu>《左傳》襄十四年師曠引〈夏書〉曰：遒人以木鐸徇于路。官師相規。工執藝事以諫。正月孟春。於是乎有之。杜云：木鐸徇于路。采歌謠之言也。何注《公羊》曰：五榖畢（）入。民皆居宅。男女同巷。相從夜績。從十月盡、正月止。男女有所怨恨。相從而歌。飢者歌其食。勞者歌其事。男年六十、女年五十無子者。官衣食之。使之民閒求《詩》「鄕移於邑。邑移於國。國以聞於天子。故王者不出牖戸。盡知天下。〈食貨志〉曰「孟春之月。行人振木鐸徇於路。㠯采《詩》獻之大師。比其音律。以聞於天子。故曰王者不窺牖戸而知天下。遒人卽班之行<pb n="201-3"/>人。以木鐸巡於路。使民閒出男女歌詠。記之𥳑牘。遞薦於天子。故其字從辵？。辵者，行也。？者，薦也。記與？㬪韵也。僞《尙書》襲《左傳》「而不言振木鐸者何所事。○按劉歆與楊雄書云：三代周秦。軒車使者，逌人使者以歲八月巡路。？代語僮謠歌戲。楊荅劉書云：嘗聞先代輶軒之使奏籍之書皆藏於周秦之室。又云：翁孺猶見輶軒之使所奏言。二書皆卽遒人之事也。逌輶遒三字同音。逌人卽遒人。楊、劉皆謂使者采集絕代語釋別國《方言》「故許檃栝之曰《詩》言。班、何則但云采《詩》也。劉云求代語僮謠歌戲、則《詩》在其中矣。《周禮》〈大行人〉。屬象胥諭言語、協辭命。屬？史諭書名、聽聲音。豈非楊劉所謂使者，班所謂行人與。說者雖殊。可略見古者考文之事。爲政之不外正名矣。○乃部云：？、氣行皃。逌訓行。故逌人卽行人也。遒葢逌之假借字。</duanzhu>
<xushi>从辵？。？亦聲。讀與記同。</xushi>
<duanzhu>居吏切。一部。〈大雅〉：往䢋王舅。假借爲語詞也。〈王風〉「彼其之子。箋云：其、或作記、或作己。讀聲相似。〈鄭風〉箋云：忌讀爲彼己之子之己。崧高傳曰「䢋，己也。箋申之曰「己，辭也。讀如彼己之子之己。是則己忌記其䢋五字通用。一部也。〈大雅〉作近者。誤近、十三部也。</duanzhu>
</t>

<wh>典</wh>
<t>
<xushi>五帝之書也。</xushi>
<duanzhu>三墳五典見《左傳》。</duanzhu>
<xushi>从𠕋在丌上。尊閣之也。</xushi>
<duanzhu>閣猶架也。以？庪閣之也。多殄切，古音在十三部。</duanzhu>
<xushi>莊都說。典、大𠕋也。</xushi>
<duanzhu>此字形之別說也。莊都者，博訪通人之一也。謂典字上从𠕋、下从大。以大𠕋會意。與𠕋在六上說異。不別爲篆者。許意下本不從大。故存其說而巳。</duanzhu>
</t>

<wh>𥮏</wh>
<t>
<xushi>古文典。从竹。</xushi>
<duanzhu>古文𠕋作？。此从古文𠕋也。漢𥓓多有从竹、从艸者。</duanzhu>
</t>

<wh>畀</wh>
<t>
<xushi>相付与之約在閣上也。</xushi>
<duanzhu>与舊作與。勺部曰「与與予同。予、推予也。與、黨與也。今正。約當作物。古者，物相与必有藉。藉卽閣也。故其字从丌。疑此有奪文。當云相付与也。付与之物在閣上从？。〈祭統〉曰：夫祭有畀煇胞翟閽者。惠下之道也。畀之爲言與也。能以其餘畀其下者也。此謂上之与下。庋閣而命取之。</duanzhu>
<xushi>从？，？聲。</xushi>
<duanzhu>？、敷勿切，鬼（⿱田⿺儿厶）頭也。必至切。十五部。</duanzhu>
</t>

<wh>巺</wh>
<t>
<xushi>具也。</xushi>
<duanzhu>孔子說易曰「巺，入也。巺乃愻之假借字。愻，順也。順故善入。許云具也者，巺之本義也。巺今作巽。</duanzhu>
<xushi>从丌，𠨎聲。</xushi>
<duanzhu>形聲包會意。卪部曰「？、二卪也。巺从此。按二卪者，具意也。蘇困切，古音在十四部。</duanzhu>
</t>

<wh><img src="200A-03">𢁅</img></wh>
<t>
<xushi>古文巺。</xushi>
<duanzhu>从𠨎、从幵。</duanzhu>
</t>

<wh><img src="200A-04">𢁌</img></wh>
<t>
<xushi>篆文巺。</xushi>
<duanzhu>汗𥳑、古文四聲韵載此體各乖異。未詳宜何從也。竊疑此篆字當作籒。字之誤也。古文下从幵。幵亦具意也。籒文緐重。則从？从幵而又从丌。古文四聲韵作巽。葢不誤。小篆則省幵作巺。後人𣜩字則从籒變之作巽。《說文》仿𣜩爲之。非也。</duanzhu>
</t>

<wh>顨</wh>
<t>
<xushi>巺也。</xushi>
<duanzhu>具也。</duanzhu>
<xushi>从丌、从？。</xushi>
<duanzhu>頁部曰「？、選具也。按選具者，選而供置之也。</duanzhu>
<xushi>此易顨卦爲長女、爲風者。</xushi>
<duanzhu>今《周易》巺卦作巺。許於巺下云具也。不云卦名。謂顨爲易卦名之字。葢二字皆訓具也。其義同。其音同。伏羲、文王作顨。孔子則作？？。而小篆乃作巺矣。顨爲卦名。巺爲卦德。孔子彖傳但言健順、動止、巺陷、麗說。皆卦德也。其言重巺以申命。巺以行權。震，動也。巺，入也。巺爲雞。巺爲股。巺爲木、爲風、爲長女。皆當舉卦名而不作顨、但云巺以德爲名者。於伏羲、文王爲古今字也。是可以知字有古今之理矣。許於此特言之者。存《周易》冣初之古文也。此說本之江氏聲。愚又謂許所見易惟此爲木爲風爲長女之字作顨。猶今易惟襍卦傳之姤作遘也。各本此篆在畀篆之上。今正之次此。</duanzhu>
</t>

<wh>奠</wh>
<t>
<xushi>置祭也。</xushi>
<duanzhu>置祭者，置酒食而祭也。故从酋？。？者，所置物之質也。如置於席則席爲奠。引伸爲凡置之偁。又引伸爲奠高山大川之奠。定也。《大玄》天地㞟位。假㞟字爲之。</duanzhu>
<xushi>从酋，酋，酒也。</xushi>
<duanzhu>見酋下。置之物多矣。言酒者，舉其一耑也。</duanzhu>
<xushi>丌其下也。</xushi>
<duanzhu>丌下各本互譌。今依箕篆下正。堂練切，古音在十一部。</duanzhu>
<xushi>禮有奠祭。</xushi>
<duanzhu>各本下有者字。《韵會》無。《說文》禮有刷巾、禮有柶、禮有縉緣、句法皆同。無者是也。禮謂《禮經》也。〈士喪禮〉、〈既夕禮〉祭皆謂之奠。葬乃以虞易奠。又文玉世子篇。釋奠于其先師。注云：釋奠、薦饌酌奠而巳。無迎尸以下之事。〈召南〉「于以奠之。毛云：奠，置也。箋云：謂敎成之祭也。昏義注云：此吿事耳。非正祭也。</duanzhu>
</t>
<variants>文七，重三。</variants>

<wh>左</wh>
<t>
<xushi>𠂇手相左也。</xushi>
<duanzhu>各本俱誤。今正。左者，今之佐字。《說文》無佐也。𠂇者，今之左字。𠂇部曰「左手也。謂左助之手也。以手助手是曰左。以口助手是曰右。</duanzhu>
<xushi>从𠂇工。</xushi>
<duanzhu>工者，左助之意。則箇切，十七部。</duanzhu>
<xushi>凡左之<pb n="202-3"/>屬皆从左。</xushi>
</t>

<wh>差</wh>
<t>
<xushi>貣也。左不相值也。</xushi>
<duanzhu>貣各本作貳。左各本作差。今正。貣者，？之假借字。心部曰「？、失當也。失當卽所謂不相值也。〈釋言〉曰「爽，差也。爽，忒也。？與？葢本一字。《尙書》二衍忒。宋世家作貣。易四時不忒。京房作貣。《管子》全書皆以貣爲忒。貣與貳形易相誤。〈月令〉宿離不貸。《釋文》貸、他得切。徐音二。無有差貸。《釋文》貸、音二。又他得反。緇衣其儀不忒。《釋文》忒、他得反。又作貳、音二。漢費鳳𥓓貸與則德韵。婁氏釋作貳。皆貣之誤爲貳者也。貳與貣忒音既脂之迥別。義則貳訓副也。副貳之解、何得同於差？乎。《左氏傳》其⺊貳圉。杜注貳，代也。按外傳作以代圉。謂用世次當立之圉。《左傳》作貳圉。謂副貳之圉。坊記注引之。此則當各依文爲釋。杜注左云貳，代也。似爲牽合。此云貣也者，用漢人常用字。故不作？也。云左不相值也者，左之而不相當則𢀩矣。今俗語所謂左也。故其字从左从𠂹。𠂹者，乖也。</duanzhu>
<xushi>从左𠂹。</xushi>
<duanzhu>《韵會》作𠂹省聲。疑是？省聲之誤。初牙切。十七部。在支韵則楚宜切。在佳、卦韵則楚佳、楚懈切。《說文》〈竹部〉曰篸差。〈木部〉曰槮差。糸部曰參縒。吉日傳曰「差，擇也。其引伸之義也。</duanzhu>
</t>

<wh><img src="200B-01">（图200B-01）</img></wh>
<t>
<xushi>籒<pb n="203"/>文𢀩。从二。</xushi>
<duanzhu>从二者，岐出乖異之意。</duanzhu>
</t>
<variants>文二，重一。</variants>

<wh>工</wh>
<t>
<xushi>巧飾也。</xushi>
<duanzhu>飾拭古今字。又部曰「㕞，飾也。〈巾部〉曰「飾，㕞也。聿部曰「𦘔、聿飾也。彡部曰「彡、毛飾畫文也。皆今之拭字也。此云巧飾也者。依古文作？爲訓。彡者飾畫文。巧飾者，謂如㡪人施廣領大袖以仰涂而領袖不污是也。惟孰於規榘乃能如是。引伸之凡善其事曰工。見〈小雅〉〔毛傳〕：</duanzhu>
<xushi>象人有規榘。</xushi>
<duanzhu>直中繩。二平中準。是規榘也。</duanzhu>
<xushi>與巫同意。</xushi>
<duanzhu>？有規榘。而彡象其善飾。？事無形。亦有規榘。而？象其㒳褎。故曰同意。凡言某與某同意者。皆謂字形之意有相似者。古紅切，九部。</duanzhu>
<xushi>凡工之屬皆从工。</xushi>
</t>

<wh><img src="201A-01">𢒄</img></wh>
<t>
<xushi>古文工。从彡。</xushi>
</t>

<wh>式</wh>
<t>
<xushi>法也。</xushi>
<duanzhu>𢊁部法作灋。灋，㓝也。引伸之義爲式，用也。按《周禮》八灋八則九式異其文。注曰：則亦法也。式謂用財之節度。</duanzhu>
<xushi>从工，弋聲。</xushi>
<duanzhu>賞職切，一部。</duanzhu>
</t>

<wh>巧</wh>
<t>
<xushi>技也。</xushi>
<duanzhu>手部曰「技，巧也。</duanzhu>
<xushi>从工，丂聲。</xushi>
<duanzhu>苦浩切。古音在三部。丂部曰「古文以丂爲丂。</duanzhu>
</t>

<wh>巨</wh>
<t>
<xushi>規巨也。</xushi>
<duanzhu>周髀筭經曰「圜出於方。方出於矩。矩出於九九八十一。故折矩以爲句廣三。股脩四。徑隅五。既方其外。半之一矩。環而共盤。得成三四五。㒳矩共長二十有五。是謂積矩。用矩之道。平矩以正繩。偃矩以望高。覆矩以測湥。臥矩以知遠。環矩以爲圓。合矩以爲方。方屬地。圓屬天。天圓地方。方數爲典。以方出圓。按規矩二字猶言法度。古不分別。規圜矩方者，圜出於方。圜方皆出於矩也。夫部曰「規、有法度也。不言圜曰規。〈考工記〉「斬轂之道必矩其陰陽。注：矩謂刻識之也。凡識其廣長曰矩。故凡有所刻識皆謂之矩。</duanzhu>
<xushi>从工，象手持之。</xushi>
<duanzhu>謂也。其吕切。五部。按後人分別巨，大也。矩、法也，常也。與《說文》字異。其吕切、《唐韵》也。《廣韵》作矩、榘。入九麌。俱雨切。又云：《說文》又其吕切。此出《說文》音隱。</duanzhu>
</t>

<wh><img src="201A-02">榘</img></wh>
<t>
<xushi>巨或从木矢。矢者其中正也。</xushi>
<duanzhu>矢部曰「有所長短。以矢爲正。按今字作矩省木。</duanzhu>
</t>

<wh><img src="201A-03">𢀓</img></wh>
<t>
<xushi>古文巨。</xushi>
<duanzhu>此爲象手持之。小篆變之。取整齊耳。大學。絜矩之道。注云：矩或作巨。此古文之遺也。</duanzhu>
</t>
<variants>文四，重三。</variants>

<wh>㠭</wh>
<t>
<xushi>極巧視之也。</xushi>
<duanzhu>工爲巧。故四工爲極巧。極巧視之、謂如離婁之明、公輸子之巧、既竭目力也。凡展布字當用此。展行而㠭廢矣。《玉篇》曰：㠭今作展。</duanzhu>
<xushi>从四工。</xushi>
<duanzhu>知衍切，十四部。</duanzhu>
<xushi>凡㠭之屬皆从㠭。</xushi>
</t>

<wh><img src="201B-01">𡫳</img></wh>
<t>
<xushi>窒也。</xushi>
<duanzhu>穴部曰「窒，？也。此與〈土部〉塞、音同義異。與心部㥶、音同義近。塞，隔也。隔，塞也。與？窒訓別。㥶，實也。實，富也。與？窒訓近。凡塡塞字皆當作？。自塞行而？㥶皆廢矣。</duanzhu>
<xushi>从㠭，从？窒宀中。</xushi>
<duanzhu>竦手舉物塡屋中也。从三字會意。</duanzhu>
<xushi>㠭猶齊也。</xushi>
<duanzhu>說从㠭之意。凡漢人訓詁。本異義而通之曰猶。㠭从四工。同心同力之狀。窒不必極巧。故曰猶齊。注經者多言猶。許書言猶者三見耳。穌則切，一部。</duanzhu>
</t>
<variants>文二。</variants>

<wh>巫</wh>
<t>
<xushi>巫祝也。</xushi>
<duanzhu>依《韵會》本。三字一句。按祝乃覡之誤。巫覡皆巫也。故覡篆下緫言其義。〈示部〉曰「祝、祭主贊辭者。《周禮》祝與巫分職。二者雖相須爲用。不得以祝釋巫也。</duanzhu>
<xushi>女能事無形、㠯舞降神者也。</xushi>
<duanzhu>無舞皆與巫㬪韵。《周禮》女巫無數。旱暵則舞雩。許云：能以舞降神。故其字象舞褎。</duanzhu>
<xushi>象人㒳褎舞形。</xushi>
<duanzhu>謂？也。太史公曰「韓子稱長袖善舞。不言从工者。工小篆也。巫、小篆之仍古文者也。古文不从小篆也。不言工象人有規榘者。巳見上文工下矣。式、巧、何以从工。式、巧、之古文本从？也。巨、何以从工也。巨下云从工、猶云象規榘也。</duanzhu>
<xushi>與工同意。</xushi>
<duanzhu>此當云與？同意。說見工下。武扶切，五部。</duanzhu>
<xushi>古者，巫咸初作巫。</xushi>
<duanzhu>葢出《世本》作篇。君奭曰「在大戊。時則有巫咸乂王家。書序曰「伊陟相大戊。伊陟贊于巫咸。馬云：巫、男巫。名咸。殷之巫也。鄭云：巫咸謂爲巫官者。〈封禪書〉曰「伊陟贊巫咸。巫咸之興自此始。謂巫覡自此始也。或云大臣必不作巫官。是未讀〈楚語〉矣。賢聖何必不作巫乎。</duanzhu>
<xushi>凡巫之屬皆从巫。</xushi>
</t>

<wh><img src="201B-02">𢍮</img></wh>
<t>
<xushi>古文巫。</xushi>
<duanzhu>筮之小篆从此。</duanzhu>
</t>

<wh>覡</wh>
<t>
<xushi>能齊肅事神明者。</xushi>
<duanzhu>〈楚語〉：民之精爽不𢤮貳者，而又能齊肅衷正。其知能上下比義。其聖能光遠宣朗。其<pb n="204"/>明能光照之。其緫能聽徹之。如是則明神降之。在男曰覡。在女曰巫。是使制神之處位次主。而爲之牲器時服。韋注：齊，一也。肅，敬也。巫覡見鬼（⿱田⿺儿厶）者。今《說文》齊作齋。非。《國語》神明作明神。非。</duanzhu>
<xushi>在男曰覡。在女曰巫。</xushi>
<duanzhu>此析言之耳。統言則《周禮》男亦曰巫。女非不可曰覡也。《詩》諩曰「陳大姬無子。好巫覡禱祈鬼（⿱田⿺儿厶）神歌舞之樂。民俗化而爲之。</duanzhu>
<xushi>从巫見。</xushi>
<duanzhu>見鬼（⿱田⿺儿厶）者也。故从見。胡狄切，十六部。</duanzhu>
</t>
<variants>文二，重一。</variants>

<wh>甘</wh>
<t>
<xushi>美也。</xushi>
<duanzhu>〈羊部〉曰「美，甘也。甘爲五味之一。而五味之可口皆曰甘。</duanzhu>
<xushi>从口含一。一，道也。</xushi>
<duanzhu>食物不一。而道則一。所謂味道之腴也。古三切，古音在七部。</duanzhu>
<xushi>凡甘之屬皆从甘。</xushi>
</t>

<wh>甛</wh>
<t>
<xushi>美也。</xushi>
<duanzhu>《周禮》〔注〕恬酒。恬卽甛字。</duanzhu>
<xushi>从甘舌。舌知甘者。</xushi>
<duanzhu>說从舌之意。</duanzhu>
</t>

<wh><img src="202A-01">𤯍</img></wh>
<t>
<xushi>和也。</xushi>
<duanzhu>和當作盉，寫者亂之耳。〈皿部〉曰「盉，調味也」。</duanzhu>
<xushi>从甘、厤。厤，調也。</xushi>
<duanzhu>說从厤之意。〈厂部〉曰「厤，治也」，〈秝部〉曰「稀疏適也」。稀疏適者，調龢之意。《周禮》「凡和，春多酸，夏多苦，秋多辛，冬多鹹，調以滑甘，此从甘、厤之義也。各本及《篇》、《韵》、《集韵》、《類篇》、字體皆譌。今正。</duanzhu>
<xushi>甘亦聲，讀若函。</xushi>
<duanzhu>古三切，七部。</duanzhu>
</t>

<wh><img src="202A-02">𤡜</img></wh>
<t>
<xushi>飽也。足也。</xushi>
<duanzhu>足也二字依《韵會》增。淺人多改猒爲厭。厭專行而猒廢矣。猒與厭音同而義異。雒誥萬年猒于乃德。此古字當存者也。按飽足則人意倦矣。故引伸爲猒倦、猒憎。〈釋詁〉曰：豫射厭也是也。豫者，古以爲舒字。安也。亦緩也。〈洪範〉曰：豫曰急。豫猶怠也。猒厭古今字。猒饜正俗字。</duanzhu>
<xushi>从甘肰。</xushi>
<duanzhu>肰、犬肉也。此會意。於鹽切，古音在七部。</duanzhu>
</t>

<wh><img src="202A-03">𤟶</img></wh>
<t>
<xushi>？或从㠯。</xushi>
<duanzhu>㠯，用也。用之猶甘之也。</duanzhu>
</t>

<wh>甚</wh>
<t>
<xushi>尤安樂也。</xushi>
<duanzhu>尤甘也。引伸凡殊尤皆曰甚。</duanzhu>
<xushi>从甘匹。</xushi>
<duanzhu>句。匹各本誤甘。依《韵會》正。常枕切，七部。</duanzhu>
<xushi>匹。</xushi>
<duanzhu>逗。</duanzhu>
<xushi>耦也。</xushi>
<duanzhu>說从匹之意。人情所尤安樂者，必在所溺愛也。</duanzhu>
</t>

<wh><img src="202A-04">𠯕</img></wh>
<t>
<xushi>古文甚。</xushi>
<duanzhu>从口猶从甘也。</duanzhu>
</t>
<variants>文五，重二。</variants>

<wh>旨</wh>
<t>
<xushi>美也。</xushi>
<duanzhu>㬪韵。今字以爲意恉字。</duanzhu>
<xushi>从甘，匕聲。</xushi>
<duanzhu>職雉切，十五部。</duanzhu>
<xushi>凡旨之屬皆从旨。</xushi>
</t>

<wh><img src="202B-03">𤮻</img></wh>
<t>
<xushi>古文旨。</xushi>
<duanzhu>从千甘者，謂甘多也。</duanzhu>
</t>

<wh>嘗</wh>
<t>
<xushi>口味之也。</xushi>
<duanzhu>引伸凡經過者爲嘗。未經過爲未嘗。</duanzhu>
<xushi>从旨，尙聲。</xushi>
<duanzhu>市羊切，十部。</duanzhu>
</t>
<variants>文二，重一<duanzhu>按旨部本在亏前喜後。江聲曰「旨當與甘爲類。今移於此。</duanzhu>。</variants>

<wh>曰</wh>
<t>
<xushi>䛐也。</xushi>
<duanzhu>䛐者，意內而言外也。有是意而有是言。亦謂之曰「亦謂之云：云曰、雙聲也。〈釋詁〉「粤于爰曰也。此謂《詩》書古文多有以曰爲爰者。故粤于爰曰四字可互相訓。以雙聲㬪韵相假借也。</duanzhu>
<xushi>从口𠃊。象口气出也。</xushi>
<duanzhu>各本作从口乙聲、亦象口气出也。非是。《孝經音義》曰「从乙在口上。乙象氣。人將發語。口上有氣。今據正。王伐切，十五部。</duanzhu>
<xushi>凡曰之屬皆从曰「</xushi>
</t>

<wh><img src="202B-01">𣆩</img></wh>
<t>
<xushi>吿也。</xushi>
<duanzhu>按下云从曰从𠕋。會意。則當作𠕋吿也三字。𥳑牘曰𠕋。以𥳑吿誡曰？。𠕋行而？廢矣。</duanzhu>
<xushi>从曰、从𠕋，𠕋亦聲。</xushi>
<duanzhu>楚革切，十六部。</duanzhu>
</t>

<wh>曷</wh>
<t>
<xushi>何也。</xushi>
<duanzhu>雙聲也。《詩》有言曷者。如曷不肅雝。箋云：曷，何也。有言害者。如害澣害不。傳云：害，何也。害者，曷之假借字。《詩》書多以害爲曷。〈釋詁〉「曷，止也。此以曷爲遏。〈釋言〉曰「曷，盍也。此亦假借。凡言何不者，急言之但云曷也。</duanzhu>
<xushi>从曰，匃聲。</xushi>
<duanzhu>胡葛切，十五部。</duanzhu>
</t>

<wh>曶</wh>
<t>
<xushi>出气䛐也。</xushi>
<duanzhu>《玉篇》作？。出？者，其意也。？者，其言也。意內言外謂之䛐。此與心部忽音同義異。忽，忘也。若羽獵賦蠁曶如神、傳毅舞賦雲轉飄曶、漢樊敏𥓓奄曶滅形皆出气之意。倐之皃本當用此字。不當作忽忘字也。〈楊雄傳〉「於時人皆曶之。則假曶爲忽。古今人表仲忽作中曶。許云鄭大子曶。則未識名字取何義也。今則忽行而曶廢矣。</duanzhu>
<xushi>从曰，？象气出形。</xushi>
<duanzhu>呼骨切。十五部。俗作曶。</duanzhu>
<xushi>《春秋傳》曰：鄭大子？。</xushi>
<duanzhu>始見《左傳》桓公十年。今字作忽。</duanzhu>
</t>

<wh><img src="202B-02">𡇆</img></wh>
<t>
<xushi>籒文？。</xushi>
<duanzhu>从口。</duanzhu>
<xushi>一曰佩也。象形。</xushi>
<duanzhu>按六字當作一曰佩？也五字。系於象气出形之下、《春秋傳》之上。淺人改易之。致不通耳。下得謂古笏可从口、不可从曰「亦不得謂？象笏形也。〈咎繇謨〉「六律五聲八音在治忽。《漢書》在治忽作七始訓。《史記》作來始滑。裴駰曰「《尙書》滑字作曶。音忽。鄭曰「曶者，臣見君所秉。書思對命者也。君亦有焉。據此則象笏字古作？。許〈竹部〉無笏。</duanzhu>
</t>

<wh>朁</wh>
<t>
<xushi>曾也。</xushi>
<duanzhu>〈釋言〉、〈大雅〉〔傳〕、〈小雅〉〔箋〕同。八部曰「曾者，䛐之舒也。曾之言乃也。詳八部。</duanzhu>
<xushi>从曰，兓聲。</xushi>
<duanzhu>七感切，古音在七部。</duanzhu>
<xushi>《詩》曰：朁不畏朙。</xushi>
<duanzhu>〈大雅〉文。今民勞、十月之交、《爾雅》字皆作憯。憯之本義痛也。</duanzhu>
</t>

<wh>沓</wh>
<t>
<xushi>語多沓沓也。</xushi>
<duanzhu>《孟子》、《毛傳》釋《詩》皆曰「泄泄猶沓沓也。引伸爲凡重沓字。假借爲達字。毛生民傳曰「達、達生也。先生、姜嫄之子先生者也。達生卽沓生。謂始生而如再生三生之易也。車攻傳曰「舄、達屨也。達屨卽沓屨。所謂複下曰舄也。板箋曰「女無憲憲然、無沓沓然。爲之制法度。達其意以成其惡。以達釋沓。是其理也。</duanzhu>
<xushi>从水曰「</xushi>
<duanzhu>會意也。徒合切，古音葢在十五部。</duanzhu>
<xushi>遼東有沓縣（⿰県系）。</xushi>
<duanzhu>㒳志皆作遼東沓氏縣（⿰県系）。顏曰「凡言氏者皆謂因之而立名。</duanzhu>
</t>

<wh>曹</wh>
<t>
<xushi>獄㒳曹也。</xushi>
<duanzhu>㒳曹、今俗所謂原吿被吿也。曹猶類也。《史記》曰「遣吏分曹逐捕。《古文尙書》「㒳造具備。《史記》㒳造一作㒳遭。㒳遭、㒳造卽㒳曹。古字多假借也。曹之引伸爲輩也。羣也。</duanzhu>
<xushi>从㯥，在廷東也。</xushi>
<duanzhu>㒳曹在廷東。故从二<pb n="205-1"/>東之㯥。其制未聞也。</duanzhu>
<xushi>从曰，治事者也。</xushi>
<duanzhu>謂聽獄者。巳上十二字依《韵會》本。昨牢切，古音在三部。</duanzhu>
</t>
<variants>文七，重一。</variants>

<wh>乃</wh>
<t>
<xushi>曳䛐之難也。</xushi>
<duanzhu>《玉篇》䛐作離，非也。上當有者字。曳有矯拂之意。曳其言而轉之。若而、若乃皆是也。乃則其曳之難者也。春秋宣八年。日中而克葬。定十五年。日下昃乃克葬。《公羊傳》曰：而者何。難也。乃者何。難也。曷爲或言而、或言乃。乃難乎而也。何注：言乃者內而湥。言而者外而淺。按乃然而汝若、一語之轉。故乃又訓汝也。</duanzhu>
<xushi>象气之出難也。</xushi>
<duanzhu>气出不能直遂。象形。奴亥切，一部。</duanzhu>
<xushi>凡之屬皆从。</xushi>
</t>

<wh><img src="203A-01">𠄎</img></wh>
<t>
<xushi>古文乃。</xushi>
</t>

<wh><img src="203A-02">𠄕</img></wh>
<t>
<xushi>籒文乃。</xushi>
<duanzhu>三之以見其意。</duanzhu>
</t>

<wh><img src="203A-03">𠧟</img></wh>
<t>
<xushi>驚聲也。从弓省。卤聲。</xushi>
<duanzhu>卤聲宋本作西聲。不誤。趙鈔及俗刻作鹵聲。誤甚。从弓省者，从弓而未盡其曲折也。卤者，籒文西字。以西爲聲也。鍇本作从乃、卤省聲。非是。驚聲者，驚訝之聲。與乃字音義俱別。《詩》書史漢發語多用此字作迺。而流俗多改爲乃。按〈釋詁〉曰：仍迺<pb n="205-2"/>侯乃也。以乃釋迺。則本非一字可知矣。西聲則古音當在十三部。古音西讀如詵。又讀如仙。</duanzhu>
<xushi>籒文？不省。</xushi>
<duanzhu>按此五字疑有誤。當作卤籒文？。《說文》之通例如此。</duanzhu>
<xushi>或曰？。</xushi>
<duanzhu>逗。鍇作隨非。</duanzhu>
<xushi>往也。</xushi>
<duanzhu>元應書三引《倉頡篇》迺，往也。</duanzhu>
<xushi>讀若仍。</xushi>
<duanzhu>如乗切。按此三字不在卤聲之下而系於此。是或說往義之音則然也。仍孕字皆乃聲。一部與六部合音也。？讀若仍。則謂从卤乃省聲。或說與前說迥異。今人迺讀乃。與或說相近。</duanzhu>
</t>

<wh><img src="203B-01">𠨅</img></wh>
<t>
<xushi>古文𠧟。</xushi>
<duanzhu>𠧟本古文。此又古文之異者也。</duanzhu>
</t>

<wh><img src="203B-02">𠧴</img></wh>
<t>
<xushi>气行皃。</xushi>
<duanzhu>𣜩作逌。〈禹貢〉「陽鳥攸居、豐水攸同、九州攸同。漢〈地理志〉攸皆作逌。逌之言于也。陽鳥于是南來得所也。與爰粤義同。劉歆書。逌人使者。謂行人之官也。</duanzhu>
<xushi>从弓。
<duanzhu>按依上？云从弓省。則此亦當有省字。</duanzhu>
<xushi>𠧪聲，讀若攸。</xushi>
<duanzhu>以周切，三部。</duanzhu>
</t>
<variants>文三，重三。</variants>

<wh>丂</wh>
<t>
<xushi>气欲舒出？上礙於一也。</xushi>
<duanzhu>？者，气欲舒出之象。一其上不能徑達。此釋字義而字形巳見。故不別言形也。苦浩切，古音在三部。</duanzhu>
<xushi>丂、古文㠯爲亏字。</xushi>
<duanzhu>亏與丂音不同而字形相似、字義相近。故古文或以丂爲亏。</duanzhu>
<xushi>又㠯爲巧字。</xushi>
<duanzhu>此則同音假借。</duanzhu>
<xushi>凡丂之屬皆从丂。</xushi>
</t>

<wh>甹</wh>
<t>
<xushi>亟䛐也。</xushi>
<duanzhu>其意爲亟。其言爲甹。是曰意內言外。甹亦語䛐也。《說文》？？、《爾雅》作甹夆。假借字也。</duanzhu>
<xushi>从丂、从由。</xushi>
<duanzhu>普丁切，十一部。</duanzhu>
<xushi>或曰</xushi>
<duanzhu>與一日同。</duanzhu>
<xushi>甹，俠也。</xushi>
<duanzhu>此謂甹與俜音義同。〈人部〉曰：俜，俠也。俠，俜也。漢季布傳。爲人任俠。音義。或曰任、氣力也。俠，甹也。</duanzhu>
<xushi>三輔謂輕財者爲甹。</xushi>
<duanzhu>所謂俠也。今人謂輕生曰甹命。卽此甹字。</duanzhu>
</t>

<wh>寧</wh>
<t>
<xushi>願䛐也。</xushi>
<duanzhu>其意爲願則其言爲寧。是曰意內言外。寍部曰「寍，安也。今字多假寧爲寍。寧行而寍廢矣。《古文尙書》葢有寍字。陸氏於大禹謨曰「寍，安也。《說文》安寍字如此。寧、願詞也。此陸氏依許分別二字。今本經宋開寶閒改竄。不可讀。</duanzhu>
<xushi>从丂，寍聲。</xushi>
<duanzhu>奴丁切，十一部。</duanzhu>
</t>

<wh><img src="203B-03">𠀀</img></wh>
<t>
<xushi>反丂也。讀若呵。</xushi>
<duanzhu>虎何切，十七部。</duanzhu>
</t>
<variants>文四。</variants>

<wh>可</wh>
<t>
<xushi>肎也。</xushi>
<duanzhu>肎者，骨閒肉肎肎箸也。凡中其肎綮曰肎。可肎雙聲。</duanzhu>
<xushi>从口？。</xushi>
<duanzhu>口气舒。</duanzhu>
<xushi>？亦聲。</xushi>
<duanzhu>肯我切，十七部。</duanzhu>
<xushi>凡可之屬皆从可。</xushi>
</t>

<wh>奇</wh>
<t>
<xushi>異也。</xushi>
<duanzhu>不羣之謂。</duanzhu>
<xushi>一曰不耦。</xushi>
<duanzhu>奇耦字當作此。今作偶、俗。按二義相因。</duanzhu>
<xushi>从大、从可。</xushi>
<duanzhu>會意。可亦聲。古音在十七部。今音前義渠羈切。後義居宜切。</duanzhu>
</t>

<wh>哿</wh>
<t>
<xushi>可也。</xushi>
<duanzhu>見〈小雅〉〔毛傳〕：</duanzhu>
<xushi>从可，加聲。</xushi>
<duanzhu>古我切，十七部。</duanzhu>
<xushi>《詩》曰：哿矣富人。</xushi>
</t>

<wh>哥</wh>
<t>
<xushi>聲也。</xushi>
<duanzhu>此義未見用者。今呼兄爲哥。</duanzhu>
<xushi>从二可。</xushi>
<duanzhu>古俄切，十七部。</duanzhu>
<xushi>古文㠯爲歌字。</xushi>
<duanzhu>《漢書》多用哥爲歌。</duanzhu>
</t>
<variants>文四<duanzhu>鉉新附有叵字。不可也。從反可。按元應引《三蒼》「叵、不可也。《說文》敘目亦云：雖叵復見遠流。</duanzhu>。</variants>

<wh>兮</wh>
<t>
<xushi>語所稽也。</xushi>
<duanzhu>兮稽㬪韵。稽部曰「畱止也。語於此少駐也。此與哉言之閒也相似。有假猗爲兮者。如《詩》河水淸且漣猗是也。</duanzhu>
<xushi>从丂八。象气越亏也。</xushi>
<duanzhu>越亏皆揚也。八象气分而揚也。胡雞切，十六部。</duanzhu>
<xushi>凡兮之屬皆从兮。</xushi>
</t>

<wh>𠣤</wh>
<t>
<xushi>驚䛐也。</xushi>
<duanzhu>䛐各本作辭。誤。今依《篇》、《韵》正。其意驚也。其言𠣤也。是爲意內言外。</duanzhu>
<xushi>从兮，旬聲。</xushi>
<duanzhu>思允切，十二部。</duanzhu>
</t>

<wh><img src="204A-01">𢞛</img></wh>
<t>
<xushi>𠣤或从心。</xushi>
<duanzhu>大學。瑟兮僩兮者，恂栗也。注曰：恂字或作峻。讀爲嚴峻之峻。言其容貌嚴栗也。按大學之恂、卽《說文》之？。有驚懼之意。故恂栗爲容皃嚴栗。心部曰「恂、信心也。是其本義。大學則假恂爲？也。《莊子》「衆狙見之。恂然棄而走。亦是驚意。</duanzhu>
</t>

<wh>羲</wh>
<t>
<xushi>气也。</xushi>
<duanzhu>謂气之吹噓也。按气下當有奪字。</duanzhu>
<xushi>从兮，義聲。</xushi>
<duanzhu>許羈切，古音在十七部。</duanzhu>
</t>

<wh>乎</wh>
<t>
<xushi>語之餘也。</xushi>
<duanzhu>乎餘㬪韵。意不盡、故言乎以永之。班史多假虖爲乎。</duanzhu>
<xushi>从兮，象聲上越揚之形也。</xushi>
<duanzhu>謂首筆也。象聲气上升越揚之狀。戸吳切，五部。</duanzhu>
</t>
<variants>文四，重一。</variants>

<wh>号</wh>
<t>
<xushi>痛聲也。</xushi>
<duanzhu>号，嗁也。凡嗁號字古作号。口部曰「嗁，号也。今字則號行而号廢矣。</duanzhu>
<xushi>从口在丂上。</xushi>
<duanzhu>丂者气舒而礙。雖礙而必張口出其聲。故口在丂上。号咷之象也。胡到切。二部。按當讀平聲。</duanzhu>
<xushi>凡号之屬皆从号。</xushi>
</t>

<wh>號</wh>
<t>
<xushi>嘑也。</xushi>
<duanzhu>嘑各本作呼。今正。呼、外息也。與嘑義別。口部曰「嘑，號也。此二字互訓之證也。〈釋言〉曰「號，謼也。〈魏風〉〔傳〕曰：號，呼也。以《說文》律之。謼呼皆假借字。號嘑者，如今云高叫也。引伸爲名號、爲號令。</duanzhu>
<xushi>从号、从虎。</xushi>
<duanzhu>嗁号聲高。故从号。虎哮聲厲。故从虎。号亦聲。乎刀切，亦去聲。二部。</duanzhu>
</t>
<variants>文二。</variants>

<wh>亏</wh>
<t>
<xushi>於也。</xushi>
<duanzhu>於者，古文烏也。烏下云：孔子曰「烏亏呼也。取其助气。故以爲烏呼。然則以於釋亏、亦取其助气。〈釋詁〉、《毛傳》皆曰「亏，於也。凡《詩》、書用亏字。凡《論語》用於字。葢于於二字在周時爲古今字。故〈釋詁〉、《毛傳》以今字釋古字也。凡言於皆自此之彼之䛐。其气舒于。〈檀弓〉：易則易。于則于。《論語》「有是哉。子之于也。于皆廣大之義。《左傳》「于民生之<pb n="206-3"/>不易。杜云：于，曰也。此謂假于爲曰「與〈釋詁〉于曰也合。</duanzhu>
<xushi>象气之舒亏。从丂、从一。一者，其气平也。</xushi>
<duanzhu>气出而平。則舒于矣。羽俱切。五部。按今音于、羽俱切。於、央居切。烏、哀都切。古無是分別也。自周時巳分別於爲屬辭之用。見於羣經《爾雅》「故許仍之。</duanzhu>
<xushi>凡亏之屬皆从亏。</xushi>
</t>

<wh>虧</wh>
<t>
<xushi>气損也。</xushi>
<duanzhu>引伸凡損皆曰虧。〈小雅〉㒳言不騫不𡹔。〈魯頌〉作不虧不𡹔。毛曰「騫，虧也。</duanzhu>
<xushi>从亏，雐聲。</xushi>
<duanzhu>去爲切。據道德經古音在十七部。雐在五部。魚歌合韵也。</duanzhu>
</t>

<wh>𧇾</wh>
<t>
<xushi>虧或从兮。</xushi>
<duanzhu>亏兮皆謂气。</duanzhu>
</t>

<wh>粵</wh>
<t>
<xushi>亏也。</xushi>
<duanzhu>〈釋詁〉曰：粤于爰曰也。爰粤于也。爰粤于那都繇於也。粤與于雙聲。而又从亏。則亦象气舒于也。《詩》書多假越爲粤。箋云：越，於也。又假曰爲粤。</duanzhu>
<xushi>宷愼之䛐也。</xushi>
<duanzhu>也各本author。今正。此說从宷之意。粤亏皆訓於。而粤尤爲宷度愼重之䛐。故从宷。</duanzhu>
<xushi>从宷亏。</xushi>
<duanzhu>宷愼而言之也。王伐切，十五部。</duanzhu>
<xushi>〈周書〉曰：粤三日丁亥。</xushi>
<duanzhu>今召誥越三日丁巳。亥當作巳。</duanzhu>
</t>

<wh>吁</wh>
<t>
<xushi>驚語也。</xushi>
<duanzhu>吕㓝。王曰吁來。按亏有大義。故从亏之字多訓大者。芋下云：大葉實根駭人。？訓驚語。故从亏口。亏者驚意。此篆重以亏會意。故不入口部。如句丩屬字之例。後人又於口部增吁。解云驚也。宜刪（⿰刂）。</duanzhu>
<xushi>从口亏。亏亦聲。</xushi>
<duanzhu>況于切，五部。</duanzhu>
</t>

<wh>平</wh>
<t>
<xushi>語平舒也。</xushi>
<duanzhu>引伸爲凡安舒之偁。</duanzhu>
<xushi>从亏八。</xushi>
<duanzhu>句。</duanzhu>
<xushi>八。</xushi>
<duanzhu>逗。</duanzhu>
<xushi>分也。</xushi>
<duanzhu>說从八之意。分之而勻適則平舒矣。符兵切，十一部。</duanzhu>
<xushi>爰禮說。</xushi>
<duanzhu>爰禮者，敘目云孝宣皇帝時沛人爰禮是也。</duanzhu>
</t>

<wh><img src="205A-01">𠀭</img></wh>
<t>
<xushi>古文平如此。</xushi>
<duanzhu>此等篆皆轉寫譌亂。何氏煌曰「《玉篇》中畫不𣃔。小篆疑从古文省也。今从《玉篇》。</duanzhu>
</t>
<variants>文五，重二。</variants>

<wh>喜</wh>
<t>
<xushi>樂也。</xushi>
<duanzhu>樂者，五聲八音緫名。〈樂記〉曰「樂者，樂也。古音樂與喜樂無二字。亦無二音。</duanzhu>
<xushi>从壴、从口。</xushi>
<duanzhu>壴象陳樂立而上見。从口者，𥬇下曰喜也。聞樂則𥬇。故从壴从口會意。虛里切，一部。</duanzhu>
<xushi>凡喜之屬皆从喜。</xushi>
</t>

<wh>㰻</wh>
<t>
<xushi>古文喜。从欠。</xushi>
<duanzhu>葢古文作㰻。轉寫誤耳。</duanzhu>
<xushi>與歡同。</xushi>
<duanzhu>同下當有意。謂皆从欠也。</duanzhu>
</t>

<wh>憙</wh>
<t>
<xushi>說也。</xushi>
<duanzhu>說者，今之悅字。樂者，無所箸之䛐。悅者，有所箸之䛐。口部嗜下曰「憙欲之也。然則憙與嗜義同。與喜樂義異。淺人不能分別。認爲一字。喜行而憙廢矣。顏師古曰「喜下施心是好憙之意。音虛記切。</duanzhu>
<xushi>从心喜。喜亦聲。</xushi>
<duanzhu>許記切。一部。古有通用喜者。如〈封禪書〉天子心獨喜其事。</duanzhu>
</t>

<wh>嚭</wh>
<t>
<xushi>大也。从喜，否聲。</xushi>
<duanzhu>按訓大則當从丕。《集韵》一作噽是也。匹鄙切，十五部。</duanzhu>
<xushi>《春秋傳》吳有大宰嚭。</xushi>
<duanzhu>見《左傳》。</duanzhu>
</t>
<variants>文三，重一。</variants>

<wh>壴</wh>
<t>
<xushi>陳樂立而上見也。</xushi>
<duanzhu>謂凡樂器有？者豎之。其顚上出可望見。如《詩》禮所謂崇牙、〈金部〉所謂鎛鱗也。〈厂部〉曰「屵、岸上見也。亦謂遠可望見。</duanzhu>
<xushi>从屮豆。</xushi>
<duanzhu>豆者，豎也。豎、堅立也。豆有骹而直立。故侸豎从豆。壴亦从豆。屮者，上見之狀也。艸木初生則見其顚。故从屮。中句切，四部。</duanzhu>
<xushi>凡壴之屬皆从壴。</xushi>
</t>

<wh>尌</wh>
<t>
<xushi>立也。</xushi>
<duanzhu>與〈人部〉侸音義同。今字通用樹爲之。樹行而尌廢矣。《周禮》〔注〕多用尌字。</duanzhu>
<xushi>从壴、从寸。</xushi>
<duanzhu>句。</duanzhu>
<xushi>寸。</xushi>
<duanzhu>逗。此字補。</duanzhu>
<xushi>持之也。</xushi>
<duanzhu>寸與又古通用。又者手也。此說从寸之意。壴而復持之則固矣。壴亦聲。</duanzhu>
<xushi>讀若駐。</xushi>
<duanzhu>常句切，四部。</duanzhu>
</t>

<wh><img src="205B-01">𧒕</img></wh>
<t>
<xushi>夜戒守𡔷也。</xushi>
<duanzhu>《周禮》𡔷人軍旅夜𡔷？注同此。鎛師。凡軍之夜三？皆𡔷之。守？亦如之。注曰：守？、備守𡔷也。𡔷之以鼖𡔷。</duanzhu>
<xushi>从壴。
<duanzhu>𡔷必有𧇽。从壴、者𡔷之省。</duanzhu>
<xushi>蚤聲。</xushi>
<duanzhu>今《周禮》作鼜。</duanzhu>
<xushi>禮。</xushi>
<duanzhu>此當云《禮記》：軍禮司馬法百五十五篇。〈藝文志〉以入禮家。</duanzhu>
<xushi>昏𡔷四通爲大𡔷。</xushi>
<duanzhu>四者陰數。唐李靖云：𡔷三百三十三槌爲一通。未知古法然不。大𡔷當依《周禮》〔注〕作大？。大？謂大行夜也。</duanzhu>
<xushi>夜半三通爲戒晨。</xushi>
<duanzhu>戒晨、《周禮》〔注〕作晨戒。</duanzhu>
<xushi>旦五通爲發朙。</xushi>
<duanzhu>旦鉉（⿰釒𤣥）本作旦明。《周禮》〔注〕亦作旦明。發朙《周禮》〔注〕作發昫。〈日部〉曰「昫、日出溫也。巳上據𡔷人注：乃司馬法之文也。</duanzhu>
<xushi>讀若戚。</xushi>
<duanzhu>戚古音如促。尗聲與蚤聲同在三部。眡瞭注云：杜子春讀？爲憂戚之戚。擊𡔷聲疾數故曰戚。許意同也。杜以他經傳無？字。故或讀爲造次之造。或易爲戚。許則謂但讀如戚而巳。今音倉歷切。</duanzhu>
</t>

<wh>彭</wh>
<t>
<xushi>𡔷聲也。</xushi>
<duanzhu>《詩》之言𡔷聲者惟鼉𡔷逢逢。毛曰「逢逢，和也。逢逢《埤蒼》、《廣雅》作韸韸。高注《淮南》、《吕覽》、郭注《山海經》引《詩》皆作韸韸。許無韸字。彭卽韸也。東陽合韵也。《毛詩》「〈出車〉彭彭。又四牡彭彭。又駟騵彭彭。又以車彭彭。凡言彭彭皆謂馬。卽〈鄭風〉駟？旁旁之異文。彭旁皆假借。其正字則〈馬部〉之騯也。言馬而假𡔷聲之字者。其壯盛相似也。〈齊風〉：行人彭彭。傳曰「多皃。亦盛意。</duanzhu>
<xushi>从壴。
<duanzhu>𡔷省。</duanzhu>
<xushi>从彡。
<duanzhu>从彡各本作彡聲。今正。从彡猶从三也。指之列多略不過三。故毛飾畫文之字作彡。彭亦从彡也。〈大司馬〉冬狩言三𡔷者四。言𡔷三闋者一。《左傳》曹劌亦言三𡔷。雖未知每𡔷若干聲。而从彡之意可見矣。薄庚切。古音在十部。同旁。</duanzhu>
</t>

<wh>嘉</wh>
<t>
<xushi>美也。</xushi>
<duanzhu>見〈釋詁〉「又曰「嘉，善也。《周禮》「以嘉禮親萬民。鄭曰「嘉，善也。所以因人心所善者而爲之制。按誩部曰「譱，吉也。〈羊部〉曰「美與善同意。經有借假爲嘉者。如〈大雅〉、〈周頌〉〔毛傳〕皆曰假、嘉也是也。有借賀爲嘉者。覲禮古文余一人嘉之、今文嘉作賀是也。</duanzhu>
<xushi>从壴。
<duanzhu>壴者，陳樂也。故嘉从壴。</duanzhu>
<xushi>加聲。</xushi>
<duanzhu>古牙切，十七部。</duanzhu>
</t>
<variants>文五。</variants>

<wh>鼓</wh>
<t>
<xushi>郭也。</xushi>
<duanzhu>城𩫖字俗作郭。凡外障內曰郭。自內盛滿出外亦曰郭。郭廓正俗字。𡔷郭㬪韵。</duanzhu>
<xushi>春分之音。萬物郭皮甲而出。故曰𡔷。</xushi>
<duanzhu>《風俗通》全用此說。</duanzhu>
<xushi>从壴。
<duanzhu>𡔷必有？也。</duanzhu>
<xushi>从屮又。屮象𠂹飾。又象其手擊之也。</xushi>
<duanzhu>各本篆文作？。此十四字作从支、支象其手擊之也。今正。〈弓部〉弢下云：从弓、从屮又、屮垂飾。與𡔷同意。則𡔷之从屮憭然矣。弢𡔷皆从屮以象飾。一象弓衣之飾。一象𡔷？之飾也。皆从又。一象手執之。一象手擊之也。夢英所書、郭氏佩觿皆作𡔷。是也。凡作鼓、作皷、作鼔者皆誤也。从屮从又。非从𠬢滑之𠬢。後人譌刪（⿰刂）。弓衣之飾如紛綬是也。𡔷？之飾如崇牙樹羽是也。工戸切，五部。</duanzhu>
<xushi>《周禮》六𡔷。靁𡔷八面。靈𡔷六面。路𡔷四面。鼖𡔷、皐𡔷、晉𡔷皆㒳面。</xushi>
<duanzhu>六𡔷見《周禮》𡔷人。六面、四面、㒳面、鄭與此同。</duanzhu>
<xushi>凡𡔷之屬皆从𡔷。</xushi>
</t>

<wh><img src="206A-01">𪔐</img></wh>
<t>
<xushi>籒文𡔷。从古。</xushi>
</t>

<wh>鼛</wh>
<t>
<xushi>大𡔷也。</xushi>
<duanzhu>《周禮》作皐。古音同在三部也。𡔷人。以皐𡔷𡔷役事。韗人。爲皐𡔷。長尋有四尺。倨句磬折。《毛傳》「鼛、大𡔷也。長一丈二尺。</duanzhu>
<xushi>从𡔷。咎聲。</xushi>
<duanzhu>古勞切，古音在三部。</duanzhu>
<xushi>《詩》曰：鼛𡔷不勝。</xushi>
<duanzhu>不、二徐同。汲古閣作弗。非也。今《類篇》、《集韵》、宋刻《說文》皆作不。〈大雅〉文。今《詩》不作弗。</duanzhu>
</t>

<wh>鼖</wh>
<t>
<xushi>大𡔷謂之鼖。</xushi>
<duanzhu>凡賁聲字多訓大。如《毛傳》云：墳、大防也。頒、大首皃。汾，大也。皆是。卉聲與賁聲一也。</duanzhu>
<xushi>鼖八尺而㒳面。</xushi>
<duanzhu>韗人。𡔷長八尺。𡔷四尺、中圍加三之一謂之鼖𡔷。鄭曰「大𡔷謂之鼖。</duanzhu>
<xushi>㠯𡔷軍事。</xushi>
<duanzhu>見𡔷人。</duanzhu>
<xushi>从𡔷。卉聲。</xushi>
<duanzhu>鉉（⿰釒𤣥）本改作賁省聲。非也。賁从貝卉聲。微與文合韵冣近。符分切，十三部。</duanzhu>
</t>

<wh>䩿</wh>
<t>
<xushi>鼖或从革，賁聲。</xushi>
<duanzhu>鉉（⿰釒𤣥）本改作賁不省、非是。〈大司馬職〉作賁𡔷。卽䩿之省也。</duanzhu>
</t>

<wh>鼙</wh>
<t>
<xushi>騎𡔷也。</xushi>
<duanzhu>戴先生曰「《儀禮》有朔鼙、應鼙。鼙者小𡔷。與大𡔷爲節。魯𡔷薛𡔷之圖。圜者擊鼙。方者擊𡔷。後世不別設鼙。以擊𡔷側當之。作堂下之樂。先擊朔鼙。應鼙應之。朔者，始也。所以引樂。故又謂之𣌾。𣌾之言引也。朔鼙在西。置𡔷北。應鼙在東。置𡔷南。東方諸縣（⿰県系）西鄕。西方諸縣（⿰県系）東鄕故也。按〈大司馬〉云：師帥執提。旅帥執鼙。大鄭曰「提謂馬上𡔷。有曲木提持𡔷立馬髦上者。然則騎𡔷謂提、非<pb n="208-2"/>謂鼙也。許與大鄭異。</duanzhu>
<xushi>从𡔷。卑聲。</xushi>
<duanzhu>部迷切，十六部。</duanzhu>
</t>

<wh><img src="206B-01">𪔳</img></wh>
<t>
<xushi>𡔷聲也。</xushi>
<duanzhu>此當云？？𡔷聲也。《篇》、《韵》良弓切。其作？、讀徒東徒冬二切者。卽？？之變也。</duanzhu>
<xushi>从𡔷。隆聲。</xushi>
<duanzhu>徒冬切，九部。</duanzhu>
</t>

<wh>鼘</wh>
<t>
<xushi>鼘鼘、𡔷聲也。</xushi>
<duanzhu>各本無鼘鼘二字。今依《韵會》「《詩》〈小雅〉、〈商頌〉作淵淵。〈魯頌〉作咽咽。皆假借字也。〈魯頌〉音義曰「本又作鼝。譌字也。〈小雅〉〔傳〕曰：淵淵、𡔷聲也。〈魯頌傳〉曰：咽咽、𡔷節也。</duanzhu>
<xushi>从𡔷。𣶒聲。</xushi>
<duanzhu>烏玄切，十二部。</duanzhu>
<xushi>《詩》曰：鼗𡔷鼘鼘。</xushi>
<duanzhu>今〈商頌〉作鞉𡔷淵淵。</duanzhu>
</t>

<wh>鼞</wh>
<t>
<xushi>𡔷聲也。</xushi>
<duanzhu>《周禮》〔注〕曰：司馬法云：𡔷聲不過閶。鼙聲不過闒。鐸聲不過琅。音義曰「閶吐剛反。然則閶卽鼞也。投壷音義曰「□、鄭呼爲𡔷。其聲高。其音鏜鏜然。鏜音吐郎反。是則鏜亦鼞也。〈上林賦〉「金𡔷迭起。鏗鎗闛鞈。顏曰「鏗鎗、金聲。闛鞈、𡔷音。闛亦鼞也。楊雄賦闛？卽閶？。堂聲昌聲古通用耳。</duanzhu>
<xushi>从𡔷。堂聲。</xushi>
<duanzhu>士郎切，十部。</duanzhu>
<xushi>《詩》曰：擊𡔷其鼞。</xushi>
<duanzhu>〈邶風〉文。今《詩》作鏜。〈金部〉曰「鏜、𡔷鐘聲也。𡔷鐘謂擊鐘也。字从金。故曰鐘聲。於𡔷言鏜爲假借。按今〈金部〉鏜下作鐘𡔷之聲。葢誤倒。</duanzhu>
</t>

<wh>䶀</wh>
<t>
<xushi>鼙聲也。</xushi>
<duanzhu>鼙各本誤作𡔷。今正。司馬法曰「鼙聲不過闒。音義曰「闒吐臘反。劉湯荅反。（臘今誤从犬）闒卽䶀字也。投壷音義曰「○、鄭呼爲鼙也。其聲下。其音榻榻然。榻音吐臘反。榻亦卽䶀也。《史記》〈上林賦〉「鏗鎗鏜䶀。《漢書》、《文選》作闛鞈。郭璞曰「闛鞈、𡔷音也。此渾言之耳。鼙亦𡔷也。《淮南》兵略訓。若聲之與響。若鏜之與鞈。高注：鏜鞈、𡔷鼙聲。此謂鏜、𡔷聲。鞈、鼙聲也。</duanzhu>
<xushi>从𡔷。合聲。</xushi>
<duanzhu>徒合切。七部。按當依《釋文》吐臘反。</duanzhu>
</t>

<wh><img src="206B-02">鞈</img></wh>
<t>
<xushi>古文䶀。从革。</xushi>
<duanzhu>按革部有此字。別爲訓。後人誤移此增彼也。</duanzhu>
</t>

<wh><img src="206B-03">𪔪</img></wh>
<t>
<xushi>𡔷無聲也。</xushi>
<duanzhu>上文皆言聲。故以𡔷無聲廁於後。</duanzhu>
<xushi>从𡔷。咠聲。</xushi>
<duanzhu>他叶切。七部。字又作？。</duanzhu>
</t>

<wh><img src="206B-04">𪔕</img></wh>
<t>
<xushi>𡔷鼙聲。从𡔷。缶聲。</xushi>
<duanzhu>土盍切。按缶聲不得土盍切明矣。《玉篇》曰：䵽、𡔷聲也。七盍切。《廣韵》曰：。䵽、𡔷聲也。倉雜切。皆卽其字。缶者，去之譌。去聲古或入侵部也。然皆䶀之誤字耳。今䶀之解說既更正。則？篆可刪（⿰刂）。</duanzhu>
</t>
<variants>文十，重三。</variants>

<wh>豈</wh>
<t>
<xushi>還師振旅樂也。</xushi>
<duanzhu>《公羊傳》曰：出曰祠兵。入曰振旅。《周禮》大司樂曰「王師大獻。則令奏愷樂。注曰：大獻、獻捷於祖。愷樂、獻功之樂。鄭司農說以春秋晉文公敗楚於城濮。傳曰「振旅愷以入於晉。按經傳豈皆作愷。</duanzhu>
<xushi>一曰欲登也。</xushi>
<duanzhu>各本作欲也，登也。多也字。今刪（⿰刂）正。欲登者，欲引而上也。凡言豈者皆庶幾之䛐。言幾至於此也。故曰欲登。〈曾子問〉。周公曰「豈不可。注：言是豈於禮不可。按此謂於禮近於不可也。《漢書》丙吉傳。豈宜褒顯。猶言葢庶幾宜褒顯也。周漢文字用豈同此者甚多。舉二事足以明矣。〈欠部〉有𣢆字，幸也。文王世子注、孔廟禮器𥓓有𩥉字。意皆與豈相近。𩥉卽豈之變也。豈本重難之䛐。故引伸以爲疑䛐。如〈召南〉〔傳〕曰豈不言有是也。後人文字言豈者，其意若今俚語之難道。是與〈曾子問〉、丙吉傳二豈字似若相反。然其徘徊審顧之意一也。</duanzhu>
<xushi>从豆。
<duanzhu>豆當作壴省二字。豈爲獻功之樂。壴者陳樂也。</duanzhu>
<xushi>？省聲。</xushi>
<duanzhu>？各本作微。誤。今依鉉（⿰釒𤣥）本？下注語正。墟豨切。十五部。按鉉（⿰釒𤣥）豨作喜。誤。</duanzhu>
<xushi>凡豈之屬皆从豈。</xushi>
</t>

<wh>愷</wh>
<t>
<xushi>康也。</xushi>
<duanzhu>愷康雙聲。〈釋詁〉曰：康，安也。《毛傳》釋豈弟曰「豈，樂也。弟，易也。按奏豈、經傳多作愷。愷樂、《毛詩》亦作豈。是二字互相假借也。愷不入心部而入此者。重以豈會意也。《詩》又作凱。<pb n="209-1"/>俗字也。〈邶風〉〔傳〕曰：凱風謂之南風。樂夏之長養。凱亦訓樂。卽愷字也。</duanzhu>
<xushi>从豈心。豈亦聲。</xushi>
<duanzhu>苦亥切，古音在十五部。</duanzhu>
</t>

<wh>𧰙</wh>
<t>
<xushi>汔也。</xushi>
<duanzhu>汔各本作？。無此字。今正。〈釋詁〉曰：𧰙，汔也。孫炎曰「汔，近也。民勞箋云：汔，幾也。幾與𧰙同。汔與訖同。汔、水涸也。水涸則近於盡矣。故引爲凡近之䛐。〈木部〉杚，平也。亦摩近之義也。𢆶部曰「幾，微也。殆也。然則見幾、研幾、字當作幾。庶幾、幾近、字當作𧰙。幾行而𧰙廢矣。</duanzhu>
<xushi>訖事之樂也。从豈。</xushi>
<duanzhu>說从豈之意也。終事之樂。五角切。如賔出奏陔、公入奏驁是也。終事之樂。盧各切。如言可與樂成是也。其意一也。故从豈。訖與汔通。</duanzhu>
<xushi>幾聲。</xushi>
<duanzhu>按當云从豈幾、幾亦聲。渠稀切，十五部。</duanzhu>
</t>
<variants>文三。</variants>

<wh>豆</wh>
<t>
<xushi>古食肉器也。</xushi>
<duanzhu>〈考工記〉曰：食一豆肉。中人之食也。《左傳》曰：四𦫵爲豆。《周禮》醢人。掌四豆之食。</duanzhu>
<xushi>从□。
<duanzhu>音圍。象器之容也。</duanzhu>
<xushi>象形。</xushi>
<duanzhu>上一象幎也。〈特牲〉。籩巾以綌纁裏。士昏。醯醬二豆。菹醢四豆。兼巾之。士喪。<pb n="209-2"/>籩豆用布巾。是也。下一象？也。〈祭統〉注曰：鐙豆下跗。是也。？象骹也。〈祭統〉曰：夫人薦豆執校。校者，骹之假借字。注云：豆中央直者。是也。豆柄一而巳。㒳之者，望之則㒳也。畫繪之法也。〈考工記〉曰：豆中縣（⿰県系）。注：縣（⿰県系）繩正豆之柄。是也。豆柄直立。故豎侸豈字皆从豆。徒𠋫切，四部。</duanzhu>
<xushi>凡豆之屬皆从豆。</xushi>
</t>

<wh><img src="207B-01">𤽋（图207B-01）</img></wh>
<t>
<xushi>古文豆。</xushi>
<duanzhu>鍇本如此作。《玉篇》亦曰？古文。當近是。</duanzhu>
</t>

<wh>梪</wh>
<t>
<xushi>木豆謂之梪。</xushi>
<duanzhu>𥼶器曰「木豆謂之梪。竹豆謂之籩。瓦豆謂之登。《毛傳》亦曰「木曰豆。所以薦菹醢也。瓦曰登。所以薦大羹也。《毛詩》豆當作梪。瓬人豆中縣（⿰県系）。豆本瓦器。故木爲之則異其字。韓𠡠𥓓。爵鹿柤梪。僞古文武成有梪。</duanzhu>
<xushi>从木豆。</xushi>
<duanzhu>豆亦聲。徒𠋫切，四部。</duanzhu>
</t>

<wh><img src="207B-02">𧯷</img></wh>
<t>
<xushi>蠡也。</xushi>
<duanzhu>瓠部曰「瓢，蠡也。然則？，瓢也。蠡、《說文》三見。斗部曰「斡、蠡柄也。倂此及瓠部凡三見也。蠡之言離。《方言》曰：劙，解也。一瓠離爲二、故曰蠡。鄭注鬯人云：瓢謂瓢蠡也。《漢書》「以蠡測海。張晏曰「蠡、瓠瓢也。字皆借蠡。九歎。瓟㼖蠹於筐簏。《急就篇》「㼖𦫵參𦫵半巵觛。《方言》「㼖或謂之瓢。或謂之簞。或謂之𣟵。則字皆从瓜。王伯厚注《急就》云：皇象𥓓本作盠。李本作蠡。《廣韵》齊、薺韵皆有盠。〈士昏禮〉「四爵合巹。注云：合巹、破匏也。昏義亦作巹。正義云：以一瓠分爲㒳瓢。巹者，？之假借字。巹从丞聲。？从䒱聲。故同音假借。</duanzhu>
<xushi>从豆。
<duanzhu>此非豆而从豆者，謂瓠可盛飮食。略同豆。</duanzhu>
<xushi>蒸省聲。</xushi>
<duanzhu>〈艸部〉蒸或省火作䒱。不云䒱聲者，葢䒱字後出也。古音在六部。今音居隱切。劉昌宗、吕忱反語巳誤。</duanzhu>
</t>

<wh><img src="207B-03">𧯦</img></wh>
<t>
<xushi>豆屬。</xushi>
<duanzhu>此《本艸經》之大豆黃卷也。味甘平。主濕痹筋攣厀痛。唐本注云：以大豆爲芽櫱。生便乾之。名爲黃卷。靈樞曰「腎病者宜食。《廣韵》阮韵云：？、黃豆也。</duanzhu>
<xushi>从豆。
<duanzhu>許言尗，豆也。象豆生之形也。荅、小豆也。萁、豆莖也。藿、尗之少也。菽、配鹽幽尗也。然則尗與古食肉器同名。故？？二字入豆部。按豆卽尗、一語之轉。周人之文皆言尗。少言豆者。惟《戰國策》張儀云：韓地五穀所生。非麥而豆。《史記》作菽。吳氏師道云：古語衹稱菽。漢以後方呼豆。若然、則？？字葢出漢製乎。</duanzhu>
<xushi>𢍏聲。</xushi>
<duanzhu>居願切，《廣韵》求晚切。十四部。</duanzhu>
</t>

<wh><img src="207B-04">𧯡</img></wh>
<t>
<xushi>豆飴也。</xushi>
<duanzhu>飴、米櫱煎也。糱、芽米也。然則豆飴者，芽豆煎爲飴也。黑部？下曰「讀若飴？之？。《方言》飴謂之䬵。𩜌謂之䭉。郭注以豆㞕襍餳也。𩜌卽？字。</duanzhu>
<xushi>从豆，夗聲。</xushi>
<duanzhu>一丸切，按《篇》、《韵》皆於月切。<pb n="210"/>一丸非也。十四部。</duanzhu>
</t>

<wh><img src="208A-01">𢍪</img></wh>
<t>
<xushi>禮器也。</xushi>
<duanzhu>生民曰「于豆于登。釋器、《毛傳》皆曰「瓦豆謂之登。毛云：登薦大羹。〈公食大夫禮〉。大羹湆不和實于鐙。登鐙皆假借字。劉氏台拱曰「《詩》、《爾雅》皆作登。《釋文》、《唐石經》、《篇》、《韵》皆無豋字。《玉篇》有？字。俗製豋字改經。非也。</duanzhu>
<xushi>从<seal_script>𠬞</seal_script>持肉在豆上。</xushi>
<duanzhu>會意。</duanzhu>
<xushi>讀若鐙同。</xushi>
<duanzhu>都縢切，六部。</duanzhu>
</t>
<variants>文六，重一<duanzhu>按？篆當次豆篆之下、梪篆之上。說解當云豆也。乃合。豆本陶瓬爲之。故不云瓦豆也。今非其次。疑許本無此篆。淺人妄增之。籒文登作？。又或益之肉成此字。云从廾持肉在豆上。亦非也。</duanzhu>。</variants>

<wh>豊</wh>
<t>
<xushi>行禮之器也。</xushi>
<duanzhu>豐禮㬪韵。</duanzhu>
<xushi>从豆，象形。</xushi>
<duanzhu>上象其形也。林罕字源云：上从？。郭氏忠恕非之。按《說文》之例。成字者則曰从某。假令上作？。則不曰象形。盧啟切，十五部。</duanzhu>
<xushi>凡豐之屬皆从豐。讀與禮同。</xushi>
</t>

<wh>豑</wh>
<t>
<xushi>爵之次弟也。</xushi>
<duanzhu>爵者，行禮之器。故从豐。有次弟、故从弟。爵之次弟。若〈士虞禮〉主人廢爵、主婦足爵、賔長繶爵、〈祭統〉玉爵獻卿、瑤爵獻大夫、散爵獻士及羣有司是也。凡酒器皆曰爵。則如〈禮運〉云宗廟之爵、貴者獻以爵、賤者獻以散、尊者舉觶、卑者舉角、梓人云獻以爵而酬以觶是也。</duanzhu>
<xushi>从豐弟。</xushi>
<duanzhu>直質切，按因〈堯典〉作平秩。故爲此音耳。當是弟亦聲也。十五部。</duanzhu>
<xushi>〈虞書〉曰：</xushi>
<duanzhu>虞當作唐。</duanzhu>
<xushi>平豑東作。</xushi>
<duanzhu>〈堯典〉文。今《尙書》作平秩。《史記》作便程。《周禮》鄭注引書作辨秩。許作平豑。豑葢壁中古文之字如此。孔氏安國乃讀爲秩。而古文家從之。許存壁中之字。如鄭注《禮經》存古文之字、注《周禮》存故書之字也。</duanzhu>
</t>
<variants>文二。</variants>

<wh>豐</wh>
<t>
<xushi>豆之豐滿也。</xushi>
<duanzhu>謂豆之大者也。引伸之凡大皆曰豐。《方言》曰：豐大也。凡物之大皃曰豐。又曰「朦尨豐也。豐其通語也。趙魏之郊燕之北鄙几大人謂之豐。燕記豐人杼首。燕趙之閒言圍大謂之豐。許云豆之豐滿者，以其引伸之義明其本義也。〈周頌〉豐年〔傳〕曰：豐，大也。然則豐年亦此字引伸之義。而賈氏《儀禮》疏不得其解。</duanzhu>
<xushi>从豆，象形。</xushi>
<duanzhu>𠁳象豆大也。此與豐上象形同耳。戴侗云：唐本曰从豆、从山、？聲。蜀本曰丰聲。山取其高大。按生部云：丰、艸盛丰丰也。與豐音義皆同。〈大射儀〉注曰：豐其爲字从豆𠁳聲。近似豆、大而卑矣。似鄭時有𠁳字。但鄭注轉寫至今亦多譌誤。𠁳聲之聲或是賸字。儀徵阮氏元說？字瓦云：豐字當是？聲而山象形。豐字當是？聲而凵象形。一从艸盛之？。一从艸蔡之丯也。玉裁按。竝？、竝丯、《說文》無字。如朁鬵字从兓聲、蒜字从祘聲、飆䯂字从猋聲驫聲、？？字从林皆非無字者也。則唐本、蜀本未可遽信。？戎切，九部。</duanzhu>
<xushi>一曰〈鄕飮〉酒有豐矦者。</xushi>
<duanzhu>此別一義。鄕當作禮。與觚下、觶下之誤同。禮飮酒有豐矦。謂鄕射、燕、〈大射〉、〈公食〉大夫之豐也。鄭言其形云似豆卑而大。說者以爲若井鹿盧。言其用於鄕射、云所以承爵也。於〈大射〉、云以承尊也。〈公食〉大夫之豐亦當是承爵。〈燕禮〉之豐亦當是承尊。皆各就其篇之文釋之。禮但云豐。許云豐矦者。葢漢時說禮家之語。漢律曆志王命作策豐㓝。竹書紀年。成王十九年黜豐矦。阮諶曰「豐、國名也。坐酒亡國。崔駰酒箴曰「豐矦沈湎。荷罌負缶。自戮於世。圖形戒後。李尤豐<pb n="210-3"/>矦銘曰「豐矦荒謬。醉亂迷迭。乃象其形。爲禮戒式。後世傳之。固無正說。三君皆後漢人。諶撰三禮圖者。漢人傅會《禮經》有豐矦之說。李尤以爲無正說。鄭不之用。許則襲禮家說也。</duanzhu>
<xushi>凡豐之屬皆从豐。</xushi>
</t>

<wh><img src="208B-01">𣍈</img></wh>
<t>
<xushi>古文豐。</xushi>
</t>

<wh>豔</wh>
<t>
<xushi>好而長也。</xushi>
<duanzhu>〈小雅〉〔毛傳〕曰：美色曰豓。《方言》「豓，美也。宋衞晉鄭之閒曰豓。美色爲豓。按今人但訓美好而巳。許必云好而長者，爲其从豐也。豐，大也。大與長義通。《詩》言莊姜之美、必先言碩人頎頎。言魯莊之美、必先言猗嗟昌兮、頎若長兮。所謂好而長也。《左傳》㒳言美而豓。此豓進於美之義。人固有美而不豐滿者也。《毛傳》及《方言》皆渾言之也。</duanzhu>
<xushi>从豐，豐大也。</xushi>
<duanzhu>說从豐之意。豐之本義無當於豓。故舉其引伸之義。</duanzhu>
<xushi>盇聲。</xushi>
<duanzhu>以贍切，八部。</duanzhu>
<xushi>《春秋傳》曰：美而豓。</xushi>
<duanzhu>《左傳》桓元年、文十六年文。</duanzhu>
</t>
<variants>文二，重一。</variants>

<wh>䖒</wh>
<t>
<xushi>古陶器也。</xushi>
<duanzhu>陶當作匋。書多通用。匋作瓦器也。</duanzhu>
<xushi>从豆，虍聲。</xushi>
<duanzhu>許羈切。按虍聲當在五部。<pb n="211"/>而䖒戲轉入十六部十七部。合音之理也。</duanzhu>
<xushi>凡䖒之屬皆从䖒。</xushi>
</t>

<wh><img src="209A-01">𧇼</img></wh>
<t>
<xushi>土鍪也。</xushi>
<duanzhu>〈金部〉曰「鍪、鍑屬也。鍑、釜大口者。《廣雅》「鍑鍪？鬴也。？卽？字。鍪金爲之。？則土爲之。鄭注《周禮》所謂黃堥也。堥卽鍪字。鬲部曰「秦名土釜曰？。</duanzhu>
<xushi>从䖒，号聲，讀若鎬。</xushi>
<duanzhu>胡到切，二部。</duanzhu>
</t>

<wh><img src="209A-02">𧈚</img></wh>
<t>
<xushi>器也。从䖒㿾。㿾亦聲。</xushi>
<duanzhu>直吕切，五部。</duanzhu>
<xushi>闕。</xushi>
<duanzhu>此疑衍。其義、其形、其聲皆具則無缺矣。</duanzhu>
</t>
<variants>文三。</variants>

<wh>虍</wh>
<t>
<xushi>虎文也。象形。</xushi>
<duanzhu>小徐曰「象其文章屈曲也。荒烏切，五部。</duanzhu>
<xushi>凡虍之屬皆从虍。讀若《春秋傳》曰虍有餘。</xushi>
<duanzhu>有譌字不可通。疑是賈余餘勇之賈。</duanzhu>
</t>

<wh>虞</wh>
<t>
<xushi>騶虞也。</xushi>
<duanzhu>騶虞《山海經》、墨子作騶吾。漢東方朔傳作騶牙。皆同音假借字也。</duanzhu>
<xushi>白虎黑文。</xushi>
<duanzhu>見《毛傳》「鄭志。張逸問。傳曰白虎黑文。荅曰「周史王會云：按今王會篇文不具。</duanzhu>
<xushi>尾長於身。</xushi>
<duanzhu>見《山海經》。</duanzhu>
<xushi>仁獸也。食自死之<pb n="211-1"/>肉。</xushi>
<duanzhu>《毛傳》曰：騶虞、義獸也。白虎黑文。不食生物。有至信之德則應之。許云仁獸。不同者，毛用古左氏修母致子之說。許不從也。哀十四年《左傳》服虔注云：視明禮修而麟至。思睿信立白虎擾。言從義成則神龜在沼。𦗟聦知止而名山出龍。貌菾禮仁則鳳皇來儀。此以昭九年傳云水官不修則龍不至故也。毛云麟、信而應禮。又云騶虞、義而應信。又云鳳皇、靈鳥仁瑞也。正用古說。許不从古說。故麟、騶虞皆謂之仁獸。鳳謂之神鳥。騶虞之仁何也。以其不食生物。食自死之肉也。</duanzhu>
<xushi>从虍，吳聲。</xushi>
<duanzhu>五俱切。按此字假借多而本義隱矣。凡云樂也安也者，娛之假借也。凡云規度也者，以爲度之假借也。</duanzhu>
<xushi>《詩》曰：于嗟乎騶虞。</xushi>
<duanzhu>〈召南〉文。《五經異義》。今《詩》韓魯說。騶虞、天子掌鳥獸官。古《詩》毛說。騶虞、義獸。白虎異文。食自死之肉。不食生物。人君有至信之德則應之。〈周南〉終麟止。〈召南〉終騶虞。俱稱嗟歎之。皆獸名。謹按古《山海經》、鄒書云騶虞獸。說與《毛詩》同。按許說《詩》从毛。作《說文》則於从毛之中、不从其義獸應信之說也。鄒書葢謂鄒子書。</duanzhu>
</t>

<wh>虙</wh>
<t>
<xushi>虎皃。</xushi>
<duanzhu>古伏羲字作虙。《五經文字》引《論語》、《釋文》云：宓子賤姓虙。文字譌舛。轉<pb n="211-2"/>而爲宓。故濟南伏生稱子賤之後也。</duanzhu>
<xushi>从虍，必聲。</xushi>
<duanzhu>房六切。按古音在十二部。讀如密。《顏氏家訓》云：張揖、孟康皆云虙伏古今字。而皇甫謐《帝王世紀》云：伏羲或謂之宓羲。案諸經、史、緯、𠊱。遂無宓羲之號。虙宓二字下俱爲必。是以誤耳。孔子弟子虙子賤。卽虙羲之後。俗字亦爲宓。今兖州永昌郡城東門子賤𥓓。漢世所立。云濟南伏生卽子賤之後。是虙之與伏古來通字。誤以爲宓。較可知矣。顏語謂虙音房六切。與伏音同。而宓音綿一切。與虙音殊。故謂宓羲宓子賤皆誤字。不知虙宓古音正同。故虙羲或作宓羲。其爲伏羲者。如《毛詩》苾字、《韓詩》作馥。語之轉也。宓子賤之當爲虙子賤。則出黃門肊測。而陸氏《釋文》、張氏《五經文字》從之。葢古未有作虙子賤者。若論其同从必聲。則作虙子賤亦無不可。</duanzhu>
</t>

<wh>虔</wh>
<t>
<xushi>虎行皃。</xushi>
<duanzhu>〈釋詁〉、〈大雅〉〈商頌〉〔傳〕皆曰「虔，固也。〈商頌〉傳、魯語注皆曰「虔，敬也。《左傳》虔劉我邊陲注：虔劉皆殺也。《方言》「虔，慧也。虔，殺也。虔，謾也。按《方言》不可盡知其說。糾虔、虔劉皆卽〈釋詁〉虔固之義。堅固者必敬。堅固者乃能殺也。堅固者虎行之皃也。〈商頌〉箋。虔，椹也。亦取堅固之意。</duanzhu>
<xushi>从虍，文聲。</xushi>
<duanzhu>按聲當是衍字。虎行<pb n="211-3"/>而箸其文。此會意。</duanzhu>
<xushi>讀若矝。</xushi>
<duanzhu>渠焉切。按矝从令聲。亦作𥎊。則虔古音當在十二十三部也。</duanzhu>
</t>

<wh>虘</wh>
<t>
<xushi>虎不柔不信也。</xushi>
<duanzhu>剛暴矯詐。</duanzhu>
<xushi>从虍，且聲。讀若䣜縣（⿰県系）。</xushi>
<duanzhu>昨何切。按〈邑部〉曰「䣜、沛國縣（⿰県系）也。䣜覰皆虘聲。然則古音本在五部。沛人言䣜若昨何切。此《方言》之異。而虘讀同之。</duanzhu>
</t>

<wh>虖</wh>
<t>
<xushi>哮虖也。</xushi>
<duanzhu>口部曰「哮、豕驚聲也。唬、虎聲。通俗文曰「虎聲謂之哮唬。疑此哮虖當作哮唬。《漢書》多假虖爲乎字。</duanzhu>
<xushi>从虍，乎聲。</xushi>
<duanzhu>荒烏切，五部。</duanzhu>
</t>

<wh>虐</wh>
<t>
<xushi>殘也。</xushi>
<duanzhu>〈歹部〉曰「殘，賊也。</duanzhu>
<xushi>从虍爪人。</xushi>
<duanzhu>爪人補。三字會意。</duanzhu>
<xushi>虎足反爪人也。</xushi>
<duanzhu>覆手曰爪。虎反爪鄕外攫人是曰虐。魚約切，二部。</duanzhu>
</t>

<wh><img src="209B-01">𧆱</img></wh>
<t>
<xushi>古文虐如此。</xushi>
</t>

<wh>虨</wh>
<t>
<xushi>虎文彪也。</xushi>
<duanzhu>彪下曰「虎文也。二字雙聲。假借作班。《漢書》敘傳曰「楚人謂虎班。其子㠯爲號。上文既曰楚人謂虎於檡矣。此正當作楚人謂虎文班。〈上林賦〉「被班文。《史記》作豳文。李善曰「班文、虎豹之皮。《索隱》引《輿服志》「虎賁騎被虎文單衣。按豳與虨、同部之假借也。班與虨、同類之假借也。錢氏大昕曰「易象傳。大人虎變。其文炳也。與下文蔚君爲韵。蔚讀<pb n="212"/>如氳。轉移冣近。炳當爲虨。則音義皆近。</duanzhu>
<xushi>从虍，彬聲。</xushi>
<duanzhu>布還切。古音在十三部。與文部辬音義皆相近。</duanzhu>
</t>

<wh><img src="210A-01">𧇽</img></wh>
<t>
<xushi>鐘𡔷之柎也。</xushi>
<duanzhu>〈木部〉曰「柎，咢足也」。〈靈臺〉、〈有瞽〉（⿱𡔷目）〔傳〕皆曰「植者曰虡，橫者曰栒」，〈考工記〉曰「梓人爲𥯗虡」。</duanzhu>
<xushi>飾爲猛獸。</xushi>
<duanzhu>〈梓人〉曰「臝屬，恆有力而不能走，其聲大而宏……若是者以爲鐘虡」。按，𡔷虡當亦象臝屬也。戴氏〈考工記〉圖曰「虡所以負𥯗，非以臝者、羽者爲虡下之跗也」，引〈西京賦〉「洪鐘萬鈞，猛虡趪趪；負筍業而餘怒，乃奮翅而騰驤」〔薛注〕云「當筍下爲㒳飛獸以背負」。張揖注〈上林賦〉曰「𧇽獸重百二十萬斤以俠鐘旁」。俠同夾，此可見𧇽制。師古改其注云以縣（⿰県系）鐘，則昧於古制矣。《廣韵》引《埤倉》「鐻，樂器，以夾鐘，削木爲之」，與張注同。今本《廣韵》作形似夾鐘則非矣。又，考〈上林賦〉「擽飛虡」，《廣韵》引正作𧇽，張揖曰「飛𧇽，天上神獸，鹿頭龍身」。是長卿謂𧇽爲神獸，許謂栒虡字飾以猛獸。說不同也。</duanzhu>
<xushi>从虍異（swjz0902-01.png），象形。</xushi>
<duanzhu>異（swjz0902-01.png），各本作異，非。今正。謂篆之中體象猛獸之狀，非異（swjz0902-01.png）畀二字也。形字鉉本無，非是。</duanzhu>
<xushi>其下足。</xushi>
<duanzhu>謂丌（⿱一八）也。丌（⿱一八）者，下基也，𧇽之迫地者也。其吕切，五部。</duanzhu>
</t>

<wh>鐻</wh>
<t>
<xushi>𧇽，或从金豦。</xushi>
<duanzhu>或當作篆，此亦丄部之例也。《周禮》典庸器〔注〕「橫者爲筍，從者爲鐻」，《釋文》曰：「鐻，舊本作此字，今或作虡」。按，經典鐻字衹此一處，此字葢秦小篆，李斯所作也，〈秦始皇本紀〉「收天下兵，聚之咸陽，銷以爲鐘鐻」。本篇引賈生論云「銷鋒鑄鐻」，《三輔黃圖》曰「始皇收天下兵，銷以爲鐘鐻，高三丈」，字皆正作鐻。葢梓人爲𧇽，本以木，始皇乃易以金，李斯小篆乃改爲从金豦聲之字。司馬賦云「千石之鐘，萬石之鉅」，正謂秦物。《史記》作鉅，卽鐻字之異者也。鐘鐻與金人爲二事，〈本紀〉、賈論、〈西都〉〈西京〉二賦、《三輔黃圖》皆竝舉，漢〈賈山傳〉、〈陳項傳〉各舉其一，學者或認爲一事。非也。典庸器經文作𧇽，注文作鐻，此鄭氏注經之通例。如《禮經》經文作庿，注文作廟；《周禮》經文作眡，注文作視──皆是也。</duanzhu>
</t>

<wh><img src="210A-02">𧆾</img></wh>
<t>
<xushi>篆文𧇽。</xushi>
<duanzhu>《五經文字》曰：𧇽、《說文》也。虡、𣜩省也。然則虡爲𣜩字。不用小篆而改省古文。後人所增也。</duanzhu>
</t>
<variants>文九，重三。</variants>

<wh>虎</wh>
<t>
<xushi>山獸之君。从虍、从儿。</xushi>
<duanzhu>會意。</duanzhu>
<xushi>虎足象人足也。</xushi>
<duanzhu>巳上八字。鉉本妄改。張次<pb n="212-2"/>立復以鉉本改鍇本。惟《韵會》如是。此古本之眞也。从儿、《韵會》作从？。此其誤巳久耳。？部曰「孔子曰在人下。故詰屈。謂人之股腳也。虎之股腳似人。故其字上虍下儿。虍謂其文。儿謂其足也。《說文》龜頭、黽頭似它頭。燕尾似魚尾。兔頭似㲋頭。萈足似兔足。能足、彘足似鹿足。㲋頭似兔、足似鹿。文義相同。儿有其字。故先言从儿而後言虎足象人足。篆體改作？。則象人足之云不可通。顧氏藹吉乃疑虎下當从爪矣。今正之。凡篆虎字依𣜩體从儿爲是。呼古切。五部。五部與十七部通。故左氏陽虎、《論語》作陽貨。非一名一字也。邢昺、孫奭乃有虎名貨字之說。</duanzhu>
<xushi>凡虎之屬皆从虎。</xushi>
</t>

<wh><img src="210B-01">𢋪</img></wh>
<t>
<xushi>古文虎。</xushi>
</t>

<wh><img src="210B-02">𪊖</img></wh>
<t>
<xushi>亦古文虎。</xushi>
</t>

<wh><img src="210B-03">𧈖</img></wh>
<t>
<xushi>虎聲也。</xushi>
<duanzhu>《篇》、《韵》作？。</duanzhu>
<xushi>从虎，毄聲，讀若隔。</xushi>
<duanzhu>古覈切，十六部。</duanzhu>
</t>

<wh>䖑</wh>
<t>
<xushi>白虎也。从虎。㫺省聲，讀若鼏。</xushi>
<duanzhu>昔當作冥。字之誤也。〈水部〉曰：汨、从水、冥省聲。《玉篇》曰：？俗䖑字、可證也。又按《漢書》金日磾、說者謂密低二音。然則日聲可同密。䖵部𧖅蜜同字。禮古文鼏皆爲密。則鼏密音同也。今音䖑莫狄切。</duanzhu>
</t>

<wh>䖔</wh>
<t>
<xushi>䖑屬。</xushi>
<duanzhu>〈釋獸〉。甝、白虎。許<pb n="212-3"/>無甝。䖔卽甝也。一說《釋文》云：甝、《字林》下甘反。又亡狄反。甘聲之字不能切亡狄。甝與甝當是以一譌二。未知孰是耳。</duanzhu>
<xushi>从虎，厺聲。</xushi>
<duanzhu>呼濫切。鉉等曰去非聲。未詳。按業韵之㹤、怯、亦音去劫切。而血部之盇、𣜩字多作盍。葢厺盇二字古通。去聲卽盇聲也。重讀爲呼濫切。</duanzhu>
</t>

<wh>虪</wh>
<t>
<xushi>黑虎也。</xushi>
<duanzhu>〈釋獸〉曰「？、黑虎。《釋文》曰：？、今作虪。〈吳都賦〉曰：虣甝虪。</duanzhu>
<xushi>从虎，儵聲。</xushi>
<duanzhu>式竹切。三部。此舉形聲包會意也。但形聲則言攸聲巳足。如跾儵是也。</duanzhu>
</t>

<wh>虦</wh>
<t>
<xushi>虎竊毛謂之虦苗。</xushi>
<duanzhu>苗今之貓字。許書以苗爲貓也。〈釋獸〉曰「虎竊毛謂之虥貓。按毛苗古同音。苗亦曰毛。如不毛之地是。竊虥淺亦同音也。具言之曰虦苗。急言之則但曰苗。《詩》言有貓有虎。記言迎貓迎虎是也。</duanzhu>
<xushi>从虎，戔聲。</xushi>
<duanzhu>昨閑切，十四部。</duanzhu>
<xushi>竊，淺也。</xushi>
<duanzhu>此於雙聲㬪韵求之。必言此者，嫌竊之本義謂盜自中出也。〈大雅〉曰：鞹？淺幭。〔傳〕曰：淺、虎皮淺毛也。言竊言淺一也。〈釋鳥〉「竊藍、竊黃、竊丹皆訓淺。於六書爲假借。不得云竊卽淺字。</duanzhu>
</t>

<wh>彪</wh>
<t>
<xushi>虎文也。</xushi>
<duanzhu>此與虨雙聲同義。虎皮、《詩》謂之虎。如虎韔是也。亦謂之文。如文茵是也。分別言之謂之淺。如淺幭是也。《說文》曰虍、曰虨、曰彪皆狀其文也。班彪字伯皮。此取虎文之義也。</duanzhu>
<xushi>从虎彡。</xushi>
<duanzhu>彡補。句。</duanzhu>
<xushi>彡。</xushi>
<duanzhu>逗。</duanzhu>
<xushi>象其文也。</xushi>
<duanzhu>說从彡之意。彡、毛飾畫文也。故虎文之字從之。</duanzhu>
</t>

<wh>䖊</wh>
<t>
<xushi>虎皃。从虎，乂聲。</xushi>
<duanzhu>魚廢切，十五部。</duanzhu>
</t>

<wh><img src="211A-01">𣱤</img></wh>
<t>
<xushi>虎皃。</xushi>
<duanzhu>《篇》、《韵》作？。</duanzhu>
<xushi>从虎，气聲。</xushi>
<duanzhu>魚迄切，十五部。</duanzhu>
</t>

<wh>虓</wh>
<t>
<xushi>虎鳴也。</xushi>
<duanzhu>〈大雅〉：闞如虓虎。毛曰「虓虎、虎之自怒虓然。按自怒猶盛怒也。口部曰「唬、虎聲也。虓與唬雙聲同義。</duanzhu>
<xushi>从虎，九聲。</xushi>
<duanzhu>四字依《韵會》本在此。許交切，古音在三部。</duanzhu>
<xushi>一曰師子。</xushi>
<duanzhu>別義。謂師子名虓也。師獅正俗字。〈釋獸〉曰「狻麑如虦貓。食虎豹。郭曰「卽獅子也。出西域。按鹿部云：狻麑，獸也。不云師子。然則許意不同郭也。東觀記曰「順帝時疎勒王遣使文時詣闕。獻獅子。似虎正黃。有䫇耏。尾端茸毛其大如𣁬。</duanzhu>
</t>

<wh>䖐</wh>
<t>
<xushi>虎聲也。</xushi>
<duanzhu>猶㹞爲犬吠聲。</duanzhu>
<xushi>从虎，斤聲。</xushi>
<duanzhu>語斤切，古音在十三部。</duanzhu>
</t>

<wh>虩</wh>
<t>
<xushi>易𡳐虎尾虩虩。</xushi>
<duanzhu>𡳐九四爻辭。今易虩虩作愬愬。《釋文》曰：愬愬、子夏傳云恐懼貌。馬本作虩虩。云恐懼也。《說文》同。按震卦辭。震來虩虩。馬云：恐懼貌。鄭同馬。鄭用費易。許用孟易。而字同義<pb n="213-1"/>同也。</duanzhu>
<xushi>虩虩。</xushi>
<duanzhu>二字今補。</duanzhu>
<xushi>恐懼也。</xushi>
<duanzhu>巳上引易而釋之。</duanzhu>
<xushi>一曰蠅虎也。</xushi>
<duanzhu>崔豹曰「蠅虎蠅狐也。形似蜘蛛而色灰白。善捕蠅。一名蠅蝗。一名蠅豹。</duanzhu>
<xushi>从虎。
<duanzhu>按此篆下先引經者。以𡳐虎尾說字之从虎也。</duanzhu>
<xushi>𡭴聲。</xushi>
<duanzhu>許逆切。古音在五部。故易一作愬也。</duanzhu>
</t>

<wh>虢</wh>
<t>
<xushi>虎所攫畫明文也。</xushi>
<duanzhu>攫者㕚所扟也。畫者㕚所劃。故有明文也。虢字本義久廢。罕有用者。</duanzhu>
<xushi>从虎寽。</xushi>
<duanzhu>各本衍聲字。今正。寽在十五部。虢在五部。非聲也。𠬪部曰「寽、五指寽也。虎所攫畫。故从虎寽會意。今音古伯切。</duanzhu>
</t>

<wh>虒</wh>
<t>
<xushi>委虒。</xushi>
<duanzhu>㬪韵。</duanzhu>
<xushi>虎之有角者也。</xushi>
<duanzhu>虎無角。故言者以別之。《廣韵》曰：。虒、似虎。有角。能行水中。按《韵會》引《說文》「羼以《廣韵》語。非偁古之法。</duanzhu>
<xushi>从虎，厂聲。</xushi>
<duanzhu>息移切，十六部。</duanzhu>
</t>

<wh><img src="211A-02">𧈜</img></wh>
<t>
<xushi>黑虎也。从虎，騰聲。</xushi>
<duanzhu>徒登切。六部。按此篆當與虪爲伍。今非其次。或轉寫失而補之。或後人羼綴。未可定也。</duanzhu>
</t>
<variants>文十五，重二。</variants>

<wh>虤</wh>
<t>
<xushi>虎怒也。从二虎。</xushi>
<duanzhu>此與㹜、㒳犬相齧也同意。五閑切，十四部。</duanzhu>
<xushi>凡虤之屬皆从虤。</xushi>
</t>

<wh>䖜</wh>
<t>
<xushi>㒳虎爭聲。从虤、从曰「</xushi>
<duanzhu>會意。</duanzhu>
<xushi>讀若憖。</xushi>
<duanzhu>語巾切，十二部。</duanzhu>
</t>

<wh>贙</wh>
<t>
<xushi>分別也。</xushi>
<duanzhu>〈魏都賦〉、〈蒹葭〉，「贙」謂蒹葭茂密若爭地而生也；〈釋獸〉之贙，獸名也。</duanzhu>
<xushi>从虤對爭貝。</xushi>
<duanzhu>爭則分別矣。</duanzhu>
<xushi>讀若回。</xushi>
<duanzhu>古音在十五部。今音胡畎切。</duanzhu>
</t>
<variants>文三。</variants>

<wh>皿</wh>
<t>
<xushi>飯食之用器也。</xushi>
<duanzhu>飯汲古閣作飮。誤。《孟子》：牲殺器皿。趙注：皿所以覆器者。此謂皿爲幎之假借。似非孟意。</duanzhu>
<xushi>象形。與豆同意。</xushi>
<duanzhu>上象其能容。中象其體。下象其底也。與豆略同而少異。</duanzhu>
<xushi>凡皿之屬皆从皿。讀若猛。</xushi>
<duanzhu>按古孟猛皆讀如芒。皿在十部。今音武永切。</duanzhu>
</t>

<wh>盂</wh>
<t>
<xushi>飮器也。</xushi>
<duanzhu>飮大徐及《篇》、《韵》、《急就篇》注作飯。誤。小徐及《後漢書注》、《御覽》皆作飮。不誤。〈木部〉椲，木也。可屈爲杅者。杅卽盂之假借字。〈既夕禮〉㒳敦㒳杅注：杅盛湯漿。《公羊傳》「古者，杅不穿。何注：杅、飮水器。孫卿子曰「槃圓而水圓。杅方而水方。《史記》滑稽傳。操一豚蹏、酒一盂而祝。《後漢書》孝明紀。盂水脯糒而巳。《方言》「盂、宋楚魏之閒或謂之盌。又曰「盂謂之柯。又曰「盂謂之㯸。河濟之閒謂之䀂？。又曰「孟謂之銚銳。</duanzhu>
<xushi>从皿，亏聲。</xushi>
<duanzhu>羽俱切，五部。</duanzhu>
</t>

<wh>盌</wh>
<t>
<xushi>小？也。</xushi>
<duanzhu>《方言》曰：盌謂之盂。或謂之銚銳。又曰「盌謂之櫂。又曰「椀謂之䀉。</duanzhu>
<xushi>从皿，夗聲。</xushi>
<duanzhu>于夗皆坳曲意。皆以形聲包會意也。烏管切，十四部。</duanzhu>
</t>

<wh>盛</wh>
<t>
<xushi>黍稷在器中㠯祀者也。</xushi>
<duanzhu>盛者，實於器中之名也。故亦𧦝器爲盛。如《左傳》旨酒一盛、〈喪大記〉食粥於盛是也。引伸爲凡豐滿之偁。今人分平去。古不分也。如《左傳》盛服將朝。盛音成。本亦作成。</duanzhu>
<xushi>从皿，成聲。</xushi>
<duanzhu>形聲包會意。小徐無聲字。會意兼形聲也。氏征切，十二部。</duanzhu>
</t>

<wh>齍</wh>
<t>
<xushi>黍稷器。所㠯祀者。</xushi>
<duanzhu>各本作黍稷在器以祀者。則與盛義不別。今从《韵會》本。按《周禮》一書。或兼言齍盛。或單言齍、單言盛。皆言祭祀之事。他事絕不言齍盛。故許皆云以祀者。兼言齍盛。若甸師、春人、肆師、〈小祝〉是也。單言齍。若〈大宗伯〉、小宗伯、〈大祝〉是也。單言盛。若饎人、廩人是也。小宗伯逆齍注云：受饎人之盛以入。然則齍盛可互偁也。甸師注云：秶，稷也。榖者稷爲長。是以名云：肆師注云：秶、六榖也。〈大祝〉注云：秶號謂黍稷皆有名號也。春人注云：齍盛謂黍稷稻粱之屬。可盛以爲簠簋實。經文齍字、注三易爲秶。而小宗伯六齍注云：齍讀爲秶。六秶謂六榖。黍稷稻粱麥苽。此則易齍爲秶之恉。謂齍秶古今字也。考《毛詩》甫田作齊、亦作齍。用古文。《禮記》作秶盛。用今文。是則齍秶爲古今字憭然。《左傳》作秶盛。則用今字之始。《左傳》曰：絜秶豐盛。毛曰「器實曰齍。在器曰盛。鄭注《周禮》「齍或專訓稷。或訓黍稷稻粱。盛則皆訓在器。是則齍之與盛別者，齍謂榖也。盛謂在器也。許則云器曰齍。實之則曰盛。似與毛、鄭異。葢許主說字。其字从皿。故謂其器可盛黍稷曰齍。要之齍可盛黍稷、而因謂其所盛黍稷曰齍。凡文字故訓引伸每多如是。說經與說字不相妨也。</duanzhu>
<xushi>从皿，？聲。</xushi>
<duanzhu>？、禾麥吐？上平也。形聲包會意。卽夷切，十五部。</duanzhu>
</t>

<wh>䀁</wh>
<t>
<xushi>小甌也。</xushi>
<duanzhu>甌、小盆也。《廣韵》：䀁、抒水器也。</duanzhu>
<xushi>从皿，有聲，讀若灰。</xushi>
<duanzhu>灰有二聲。古音皆在一部也。今音于救切。</duanzhu>
<xushi>一曰<pb n="214-1"/>若賄。</xushi>
<duanzhu>賄从有聲。古音亦在一部。</duanzhu>
</t>

<wh><img src="212A-01">𥁓</img></wh>
<t>
<xushi>䀁或从右。</xushi>
<duanzhu>右聲也。古亦在一部。</duanzhu>
</t>

<wh>盧</wh>
<t>
<xushi>盧、飯器也。</xushi>
<duanzhu>？部曰「？盧、飯器。以桺爲之。〈士昏禮〉注曰：笲、竹器而衣者。如今之筥、𥬔籚矣。筥、𥬔籚二物相似。𥬔籚卽？盧也。《方言》「𥰠、趙魏之郊謂之去𥰠。注：盛飯筥也。錢氏大昕曰「去𥰠卽？盧也。</duanzhu>
<xushi>从皿，𧆣聲。</xushi>
<duanzhu>洛乎切，五部。</duanzhu>
</t>

<wh><img src="212A-02">𥃈</img></wh>
<t>
<xushi>籒文盧。</xushi>
</t>

<wh>䀇</wh>
<t>
<xushi>器也。从缶皿。古聲。</xushi>
<duanzhu>公戸切，五部。</duanzhu>
</t>

<wh>盄</wh>
<t>
<xushi>器也。从皿，弔聲。</xushi>
<duanzhu>止遙切，二部。</duanzhu>
</t>

<wh>盎</wh>
<t>
<xushi>盆也。</xushi>
<duanzhu>釋器。盎謂之缶。注云：盆也。假借爲酒名。《周禮》盎齊注曰：盎猶翁也。成而翁翁然。葱白色。如今酇白矣。按翁者，滃之假借。滃滃猶泱泱也。酒之成似之。《孟子》：盎於背。趙曰「其背盎盎然。凡言盎然者，皆謂盛。以音假借也。</duanzhu>
<xushi>从皿，央聲。</xushi>
<duanzhu>烏浪切，十部。</duanzhu>
</t>

<wh>㼜</wh>
<t>
<xushi>盎或从瓦。</xushi>
<duanzhu>《莊子》「甕㼜大癭。</duanzhu>
</t>

<wh>盆</wh>
<t>
<xushi>盎也。</xushi>
<duanzhu>《廣雅》「盎謂之盆。〈考工記〉「盆實二鬴。</duanzhu>
<xushi>从皿，分聲。</xushi>
<duanzhu>步奔切，十三部。</duanzhu>
</t>

<wh>㿾</wh>
<t>
<xushi>器也。从皿，宁聲。</xushi>
<duanzhu>直吕切。五部。？字從此。</duanzhu>
</t>

<wh>盨</wh>
<t>
<xushi>㯯盨。</xushi>
<duanzhu>逗。</duanzhu>
<xushi>負戴器也。</xushi>
<duanzhu>㯯、小桮也。見匚<pb n="214-2"/>部。此㯯盨之㯯乃別一義。《廣韵》一送云：㯯、格木也。三十六養云：？、載器也、出《埤蒼》「《玉篇》云：？、渠往切。載器也。載器皆當作戴器。古載戴通用。格木亦謂庋閣之木。東方朔傳。朔曰「是寠數也。師古曰「寠數、戴器也。以盆盛物戴於頭者。則以寠數薦之。今賣白團餠人所用者也。又楊敞傳。鼠不容穴。銜寠數。師古曰「寠數、戴器也。按寠數、其羽山羽二反。㯯盨、渠往相庾二反。㯯與寠雙聲。盨與數雙聲㬪韵。一語之轉也。負戴器者，謂藉以負戴物之器。</duanzhu>
<xushi>从皿，須聲。</xushi>
<duanzhu>相庾切，古音在四部。</duanzhu>
</t>

<wh>䀊</wh>
<t>
<xushi>器也。</xushi>
<duanzhu>《廣韵》古巧切。濁也。苦絞切。溫器也。</duanzhu>
<xushi>从皿，漻聲。</xushi>
<duanzhu>古巧切，古音在三部。</duanzhu>
</t>

<wh><img src="212B-01">𥁑</img></wh>
<t>
<xushi>拭器也。</xushi>
<duanzhu>《廣韵》、《集韵》、《類篇》皆作拭。許書以飾爲拭。不出拭。此作拭者，說解中容不廢俗字、抑後人改也。可以㕞拭之器、若今㕞子之類。韓非所謂懷刷、其是歟。古㕞刷通用也。今各本作械器。非古本。</duanzhu>
<xushi>从皿，必聲。</xushi>
<duanzhu>彌畢（）切，十二部。</duanzhu>
</t>

<wh>醯</wh>
<t>
<xushi>酸也。</xushi>
<duanzhu>〈酉部〉曰「酸，酢也。關東謂酢曰酸。《周禮》醯人。掌共醯物。</duanzhu>
<xushi>作醯㠯𩱙㠯酒。</xushi>
<duanzhu>𩱙者𩱱或字。</duanzhu>
<xushi>从𩱙酒、竝省。从皿。皿，器也。</xushi>
<duanzhu>器者，《周禮》所謂罋也。呼雞切，十六部。</duanzhu>
</t>

<wh>盉</wh>
<t>
<xushi>調味也。</xushi>
<duanzhu>調聲曰龢。調味曰盉。今則和行而龢盉皆廢矣。𩰲部曰鬻、五味盉羹也。</duanzhu>
<xushi>从皿。
<duanzhu>調味必於器中。故从皿。古器有名盉者。因其可以盉羹而名之盉也。廣川書跋引《說文》「調味器也。沾器字非。</duanzhu>
<xushi>禾聲。</xushi>
<duanzhu>戸戈切，十七部。</duanzhu>
</t>

<wh>益</wh>
<t>
<xushi>饒也。</xushi>
<duanzhu>〈食部〉曰「饒，飽也。凡有餘曰饒。易象傳曰「風雷益。君子以見善則遷。有過則改。</duanzhu>
<xushi>从水皿。水皿。</xushi>
<duanzhu>此水字今補。</duanzhu>
<xushi>益之意也。</xushi>
<duanzhu>說會意之恉。伊昔切，十六部。</duanzhu>
</t>

<wh>盈</wh>
<t>
<xushi>滿器也。</xushi>
<duanzhu>滿器者，謂人滿宁之。如彉下云滿弩之滿。〈水部〉溢下云器滿也。則謂器中巳滿。滿下云盈溢也。則兼滿之、巳滿而言。許書之精嚴如此。</duanzhu>
<xushi>从皿夃。</xushi>
<duanzhu>秦以市買多得爲夃。故从夃、以成切，十一部。</duanzhu>
</t>

<wh>盡</wh>
<t>
<xushi>器中空也。</xushi>
<duanzhu>〈釋詁〉「觳悉卒泯忽滅罄空畢（）罊殲拔殄盡也。《曲禮》曰：虛坐盡後。實坐盡前。卽忍切。俗作儘。亦空義之引伸。</duanzhu>
<xushi>从皿，㶳聲。</xushi>
<duanzhu>慈忍切，十二部。</duanzhu>
</t>

<wh>盅</wh>
<t>
<xushi>器虛也。</xushi>
<duanzhu>？部曰「虛、大？也。引伸爲虛落。今之墟字也。又引伸爲空虛。〈邶風〉：其虛其邪。毛曰「虛，虛也。是其義也。謂此虛字、乃虛中之虛也。盅虛字今作沖。〈水部〉曰：沖、涌繇也。則作沖<pb n="215"/>非也。沖行而盅廢矣。</duanzhu>
<xushi>从皿，中聲。</xushi>
<duanzhu>直弓切，九部。</duanzhu>
<xushi>老子曰「道盅而用之。</xushi>
<duanzhu>今道德經作沖。</duanzhu>
</t>

<wh>盦</wh>
<t>
<xushi>覆葢也。</xushi>
<duanzhu>此與〈大部〉奄音義略同。此謂器之葢也。</duanzhu>
<xushi>从皿，酓聲。</xushi>
<duanzhu>烏合切。七部合當作舍。</duanzhu>
</t>

<wh>𥁕</wh>
<t>
<xushi>仁也。从皿㠯食囚也。官溥說。</xushi>
<duanzhu>凡云溫和、溫柔、溫暖者，皆當作此字。溫行而𥁕廢矣。〈水部〉溫篆下但云水名不云一曰煗者，許謂煗義自有囚皿字在也。用此知〈日部〉昫日出溫也、安㬮溫也、㫱溫溼也。〈火部〉煗溫也、？以微火溫肉也。〈金部〉銚溫器也、䥝溫器也。凡若此等皆作𥁕不作溫矣。官溥者，博訪通人之一也。烏渾切，十三部。</duanzhu>
</t>

<wh>盥</wh>
<t>
<xushi>澡手也。</xushi>
<duanzhu>〈水部〉曰：澡、洒手也。《禮經》多言盥。內則。每日進盥。五日請浴。三日具沐。其閒面垢請靧。足垢請洗。是則古人每旦必洒手。而洒面則不必旦旦爲之也。大學有湯之盤。卽〈特牲〉、內則之盥槃。故其銘曰日日新。凡洒手曰澡、曰盥。洒面曰頮。濯髮曰沐。洒身曰浴。洒足曰洗。</duanzhu>
<xushi>从臼水臨皿也。</xushi>
<duanzhu>會意。皿者，《禮經》之所謂洗。內則之所謂槃也。內則注曰：槃、承盥水者。《禮經》注曰：洗、承盥。洗者，棄水器也。古玩切，十四部。</duanzhu>
<xushi>《春秋傳》曰：奉匜？盥。</xushi>
<duanzhu>《左傳》僖卄三年文。匜者，柄中有道可以注水。內則亦云：請沃盥。沃者，自上澆之。盥者手受之而下流於槃。故曰臼水臨皿。此引傳說字形之意。〈特牲〉經曰「尸盥。匜水實于槃中。簞巾在門內之右。注：設盥水及巾。尸尊不就洗。又不揮。謂不就洗。故設匜水。水實於匜。匜實於槃也。不揮故設巾。巾實於簞也。古之盥手者用匜澆手。水下流於洗。洒爵者用匜澆爵中。覆水於洗。盥連揮手令乾而已。故《禮經》盥不言帨手。尸尊則帨。敬老則盥卒授巾也。匜之水勺於罍。少牢注曰：凡設水用罍。沃盥用枓。禮在此也。是則常用爲匜爲槃。禮器爲枓爲洗。又云：洗者，統洗爵而名之也。設水之器。禮器爲罍。常用未聞。</duanzhu>
</t>

<wh>盪</wh>
<t>
<xushi>滌器也。</xushi>
<duanzhu>〈水部〉曰：滌，洒也。洒，滌也。此字从皿。故訓滌器。凡貯水於器中。搖蕩之去滓或以磢垢瓦石和水吮？之。皆曰盪。盪者，滌之甚者也。易曰「八卦相盪。《左傳》「震盪播越。皆引伸之義。〈郊特牲〉曰「滌蕩其聲。注：滌蕩猶搖動也。蕩者，盪之假借。</duanzhu>
<xushi>从皿，湯聲。</xushi>
<duanzhu>徒朗切，十部。</duanzhu>
</t>
<variants>文二十五，重三。</variants>

<wh>𠙴</wh>
<t>
<xushi>𠙴盧。</xushi>
<duanzhu>㬪韵爲名。</duanzhu>
<xushi>飯器。</xushi>
<duanzhu>𠙴盧詳〈皿部〉盧下。按〈皿部〉不言凵者。單𧦝曰盧。絫𧦝曰𠙴盧也。</duanzhu>
<xushi>㠯桺作之。象形。</xushi>
<duanzhu>下侈上斂。去魚切，五部。</duanzhu>
<xushi>凡𠙴之屬皆从𠙴。</xushi>
</t>

<wh>𥬔</wh>
<t>
<xushi>𠙴或从竹，去聲。</xushi>
<duanzhu>按〈士昏禮〉注作𥬔籚。《廣韵》曰：。𥬔、飯器。</duanzhu>
</t>
<variants>文一，重一。</variants>

<wh>去</wh>
<t>
<xushi>人相違也。</xushi>
<duanzhu>違，離也。人離故从大。大者，人也。</duanzhu>
<xushi>从大，？聲。</xushi>
<duanzhu>𠀉據切，五部。</duanzhu>
<xushi>凡去之屬皆从去。</xushi>
</t>

<wh>朅</wh>
<t>
<xushi>去也。</xushi>
<duanzhu>〈思元賦〉舊注、劉逵〈蜀都賦〉注皆同。按古人文章多云朅來。猶往來也。</duanzhu>
<xushi>从去，曷聲。</xushi>
<duanzhu>𠀉竭切，十五部。</duanzhu>
</t>

<wh><img src="213B-01">𡕮</img></wh>
<t>
<xushi>去也。从去，夌聲。讀若棘陵。</xushi>
<duanzhu>力膺切。六部。按大徐刪（⿰刂）棘字。今按《玉篇》曰居力切。又力膺切。《廣韵》、《集韵》皆兼入蒸、職二韵。一力膺切。一紀力切。葢許書本作讀若棘。夌聲<pb n="215-3"/>而讀同棘。一部與六部之合也。或又讀若陵。註陵於旁。而小徐㒳存之。</duanzhu>
</t>
<variants>文三。</variants>

<wh>血</wh>
<t>
<xushi>祭所薦牲血也。</xushi>
<duanzhu>肉部曰「？、血祭肉也。爨部曰「釁、血祭也。〈郊特牲〉曰「毛血吿幽全之物也。注：幽謂血也。《毛詩》血以吿殺。膋以𦫵臭。此皆血祭之事。按不言人血者，爲其字从皿。人血不可入於皿。故言祭所薦牲血。然則人何以亦名血也。以物之名加之人。古者，茹毛飮血。用血報神。因製血字。而用加之人。</duanzhu>
<xushi>从皿。</xushi>
<duanzhu>皿者，《周禮》珠槃、玉敦之類。</duanzhu>
<xushi>一象血形。</xushi>
<duanzhu>在皿中也。呼決切，十二部。</duanzhu>
<xushi>凡血之屬皆从血。</xushi>
</t>

<wh>衁</wh>
<t>
<xushi>血也。</xushi>
<duanzhu>易歸妹上六。女承筐無實。士刲羊無血。《左傳》「晉筮繇曰「士刲羊亦無衁也。女承筐亦無況也。正義曰「易言血而此言衁。故杜知衁是血也。</duanzhu>
<xushi>从血，亾聲。</xushi>
<duanzhu>呼光切，十部。</duanzhu>
<xushi>《春秋傳》曰：士刲羊。亦無衁也。</xushi>
<duanzhu>左僖十五年文。</duanzhu>
</t>

<wh>衃</wh>
<t>
<xushi>凝血也。</xushi>
<duanzhu>〈素問〉赤如衃血者死注：衃血、謂敗惡凝聚之血。色赤黑也。</duanzhu>
<xushi>从血，不聲。</xushi>
<duanzhu>芳杯切，古音在一部。</duanzhu>
</t>

<wh><img src="214A-01">𧗁</img></wh>
<t>
<xushi>气液也。</xushi>
<duanzhu>此字各書皆假津爲之。津行而？廢矣。〈水部〉曰：液，？也。</duanzhu>
<xushi>从血，𦘔聲。</xushi>
<duanzhu>將鄰切，十一部。</duanzhu>
</t>

<wh><img src="214A-02">𧖨</img></wh>
<t>
<xushi>定息也。</xushi>
<duanzhu>心部曰「息，喘也。喘定曰？。</duanzhu>
<xushi>从血，甹省聲，讀若亭。</xushi>
<duanzhu>特丁切，十一部。</duanzhu>
</t>

<wh>衄</wh>
<t>
<xushi>鼻出血也。</xushi>
<duanzhu>〈素問〉曰「鼻衄。又脾移熱於肝則爲驚衄。按諸書用挫衄者，縮朒字之假借也。縮朒者，退卻之意也。</duanzhu>
<xushi>从血，丑聲。</xushi>
<duanzhu>女六切，三部。</duanzhu>
</t>

<wh><img src="214A-03">𧗕</img></wh>
<t>
<xushi>腫血也。</xushi>
<duanzhu>腫，癰也。停滯之血則爲？。《周禮》〔注〕曰：潰瘍癰而含膿血者。</duanzhu>
<xushi>从血，䢉省聲。</xushi>
<duanzhu>奴冬切，九部。</duanzhu>
</t>

<wh><img src="214A-04">膿</img></wh>
<t>
<xushi>俗？。从肉，農聲。</xushi>
<duanzhu>《周禮》〔注〕如此作。</duanzhu>
</t>

<wh><img src="214A-05">𧖺</img></wh>
<t>
<xushi>血醢也。</xushi>
<duanzhu>以血爲醢。故字从血。</duanzhu>
<xushi>从血，䏙聲。</xushi>
<duanzhu>䏙聲當作从䏙。此以會意兼形聲也。肉部曰「䏙、肉汁滓也。按醢多汁則曰䏙醢。以血爲醢則曰？醢。其多汁汪郎相似也。故从䏙。而䏙亦聲。他感切，八部。</duanzhu>
<xushi>禮有？醢。</xushi>
<duanzhu>各本禮下有記。誤今依《韵會》本。《禮經》、《周禮》皆云醓醢。非出於記也。許書言禮有柶、禮有刷巾、禮有奠祭、禮有縉緣。皆謂《禮經》。</duanzhu>
<xushi>㠯牛乾脯粱𥶶鹽酒也。</xushi>
<duanzhu>醢人注曰：作醢及臡者。必先膊乾其肉。乃後莝之。襍以粱麴及鹽。漬以美酒。塗置甀中。百日則成矣。其作法許、鄭正同。鄭槩云膊乾其肉。許云牛乾脯者。鄭緫釋諸醢臡。許單釋醓醢。舉一以見例也。經牛醢不言牛。他醢臡不言醓。立文錯見也。以牛乾脯粱𥶶鹽酒。則非血醢矣。其謂之？醢何也。《禮經》醓卽？之變。醓醢用牛乾脯粱𥶶鹽酒。閉之甀中。令其汁汪郎然。是曰肉汁滓。是曰䏙醢宜矣。而許時《禮經》作？醢。則假借血醢之字也。故許引《禮經》而釋？醢。非？之本訓。猶圛下引〈商書〉曰圛、而又釋之。堲下引〈唐書〉堲讒、而又釋之。非圛、堲之本義。</duanzhu>
</t>

<wh><img src="214A-06">𧗎</img></wh>
<t>
<xushi>醢也。从血，菹聲。</xushi>
<duanzhu>醢人注曰：凡醯醬所和。細切爲韲。全物若䐑爲菹。〈少儀〉曰：麋鹿爲菹。野豕爲軒。皆䐑而不切，麇爲辟雞。兔爲宛脾。皆䐑而切之。切葱若薤。實之醯以柔之。由此言之。則韲菹之稱菜肉通。按菹亦爲肉稱。故其字又作？。从血菹會意也。从血猶从肉也。側余切。五部。</duanzhu>
</t>

<wh><img src="214A-07">𧗘</img></wh>
<t>
<xushi>？或从缶。</xushi>
<duanzhu>从缶者，菹醢必？諸器中而成也。？？二篆又見〈艸部〉。後人增之耳。《玉篇》〈艸部〉無之。當刪（⿰刂）彼存此。</duanzhu>
</t>

<wh>𧗇</wh>
<t>
<xushi>㠯血有所刏涂祭也。</xushi>
<duanzhu>詳刀部刏<pb n="216-2"/>下。𧗇葢亦刏字之異者。</duanzhu>
<xushi>从血，幾聲。</xushi>
<duanzhu>渠稀切，十五部。</duanzhu>
</t>

<wh>卹</wh>
<t>
<xushi>憂也。</xushi>
<duanzhu>憂當作𢝊。𢝊，愁也。〈釋詁〉曰：恤，憂也。卹與心部恤音義皆同。古書多用卹字。後人多改爲恤。如比部引〈周書〉無毖于卹、潘岳藉田賦惟榖之卹、李注引書惟刑之卹、今《尙書》卹皆作恤是也。</duanzhu>
<xushi>从血，卪聲。</xushi>
<duanzhu>辛聿切，古音在十二部。</duanzhu>
<xushi>一曰鮮少也。</xushi>
<duanzhu>此別一義。卹與惜雙聲。鮮少、可惜也。鮮當作尟。</duanzhu>
</t>

<wh>衋</wh>
<t>
<xushi>傷痛也。</xushi>
<duanzhu>某氏注《尙書》亦云衋然痛傷其心。</duanzhu>
<xushi>从血聿。</xushi>
<duanzhu>聿者，所以書也。血聿者，取披瀝之意。</duanzhu>
<xushi>皕聲。</xushi>
<duanzhu>皕讀若逼。在第一部。</duanzhu>
<xushi>〈周書〉曰：民㒺不衋傷心。</xushi>
<duanzhu>酒誥文。</duanzhu>
<xushi>讀若憘。</xushi>
<duanzhu>心部無憘。喜部有憙。而義不相近。按當作譆。〈言部〉曰「譆，痛也。音義皆近。許其切。一部。今許力切。</duanzhu>
</t>

<wh>䘓</wh>
<t>
<xushi>羊凝血也。</xushi>
<duanzhu>《釋名》曰：血䐄、以血作之。䐄卽䘓字也。陶氏注本艸。宋帝時太官作血䘓。庖人削藕皮。誤落血中。遂皆散不凝。陶所云血䘓、卽劉之血䐄也。按必系諸羊者，惟羊血供飮食。前云衁血也、衃凝血也皆謂人。至？𧗇䘓三字乃言牲血。此許書嚴人物之辨也。</duanzhu>
<xushi>从血，臽聲。</xushi>
<duanzhu>苦紺切，八部。</duanzhu>
</t>

<wh>䀍</wh>
<t>
<xushi>䘓<pb n="216-3"/>或从贛。</xushi>
<duanzhu>依小徐及《玉篇》。</duanzhu>
</t>

<wh>盇</wh>
<t>
<xushi>覆也。</xushi>
<duanzhu>皿中有血而上覆之。覆必大於下。故从大。〈艸部〉之葢从盇會意。訓苫、覆之引伸耳。今則葢行而盇廢矣。曷，何也。凡言何不者，急言之亦曰何。是以〈釋言〉云曷，盇也。鄭注《論語》云：盇、何不也。盇古音在十五部。故爲曷之假借。又爲葢之諧聲。今入七八部。爲閉口音。非古也。</duanzhu>
<xushi>从血，大聲。</xushi>
<duanzhu>此以形聲包會意。大徐刪（⿰刂）聲。非也。今胡臘切。其形𣜩變作盍。</duanzhu>
</t>

<wh>衊</wh>
<t>
<xushi>污血也。</xushi>
<duanzhu>漢文三王傳。污衊宗室。孟康曰「衊音漫。</duanzhu>
<xushi>从血，蔑聲。</xushi>
<duanzhu>莫結切，十五部。</duanzhu>
</t>
<variants>文十五，重三<duanzhu>按卹衋二篆當上屬。？篆巳上皆人事也。？？䘓當以類廁焉。</duanzhu>。</variants>

<wh><img src="214B-01">丶</img></wh>
<t>
<xushi>有所絕（⿰糸⿱刀㔾）止。丶而識之也。</xushi>
<duanzhu>按此於六書爲指事。凡物有分別、事有可不、意所存主、心識其處者皆是。非專謂讀書止、輒乙其處也。知庾切，古音在四部。</duanzhu>
<xushi>凡丶之屬皆从丶。</xushi>
</t>

<wh>主</wh>
<t>
<xushi>鐙中火主也。</xushi>
<duanzhu>釋器。瓦豆謂之登。郭曰「卽膏鐙也。膏鐙、《說文》〈金部〉之鐙錠二字也。其形如豆。今之鐙盞是<pb n="217"/>也。上爲盌盛膏而？火是爲主。其形甚微而明照一室。引伸假借爲臣主、賔主之主。</duanzhu>
<xushi>？象形。</xushi>
<duanzhu>謂象鐙形。</duanzhu>
<xushi>从丶。
<duanzhu>謂火主。</duanzhu>
<xushi>丶亦聲。</xushi>
<duanzhu>之庾切。古音在四部。按？主古今字。主炷亦古今字。凡主人、主意字本當作？。今假主爲？而？廢矣。假主爲？、則不得不別造鐙炷字。正如假左爲𠂇、不得不別造佐爲左也。</duanzhu>
</t>

<wh>咅</wh>
<t>
<xushi>相與語唾而不受也。</xushi>
<duanzhu>今俗有此。</duanzhu>
<xushi>从丶、从否。</xushi>
<duanzhu>不部曰「否，不也。从丶否者，主於不然也。</duanzhu>
<xushi>丶亦聲。</xushi>
<duanzhu>？各本作否。非。今正。㕻、韵書皆入侯部。或字从豆聲。豆與？同部。《周易》蔀斗主爲韵。蔀正㕻聲也。天口切。四部。其形𣜩作咅。</duanzhu>
</t>

<wh>㰯</wh>
<t>
<xushi>咅或从豆欠。</xushi>
<duanzhu>欠者，口气也。豆者，聲也。</duanzhu>
</t>
<variants>文三，重一。</variants>
<title n="juan-tail">說文解字第五篇上</title>
<jiaodui>錢塘梁玉繩校字</jiaodui>
