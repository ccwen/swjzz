
<檔 ="swjz01-01.xml">
<卷首篇題 id="v13">說文解字第七篇</chaptertitle>
<作者>金壇段玉裁注</作者>

<說文字頭>日</說文字頭>
<內容>
<許慎釋>實也。</許慎釋>
<段玉裁注>以曡韵爲訓。〈月令〉正義引春秋元命包云：日之爲言實也。《釋名》曰：日，實也。光明盛實也。</段玉裁注>
<許慎釋>大昜之精不虧。</許慎釋>
<段玉裁注>故曰實。</段玉裁注>
<許慎釋>从○一。象形。</許慎釋>
<段玉裁注>○象其輪郭。一象其中不虧。人質切，十二部。</段玉裁注>
<許慎釋>凡日之屬皆从日。</許慎釋>
</內容>

<說文字頭><img src="302A-01">𡆠</img></說文字頭>
<內容>
<許慎釋>古文。象形。</許慎釋>
<段玉裁注>葢象中有烏。武后乃竟作？。誤矣。</段玉裁注>
</內容>

<說文字頭>旻</說文字頭>
<內容>
<許慎釋>秋天也。</許慎釋>
<段玉裁注>此《爾雅》釋天及歐陽《尙書》說也。釋天曰。春爲昊天。夏爲蒼天。秋爲旻天。冬爲上天。許、鄭本如是。孫炎、郭樸本乃作春蒼夏昊。</段玉裁注>
<許慎釋>从日，文聲。</許慎釋>
<段玉裁注>武巾切，十三部。</段玉裁注>
<許慎釋>〈虞書〉說。</許慎釋>
<段玉裁注>說各本作曰。今依《韵會》訂。〈虞書〉說三字當作〈唐書〉說曰四字。古文〈堯典〉欽若昊天說也。</段玉裁注>
<許慎釋>仁覆閔下則偁旻天。</許慎釋>
<段玉裁注>覆閔各本作閔覆。誤。今依《玉篇》、《廣韵》皆作仁覆愍下謂之旻天訂。此古《尙書》說也。與《毛詩》王風傳同。《五經異義》天號。今《尙書》歐陽說。〈堯典〉欽若<pb n="305-1"/>昊天。春曰昊天。夏曰蒼天。秋曰旻天。冬曰上天。緫爲皇天。《爾雅》亦云：古《尙書》、《毛詩》說。天有五號。各用所宜稱之。尊而君之則曰皇天。元氣廣大則稱昊天。仁覆愍下則稱旻天。自天監下則稱上天。據遠視之蒼蒼然則稱蒼天。許君曰。謹按〈堯典〉「羲和以昊天緫勑以四時。故昊天不獨昊春也。《左傳》「夏四月孔𠀉卒。稱曰旻天不弔。非秋也。玄之聞也。《爾雅》者，孔子門人所作。以釋六藝之言。葢不誤也。春氣博施。故以廣大言之。夏氣高明。故以遠言之。秋氣或生或殺。故以閔下言之。冬氣閉藏而淸察。故以監下言之。皇天者，至尊之號也。六藝之中諸稱天者。以情所求言之耳。非必於其時稱之。浩浩昊天。求天之博施。蒼天蒼天。求天之高明。旻天不弔。求天之生殺當其宜。上天同雲。求天之所爲當順其時也。此之求天。猶人之說事各从其主耳。若察於是。則堯命羲和欽若昊天。孔𠀉卒稱旻天不弔。無可怪爾。按許作《五經異義》。不从《爾雅》从《毛詩》「造《說文》兼載二說。而先《爾雅》於毛。與鄭說無不合。葢異義早成。《說文》後出。不待鄭之駁正。而巳權衡悉當。觀此及社下姓下皆與異義不同。與鄭說相合。可證。</段玉裁注>
</內容>

<說文字頭>時</說文字頭>
<內容>
<許慎釋>四時也。</許慎釋>
<段玉裁注>本春秋冬<pb n="305-2"/>夏之稱。引伸之爲凡歲月日刻之用。〈釋詁〉曰：時，是也。此時之本義。言時則無有不是者也。《廣雅》曰：時，伺也。此引伸之義。如不能辰夜、遠猶辰告傳皆云辰時也是也。</段玉裁注>
<許慎釋>从日，寺聲。</許慎釋>
<段玉裁注>市之切，一部。</段玉裁注>
</內容>

<說文字頭>旹</說文字頭>
<內容>
<許慎釋>古文時。从日㞢作。</許慎釋>
<段玉裁注>之聲也。小篆从寺。寺亦之聲也。漢隷亦有用旹者。</段玉裁注>
</內容>

<說文字頭>早</說文字頭>
<內容>
<許慎釋>䢅也。</許慎釋>
<段玉裁注>䢅者，早昧爽也。二字互訓。引伸爲凡爭先之偁。《周禮》大司徒早物。叚早爲草。</段玉裁注>
<許慎釋>从日在甲上。</許慎釋>
<段玉裁注>甲象人頭。在其上則早之意也。易曰。先甲三日。子浩切，古音在三部。</段玉裁注>
</內容>

<說文字頭>昒</說文字頭>
<內容>
<許慎釋>尙冥也。</許慎釋>
<段玉裁注>冥者，窈也。幽也。自日入至於此。尙未日出也。〈司馬相如傳〉「曶爽暗昧。得燿乎光明。然則曶尙未明也。按漢人曶昧通用不分。故〈幽通賦〉昒昕寤而仰思。曹大家曰。昒昕晨旦明也。韋昭曰。昒、昧忽㒳音。郭樸注三倉解詁云：曶、旦明也。然則獨許分别曶爲未明。昧爽爲且明。以其時相際。故說之者異。</段玉裁注>
<許慎釋>从日，勿聲。</許慎釋>
<段玉裁注>大徐作昒。古皆有之。呼骨切。十五部。按韋音梅憒切。《字林》音勿。皆與昧通用之證。</段玉裁注>
</內容>

<說文字頭>昧</說文字頭>
<內容>
<許慎釋>昧爽。</許慎釋>
<段玉裁注>逗。昧字舊奪，今補。</段玉裁注>
<許慎釋>且朙也。</許慎釋>
<段玉裁注>各本且作旦。今正。且明者，將明未全明也。〈牧誓〉「時甲子昧<pb n="305-3"/>爽。王朝至于商郊牧野。言昧爽起行。朝旦至牧野。《左傳》「晏子述讒鼎之銘曰。昧旦丕顯。僞《尙書》演其辭曰。昧爽丕顯。坐以待旦。郊祀志。十一月辛巳朔旦冬至昒爽。〈封禪書〉昒作昧。既言旦又言昧爽者。以辛巳朔旦冬至合前文黃帝己酉朔旦冬至爲言。明冬至均在朔之旦也。繼云昧爽天子始郊拜泰一。明未旦時卽郊拜泰一也。內則。成人皆雞初鳴適父母舅姑之所。未冠筓者。昧爽而朝。後成人也。昧與曶古多通用。而許分別之。直以昧連爽爲䛐。昧者，未明也。爽者，明也。合爲將旦之偁。</段玉裁注>
<許慎釋>从日，未聲。</許慎釋>
<段玉裁注>莫佩切，十五部。</段玉裁注>
<許慎釋>一曰闇也。</許慎釋>
<段玉裁注>闇者，閉門也。閉門則光不明。明闇字用此不用暗。暗者，日無光也。義異。〈司馬相如傳〉「阻深闇昧。得燿乎光明。</段玉裁注>
</內容>

<說文字頭>暏</說文字頭>
<內容>
<許慎釋>且朙也。</許慎釋>
<段玉裁注>各本作旦明。誤。今正作且朙。暏與昧爽同義。許書有暏無曙。而《文𨕖》〈魏都賦〉、謝康樂溪行《詩》李注竝引作曙。古今字形異耳。許本作暏。後乃變爲曙。署亦者聲也。《玉篇》昒昧二文間出曙字。市據切。此顧希馮以今字易古字也。後出暏字。丁古切。此孫强、陳彭年輩所據《說文》妄增者也。《吕覽》謂一朝爲一曙。《廣韵》曰：。暏、詰朝欲明也。</段玉裁注>
<許慎釋>从日，者聲。</許慎釋>
<段玉裁注>當古切，《廣韵》亦暏入姥韵、曙入御韵。五部。</段玉裁注>
</內容>

<說文字頭><img src="303A-01">晢</img></說文字頭>
<內容>
<段玉裁注>各本篆體誤。今正。</段玉裁注>
<許慎釋>昭晢。</許慎釋>
<段玉裁注>逗。</段玉裁注>
<許慎釋>朙也。</許慎釋>
<段玉裁注>旦下曰朙也。朙下曰昭也。既昧爽則旦矣。《周易》王弼本。明辨晢也。〈陳風〉：明星晢晢。傳曰。晢晢猶煌煌也。〈洪範〉：明作晢。鄭曰。君視明則臣昭晢。按昭晢皆从日。本謂日之光。引伸之爲人之明哲。口部曰。哲，知也。</段玉裁注>
<許慎釋>从日，㪿聲。</許慎釋>
<段玉裁注>㪿舊作折。今正。晢字日在下。或日在旁作晣。同耳。？熱切，十五部。</段玉裁注>
<許慎釋>禮曰。晢朙行事。</許慎釋>
<段玉裁注>禮謂十七篇也。許序例云：其偁禮、周官。禮謂《儀禮》「周官謂《周禮》也。士冠禮。宰告曰。質明行事。鄭云：質，正也。許所據作晢明。以戴記禮器、昏義㒳言質明推之。戴記多从今文。則知質明今文。晢明古文也。鄭不曡古文者。畧也。</段玉裁注>
</內容>

<說文字頭>曉</說文字頭>
<內容>
<許慎釋>朙也。</許慎釋>
<段玉裁注>此亦謂旦也。俗云天曉是也。引伸爲凡明之偁。《方言》「黨曉哲知也。楚謂之黨。或曰曉。齊宋之間謂之哲。</段玉裁注>
<許慎釋>从日，堯聲。</許慎釋>
<段玉裁注>呼鳥切。二部。曉昕二篆鉉本奪而綴于末。今依鍇本。</段玉裁注>
</內容>

<說文字頭>昕</說文字頭>
<內容>
<許慎釋>且朙也。</許慎釋>
<段玉裁注>小徐本作旦也。明也。《韵會》作旦明也。今正爲且明。文王世子。大昕。鄭云：早昧爽也。是昕卽䢅而未旦也。士昏《禮記》曰：凡行事必用昏昕。〈齊風〉：東方未晞。顚倒裳衣。傳曰。晞、明之始𦫵。按〈蒹葭〉、〈湛露〉〔傳〕皆云：晞，乾也。此云明之始𦫵則當作昕無疑。昕與晞各形各義。而昕讀同希。因誤爲晞耳。</段玉裁注>
<許慎釋>日將出也。</許慎釋>
<段玉裁注>按此亦言且明而不次諸晢篆之前者。正謂昧爽於旦猶遠。昕於旦僅一閒耳。故毛云明之始𦫵。許先列晢曉篆而以昕足之。</段玉裁注>
<許慎釋>从日，斤聲，讀若希。</許慎釋>
<段玉裁注>斤聲而讀若希者，文微二韵之合。〈齊風〉是以與衣韵也。今讀許斤切。則又合乎冣初古音矣。十三部。○《說文》讀若希。見文王世子音義。鍇作讀若忻。非。鄭注〈樂記〉。訢讀爲熹。是其理也。</段玉裁注>
</內容>

<說文字頭>昭</說文字頭>
<內容>
<許慎釋>日朙也。</許慎釋>
<段玉裁注>引伸爲凡明之偁。廟有昭穆。昭取陽明。穆取陰幽。皆本無正字。叚此二字爲之。自晉避司馬昭諱。不敢正讀。一切讀上饒反。而陸氏乃以入《經典釋文》「陋矣。又別製佋字。注云：廟昭穆。父爲佋南面。子爲穆北面。从人召聲。此冣爲不通。昭穆乃鬼神之偁。其字當从示。而从人何也。無識者又取以入《說文》〈人部〉中。其亂名改作有如此者。今〈人部〉刪（⿰刂）佋。</段玉裁注>
<許慎釋>从日，召聲。</許慎釋>
<段玉裁注>止遙切，二部。</段玉裁注>
</內容>

<說文字頭>晤</說文字頭>
<內容>
<許慎釋>朙也。</許慎釋>
<段玉裁注>晤旳晄曠四篆不必專謂日之明。然莫明于日。故四字皆从日而廁于此也。晤者，启之明也。心部之悟、㝱部之寤皆訓覺。覺亦明也。<pb n="306-2"/>同聲之義必相近。</段玉裁注>
<許慎釋>从日，吾聲。</許慎釋>
<段玉裁注>五故切，五部。</段玉裁注>
<許慎釋>《詩》曰：晤辟有摽。</許慎釋>
<段玉裁注>〈邶風〉文。今《詩》作寤。此篇云耿耿不寐、云我心匪石、云如匪澣衣。則當作寤。訓覺。晤其叚借之字也。</段玉裁注>
</內容>

<說文字頭>旳</說文字頭>
<內容>
<許慎釋>朙也。</許慎釋>
<段玉裁注>旳者，白之明也。故俗字作的。漢魯峻𥓓曰。永傳啻齡。㬇矣旳旳。引伸爲䠶旳。</段玉裁注>
<許慎釋>从日，勺聲。</許慎釋>
<段玉裁注>都歷切。古音在二部。《詩》「發彼有勺。叚勺爲旳字。</段玉裁注>
<許慎釋>易曰。爲旳顙。</許慎釋>
<段玉裁注>〈說卦傳〉文。旳顙、白顚也。〈馬部〉又有馰篆。云馬白頟也。引易馬馰顙。疑馰後出非古。</段玉裁注>
</內容>

<說文字頭>晃</說文字頭>
<內容>
<許慎釋>朙也。</許慎釋>
<段玉裁注>各本篆作晄。《篇》、《韵》皆云：晃正、晄同。今正。晃者，動之明也。凡光必動。會意兼形聲字也。楊雄賦。北熿幽都。李善云：熿與晃音義同。</段玉裁注>
<許慎釋>从日，灮聲。</許慎釋>
<段玉裁注>胡廣切，十部。</段玉裁注>
</內容>

<說文字頭>曠</說文字頭>
<內容>
<許慎釋>朙也。</許慎釋>
<段玉裁注>廣大之明也。會意兼形聲字也。引伸爲虛空之偁。</段玉裁注>
<許慎釋>从日，廣聲。</許慎釋>
<段玉裁注>苦謗切，十部。</段玉裁注>
</內容>

<說文字頭>旭</說文字頭>
<內容>
<許慎釋>日旦出皃。</許慎釋>
<段玉裁注>〈邶風〉：旭日始旦。〔傳〕曰：旭者，日始出。謂大昕之時。旭與曉雙聲。釋訓曰。旭旭、蹻蹻，憍也。郭云：皆小人得志憍蹇之皃。此其引伸叚借之義也。今《詩》旭旭作好好。同音叚借字也。</段玉裁注>
<許慎釋>从日，九聲，讀若好。</許慎釋>
<段玉裁注>好各本作勖。誤。今依《詩音義》訂。按音<pb n="306-3"/>義云許玉反。徐又許九反。是徐讀如朽。朽卽好之古音。朽之入聲爲許玉反。三讀皆於九聲得之。不知何時許九誤爲許元。《集韵》、《類篇》皆云許元切，徐邈讀今之音義又改元爲袁。使學者求其說而𣃔不能得矣。大徐許玉切。三部。</段玉裁注>
<許慎釋>一曰朙也。</許慎釋>
<段玉裁注>此別義也。明謂日之明。引伸爲凡明之偁。</段玉裁注>
</內容>

<說文字頭>晉</說文字頭>
<內容>
<許慎釋>進也。</許慎釋>
<段玉裁注>周《易．彖》傳曰：晉，進也。以曡韵爲訓。凡進皆曰晉。難進亦曰晉。《周禮》「凡田。王提馬而走。諸侯晉。是也。禮古文、《周禮故書》皆叚晉爲箭。</段玉裁注>
<許慎釋>日出而萬物進。</許慎釋>
<段玉裁注>故其字从日。</段玉裁注>
<許慎釋>从日、从臸。</許慎釋>
<段玉裁注>臸者，到也。以日出而作會意。隷作晉。卽刃切，十二部。</段玉裁注>
<許慎釋>易曰。朙出地上㬜。</許慎釋>
<段玉裁注>此引易象傳文以證从日之意也。</段玉裁注>
</內容>

<說文字頭>暘</說文字頭>
<內容>
<許慎釋>日出也。</許慎釋>
<段玉裁注>〈洪範〉：八、庶徵。曰雨、曰暘。某氏云：雨以潤物。暘以乾物。祭義。夏后氏祭其闇。殷人祭其陽。周人祭日以朝及闇。鄭云闇、昏時也。陽讀爲曰雨曰暘之暘。謂日中時也。朝、日出時也。暘之義當从鄭。《孟子》：秋陽以㬥之。亦當作秋暘。</段玉裁注>
<許慎釋>从日，昜聲。</許慎釋>
<段玉裁注>與章切，十部。</段玉裁注>
<許慎釋>〈虞書〉曰：曰暘谷。</許慎釋>
<段玉裁注>〈虞書〉、宋本葉本如是。他本作商。非也。各本少一曰字，今補。〈虞書〉當作〈唐書〉「說見〈禾部〉。此《古文尙書》〈堯典〉文也。</段玉裁注>
</內容>

<說文字頭>晵</說文字頭>
<內容>
<許慎釋>雨而晝夝也。</許慎釋>
<段玉裁注>晵之言闓也。夝者，雨而夜除星見也。雨而晝除見日則謂之晵。晵亦謂之夝。</段玉裁注>
<許慎釋>从日，？省聲。</許慎釋>
<段玉裁注>康禮切。十五部。按《集韵》又輕甸切。語之轉也。今蘇州俗語云：晵晝不是好晴。正作此音。</段玉裁注>
</內容>

<說文字頭>晹</說文字頭>
<內容>
<許慎釋>日覆雲暫見也。</許慎釋>
<段玉裁注>覆雲者，揜於雲。暫見者，倏見也。此與〈目部〉䁑義畧同。</段玉裁注>
<許慎釋>从日，易聲。</許慎釋>
<段玉裁注>羊益切。十六部。按當施隻切。</段玉裁注>
</內容>

<說文字頭>昫</說文字頭>
<內容>
<許慎釋>日出𥁕也。</許慎釋>
<段玉裁注>𥁕各本作溫。今正。詳〈水部〉「昫與〈火部〉煦義畧同。〈樂記〉煦嫗。《淮南書》作昫嫗。《廣韵》直以爲一字。《周禮》〔注〕曰：司馬法。旦明𡔷五通爲發昫。是知主初日出言也。</段玉裁注>
<許慎釋>从日，句聲。</許慎釋>
<段玉裁注>火于切，又火句切。古音在四部。</段玉裁注>
<許慎釋>北地有昫衍縣（⿰県系）。</許慎釋>
<段玉裁注>見前書〈地理志〉「今甘肅寧夏府靈州東南花馬池境有昫衍廢縣（⿰県系）是也。俗譌作胊衍。非。</段玉裁注>
</內容>

<說文字頭>晛</說文字頭>
<內容>
<許慎釋>日見也。</許慎釋>
<段玉裁注>《毛詩》「見晛曰消。毛云：晛、日氣也。《韓詩》「曣晛聿消。韓云：曣晛、日出也。二解義相足。日出必有溫氣也。《廣雅》〈釋詁〉云：曣㬗，煗也。曣㬗卽《韓詩》之曣晛。煗卽毛日氣之說。荀卿非相篇引《詩》作宴然。宴然卽曣㬗也。宴晏曣古通用。《玉篇》曰：㬗同晛。</段玉裁注>
<許慎釋>从日見。</許慎釋>
<段玉裁注>形卽義。</段玉裁注>
<許慎釋>見亦聲。</許慎釋>
<段玉裁注>胡甸切，十四部。</段玉裁注>
<許慎釋>《詩》曰：見晛曰消。</許慎釋>
<段玉裁注>〈小雅〉角弓文。</段玉裁注>
</內容>

<說文字頭>晏</說文字頭>
<內容>
<許慎釋>天淸也。</許慎釋>
<段玉裁注>楊雄羽獵賦曰。天淸日晏。李引許《淮南子》注曰：晏、無雲之處也。漢天文志曰。日餔時天星晏。星卽今之晴字。《淮南書》「鶤日知晏。陰蝔知雨。晏對陰而言。如淳注郊祀志云：三輔謂日出淸濟爲晏。按郊祀之晏溫。〈封禪書〉作曣㬈。猶氤氲也。郊祀志字異而義同。如淳以日出淸霽釋之。謂晏而溫是爲異。非是。晏之言安也。古晏安通用。故今文〈堯典〉晏晏。古文作安安。《左傳》安孺子。古今人表作晏孺子。</段玉裁注>
<許慎釋>从日，安聲。</許慎釋>
<段玉裁注>烏諫切，十四部。</段玉裁注>
</內容>

<說文字頭>㬫</說文字頭>
<內容>
<許慎釋>星無雲也。</許慎釋>
<段玉裁注>姚氏鼐曰。星卽夝字。按日閒雨除亦曰夝。無雲謂晴而無雲也。晴容有有雲者。其字亦作曣。《毛詩》見晛曰消。《韓詩》作曣晛聿消。劉向〈上封事〉引之。師古注云：曣、無雲也。今《漢書》譌舛不可讀。《韓詩》釋曣晛爲日氣。許注《淮南》釋晏爲無雲。此以天淸釋晏。以晴無雲釋㬫。言各有當。不以音義相近而淆之也。一說星無雲。謂星而無雲。如雨部云風雨土。謂風而雨土也。《詩》「星言夙駕。韓云：星，晴也。卽許星而無雲之說。</段玉裁注>
<許慎釋>从日，燕聲。</許慎釋>
<段玉裁注>於甸切，十四部。</段玉裁注>
</內容>

<說文字頭>景</說文字頭>
<內容>
<許慎釋>日<pb n="307-2"/>灮也。</許慎釋>
<段玉裁注>日字各本無。依《文𨕖》張孟陽七哀《詩》〔注〕訂。〈火部〉曰。光者，明也。《左傳》曰：光者遠而自他有燿者也。日月皆外光。而光所在處物皆有陰。光如鏡故謂之景。車舝箋云：景，明也。後人名陽曰光。名光中之陰曰影。別製一字。異義異音。斯爲過矣。《爾雅》、《毛詩》皆曰。景，大也。其引伸之義也。</段玉裁注>
<許慎釋>从日，京聲。</許慎釋>
<段玉裁注>居影切。古音在十部。讀如姜。</段玉裁注>
</內容>

<說文字頭>晧</說文字頭>
<內容>
<許慎釋>日出皃。</許慎釋>
<段玉裁注>謂光明之皃也。天下惟絜白者冣光明。故引伸爲凡白之偁。又改其字从白作皓矣。</段玉裁注>
<許慎釋>从日，吿聲。</許慎釋>
<段玉裁注>胡老切，古音在三部。</段玉裁注>
</內容>

<說文字頭>暤</說文字頭>
<內容>
<許慎釋>晧旰也。</許慎釋>
<段玉裁注>晧鍇本作暤。《集韵》、《類篇》从之。晧旰謂絜白光明之皃。旰同日出光倝倝之倝。非下文訓晩之旰也。《漢書》〈上林賦〉「采色澔旰。《史記》作澔旰。〈靈光殿賦〉「澔澔涆涆。曹植七啟云：丹旗燿野。戈殳晧旰。此可證晧旰之爲古語。古者，大暤、少暤葢皆以德之明得偁。俗作大昊、少昊。晧旰雙聲字。</段玉裁注>
<許慎釋>从日，皋聲。</許慎釋>
<段玉裁注>胡老切。古音在三部。俗从白作皞。</段玉裁注>
</內容>

<說文字頭>𣋓</說文字頭>
<內容>
<許慎釋>灮也。</許慎釋>
<段玉裁注>也當作皃。字之誤。〈思元賦〉舊注云：曄、光皃。《漢書》敘傳云：世宗曄曄。〈吳都賦〉云：飾赤烏。之韡曄。</段玉裁注>
<許慎釋>从日𠌶。</許慎釋>
<段玉裁注>鍇本日在𠌶上。《玉篇》曰《說文》作曅。大徐日在旁。非也。筠輒切，八部。</段玉裁注>
</內容>

<說文字頭>暈</說文字頭>
<內容>
<許慎釋>灮也。</許慎釋>
<段玉裁注>按光也二字當作日光氣也四字。篆體暉當作暈。《周禮》暈作煇。古文叚借字。眡？掌十煇之法。以觀妖祥。辨吉凶。一曰？。二曰象。三曰鑴。四曰監。五曰闇。六曰瞢。七曰彌。八曰敘。九曰隮。十曰想。鄭司農云：煇謂日光炁也。按日光氣謂日光捲結之氣。《釋名》曰：暈，捲也。氣在外捲結之也。日月皆然。孟康曰。暈、日旁氣也。篆體日在上。或移之在旁。此篆遂改爲暉。改其訓曰光。與〈火部〉之煇不別。葢淺者爲之。乃致鉉以暈爲新附篆矣。</段玉裁注>
<許慎釋>从日，軍聲。</許慎釋>
<段玉裁注>軍者，圜圍也。此以形聲包會意。王問切。十三部。大徐許歸切。非。</段玉裁注>
</內容>

<說文字頭>旰</說文字頭>
<內容>
<許慎釋>晚也。</許慎釋>
<段玉裁注>襄十四年《左傳》杜注曰：旰，晏也。</段玉裁注>
<許慎釋>从日，干聲。</許慎釋>
<段玉裁注>古案切，十四部。</段玉裁注>
<許慎釋>《春秋傳》曰：日旰君勞。</許慎釋>
<段玉裁注>昭十二年《左氏傳》文。今本勞作勤。</段玉裁注>
</內容>

<說文字頭>暆</說文字頭>
<內容>
<許慎釋>日行暆暆也。</許慎釋>
<段玉裁注>《史記》屈原賈生列傳曰。庚子日施兮。服集予舍。施卽《說文》暆字也。暆暆、迆邐徐行之意。暆暆猶施施。《詩毛傳》曰：施施、難進之意。</段玉裁注>
<許慎釋>从日，施聲。</許慎釋>
<段玉裁注>弋支切，十六十七部。</段玉裁注>
<許慎釋>樂浪</許慎釋>
<段玉裁注>音洛狼。</段玉裁注>
<許慎釋>有東暆縣（⿰県系）。</許慎釋>
<段玉裁注>樂浪郡東暆。見〈地理志〉「樂浪今朝鮮國地。東暆故城未聞。魚部云：東暆輪鰅魚。</段玉裁注>
<許慎釋>讀<pb n="308"/>如酏。</許慎釋>
<段玉裁注>三字當在施聲之下。</段玉裁注>
</內容>

<說文字頭>晷</說文字頭>
<內容>
<許慎釋>日景也。</許慎釋>
<段玉裁注>上文云景，光也。渾言之。此云晷、日景也。不云日光。析言之也。以其陰別於陽。卽今之影字也。《左傳》謂之蔭。云趙孟視蔭。《釋名》曰：晷，規也。如規畫也。此謂以表度日。〈大雅〉：既景乃岡。〔傳〕云：考於日景。參之高岡。</段玉裁注>
<許慎釋>从日，咎聲。</許慎釋>
<段玉裁注>居洧切，古音在三部。</段玉裁注>
</內容>

<說文字頭><img src="305A-01">𣅦</img></說文字頭>
<內容>
<許慎釋>日在西方時側也。</許慎釋>
<段玉裁注>蒙（⿱冡）上日景言之。日在西方則景側也。易曰。日中則昃。孟氏易作稷。《穀梁春秋經》「戊午日下稷。古文叚借字。</段玉裁注>
<許慎釋>从日，仄聲。</許慎釋>
<段玉裁注>此舉形聲包會意。隷作昃。亦作𣅳。小徐本夨部又出𣅳字則複矣。夫製字各有意義。晏景晷旱之日在上。皆不可易也。日在上而干聲則爲不雨。日在旁而干聲則爲晩。然則？訓爲日在西方。豈容移日在上。形聲之內非無象形也。阻力切，一部。</段玉裁注>
<許慎釋>易曰。日仄之離。</許慎釋>
<段玉裁注>離九三爻辭。</段玉裁注>
</內容>

<說文字頭>晩</說文字頭>
<內容>
<許慎釋>𦱤也。</許慎釋>
<段玉裁注>莫者，日且冥也。从日在茻中。見茻部。引伸爲凡後之偁。</段玉裁注>
<許慎釋>从日，免聲。</許慎釋>
<段玉裁注>無遠切，十四部。</段玉裁注>
</內容>

<說文字頭>昏</說文字頭>
<內容>
<許慎釋>日冥也。</許慎釋>
<段玉裁注>冥者，窈也。窈者，深遠也。鄭目錄云：士娶妻之禮。以昏爲期。因以名焉。必以昏者，陽往而陰來。日入三商爲昏。引伸爲凡闇之偁。</段玉裁注>
<許慎釋>从日、氐省。氐者，下也。</許慎釋>
<段玉裁注>氐部曰。氐者，至也。其引伸之義則爲下。故此云氐者，下也。上部云下者氐也。〈目部〉云氐目卽低目。〈人部〉無低字。昏字於古音在十三部。不在十二部。昏聲之字。？亦作蚊。？亦作㞶。？亦作忞。昏古音同文。與眞臻韵有斂侈之別。字从氐省爲會意。絕非从民聲爲形聲也。葢隷書淆亂。乃有从民作昬者。俗皆遵用。唐人作《五經文字》乃云：緣廟諱偏傍。準式省从氏。凡汦昏之類皆从氏。以昏類泯。其亦傎矣。呼昆切。䰟韵者，文韵之音變。</段玉裁注>
<許慎釋>一曰民聲。</許慎釋>
<段玉裁注>此四字葢淺人所增。非許本書。宜刪（⿰刂）。凡全書內昏聲之字皆不从民。有从民者譌也。</段玉裁注>
</內容>

<說文字頭>曫</說文字頭>
<內容>
<許慎釋>日且昏時也。</許慎釋>
<段玉裁注>且各本作旦。今正。昏訓冥。𦱤訓日且冥。則曫卽𦱤也。曫之言蠻也。蠻者，文皃。日將入而色有異也。</段玉裁注>
<許慎釋>从日，䜌聲。讀若新城䜌中。</許慎釋>
<段玉裁注>䜌他書作蠻。〈地理志〉河南郡新城下蠻中、故戎蠻子國也。〈郡國志〉河南郡新城有鄤聚。古鄤氏。今名蠻中。《左傳》昭十六年。楚子誘戎蠻子殺之。杜云：河南新城縣（⿰県系）東南有蠻城。《水經注》伊水篇曰。新城縣（⿰県系）故蠻子國也。縣（⿰県系）有鄤聚。今名蠻中。漢新城故城在今河南河南府洛陽縣（⿰県系）南。今左穀皆作蠻。《公羊》作曼。劉昭引《左傳》作鄤。曫音如蠻。《集韵》謨還切者是。大徐洛官切，非也。十四部。</段玉裁注>
</內容>

<說文字頭>晻</說文字頭>
<內容>
<許慎釋>不朙也。</許慎釋>
<段玉裁注>北征賦。日晻晻其將暮。《漢書》元帝紀。三光晻昧。〈南都賦〉「晻暧蓊蔚。〈吳都賦〉：旭日晻㫲。凡言晻藹、謂陰翳也。〈蜀都賦〉作菴藹。</段玉裁注>
<許慎釋>从日，奄聲。</許慎釋>
<段玉裁注>烏敢切，八部。</段玉裁注>
</內容>

<說文字頭>暗</說文字頭>
<內容>
<許慎釋>日無光也。</許慎釋>
<段玉裁注>《集韵》、《類篇》皆以晻暗爲一字。依許則義各殊。明之反當用晻。暗主謂日無光。眡？掌十煇之灋。五曰闇。鄭司農云：闇、日月食也。暗者正字。闇者叚借字也。引伸爲凡深沈不明之偁。</段玉裁注>
<許慎釋>从日，音聲。</許慎釋>
<段玉裁注>烏紺切，古音在七部。</段玉裁注>
</內容>

<說文字頭>晦</說文字頭>
<內容>
<許慎釋>月盡也。</許慎釋>
<段玉裁注>朔者，月一日始蘇。朢者，月滿與日相望似朝君。字皆从月。月盡之字獨从日者，明月盡而日如故也。日如故則月盡而不盡也。引伸爲凡光盡之偁。僖十五年春秋經。晦。震夷伯之廟。《公羊》曰：晦、晝冥也。《穀梁》曰。晦，冥也。杜注左云：與凡書晦同。《爾雅》曰：霿謂之晦。</段玉裁注>
<許慎釋>从日，每聲。</許慎釋>
<段玉裁注>荒內切，十五部。</段玉裁注>
</內容>

<說文字頭>𣉘</說文字頭>
<內容>
<許慎釋>埃𣉘。</許慎釋>
<段玉裁注>逗。曡韵字。</段玉裁注>
<許慎釋>日無光也。</許慎釋>
<段玉裁注>埃𣉘猶靉靆也。通俗文。雲覆日謂之靉靆。</段玉裁注>
<許慎釋>从日，能聲。</許慎釋>
<段玉裁注>奴代切，一部。</段玉裁注>
</內容>

<說文字頭>曀</說文字頭>
<內容>
<許慎釋>天陰沈也。</許慎釋>
<段玉裁注>各本作陰而風<pb n="308-3"/>也。今正。攷開元占經引作天地陰沈也。大平《御覽》引作天陰沈也。〈邶風〉曰：終風且曀。《爾雅》、《毛傳》皆云：陰而風曰曀。《釋名》「曀，翳也。言雲氣晻翳日光使不明也。小《爾雅》「曀，冥也。曀主謂不明。《爾雅》、《毛傳》因《詩》句兼風言耳。故許易之。陰沈當作𩃬霃。</段玉裁注>
<許慎釋>从日，壹聲。</許慎釋>
<段玉裁注>於計切，古音在十二部。</段玉裁注>
<許慎釋>《詩》曰：終風且曀。</許慎釋>
</內容>

<說文字頭>旱</說文字頭>
<內容>
<許慎釋>不雨也。从日，干聲。</許慎釋>
<段玉裁注>乎旰切，十四部。</段玉裁注>
</內容>

<說文字頭>㫐</說文字頭>
<內容>
<許慎釋>望遠合也。</許慎釋>
<段玉裁注>合者，望遠則其形不分、其色不分、其小大高下不分是也。與杳字義略相近。</段玉裁注>
<許慎釋>从日匕。</許慎釋>
<段玉裁注>會意。</段玉裁注>
<許慎釋>匕。</許慎釋>
<段玉裁注>逗。</段玉裁注>
<許慎釋>合也。</許慎釋>
<段玉裁注>匕何以訓合。比之省也。猶會下云曾，益也。曾何以訓益。增之省也。是亦許書言叚借之一也。㫐何以省比。有昆字在也。</段玉裁注>
<許慎釋>讀若窈窕之窈。</許慎釋>
<段玉裁注>窈古讀如黝。音轉如杳。烏皎切，二部。</段玉裁注>
</內容>

<說文字頭>昴</說文字頭>
<內容>
<許慎釋>白虎宿星。</許慎釋>
<段玉裁注>〈召南〉〔傳〕曰：昴，畱也。古謂之昴。漢人謂之畱。故〈天官書〉言昴。律書直言畱。毛以漢人語釋古語也。元命包云：昴六星。昴之言畱。物成就繫畱。此昴亦𧦝畱之義也。</段玉裁注>
<許慎釋>从日，丣聲。</許慎釋>
<段玉裁注>丣古音讀如某。丣古文酉字。字別而音同在三部。雖同在三部而不同紐。是以丣聲之劉畱𦕼桺？駵？𦯄？爲一紐。卯聲之昴爲一紐。古今音讀皆有分別。丣聲之不讀莫飽切，猶卯聲之不讀力九切也。惠氏棟因《毛傳》之語。謂？必當从丣。其說似是而非。王氏鳴盛《尙書》後案襲之。非也。莫飽切。古音在三部。</段玉裁注>
</內容>

<說文字頭>曏</說文字頭>
<內容>
<許慎釋>不久也。</許慎釋>
<段玉裁注>士相見禮曰。曏者吾子辱使某見。請還贄於將命者。注云：曏，曩也。按禮注曏字或作鄕。今人語曰向年、向時。向者卽曏字也。又曰一晌、曰半晌。皆是曏字之俗。</段玉裁注>
<許慎釋>从日，鄕聲。</許慎釋>
<段玉裁注>許㒳切，十部。</段玉裁注>
<許慎釋>《春秋傳》曰：曏役之三月。</許慎釋>
<段玉裁注>僖卄八年《左氏傳》文。曏猶前也。城濮之役在四月。前乎此役之三月。正與不久之義合。杜作鄕。云鄕猶屬也。殊誤。</段玉裁注>
</內容>

<說文字頭>曩</說文字頭>
<內容>
<許慎釋>曏也。</許慎釋>
<段玉裁注>〈釋言〉文。《左傳》曰：曩者志入而巳。今則怯也。〈晉語〉曰：曩而言戲乎。《莊子》曰。曩子行。今子止。</段玉裁注>
<許慎釋>从日，襄聲。</許慎釋>
<段玉裁注>奴朗切，十部。</段玉裁注>
</內容>

<說文字頭>昨</說文字頭>
<內容>
<許慎釋>絫日也。</許慎釋>
<段玉裁注>絫鉉本作壘。誤。鍇本作累。絫累正俗字。古書積累字皆作絫。厽部云：絫者，增也。絫日謂重絫其日也。《廣韵》云：昨日、隔一宵也。《周禮》司尊彝叚昨爲酬酢字。</段玉裁注>
<許慎釋>从日，乍聲。</許慎釋>
<段玉裁注>在各切，五部。</段玉裁注>
</內容>

<說文字頭>暇</說文字頭>
<內容>
<許慎釋>閒也。</許慎釋>
<段玉裁注>各本作閑。俗字也。今正。酒誥曰。不敢自暇自逸。古多借假爲暇。〈周書〉多方。天惟須夏之子孫。鄭云：夏之言假。〈大雅〉皇矣、〈周頌〉武二箋皆作須假。而孔本作暇。孫卿子。其爲人也多假日。其出人不遠也。賈逵《國語注》：假，閒也。登樓賦。𦕼假日以銷憂。李善云：假或爲暇。引《楚辭》𦕼暇日以消時。可見古假暇通用。假訓大。故包閒暇之義。《匡謬正俗》似未識此意。</段玉裁注>
<許慎釋>从日，叚聲。</許慎釋>
<段玉裁注>胡嫁切，古音在五部。</段玉裁注>
</內容>

<說文字頭>暫</說文字頭>
<內容>
<許慎釋>不久也。</許慎釋>
<段玉裁注>《左傳》「婦人暫而免諸國。今俗語云霎時閒、卽此字也。</段玉裁注>
<許慎釋>从日，斬聲。</許慎釋>
<段玉裁注>藏濫切，八部。</段玉裁注>
</內容>

<說文字頭>昪</說文字頭>
<內容>
<許慎釋>喜樂皃。</許慎釋>
<段玉裁注>〈小雅〉「弁彼鸒斯。〔傳〕曰：弁，樂也。此昪之叚借也。〈釋詁〉、《詩》序皆云：般，樂也。般亦昪之叚借也。古三字同音盤。故相叚借如此。昪其正字而尠用之者。</段玉裁注>
<許慎釋>从日。
<段玉裁注>从日者，熙熙如春登臺之意。</段玉裁注>
<許慎釋>弁聲。</許慎釋>
<段玉裁注>皮變切，十四部。</段玉裁注>
</內容>

<說文字頭>昌</說文字頭>
<內容>
<許慎釋>美言也。</許慎釋>
<段玉裁注>〈咎繇謨〉曰。禹拜昌言。《今文尙書》作黨。趙注《孟子》引《尙書》「禹拜黨言。《逸周書》祭公解。拜手稽首黨言。張平子𥓓。黨言允諧。劉寛𥓓。對策嘉黨。皆昌言字之叚借也。至於讜言。亦見漢人文字。《字林》「讜言、美言也。此又因黨言而爲之言傍。謂之正俗字可。</段玉裁注>
<許慎釋>从日、从曰。</許慎釋>
<段玉裁注>會意。取縣（⿰県系）諸日月不刊之意也。不入曰部者。日至尊也。尺良切，十部。</段玉裁注>
<許慎釋>一曰日光也。</許慎釋>
<段玉裁注>裴松之引易運期讖曰。㒳日並光日居午。㒳日、昌字。圖讖說字多不合本義。裴引孝經中黃讖。𣍘爲日載東。曹字亦本从曰。非从日。葢昌之本義訓美言。引伸之爲凡光盛之偁。則亦有訓爲日光者。日光袛爲餘義。例所不載。一曰日光也五字恐魏時因許昌之說而妄增之。</段玉裁注>
<許慎釋>《詩》曰：東方昌矣。</許慎釋>
<段玉裁注>〈齊風〉：東方明矣。朝既昌矣。傳曰。東方明則夫人纚筓而朝。朝巳昌盛。則君聽朝。云朝巳昌盛與美言之義相應。許幷二句爲一句。當由轉寫筆誤。</段玉裁注>
</內容>

<說文字頭><img src="306B-01">𣅊</img></說文字頭>
<內容>
<許慎釋>籒文。</許慎釋>
</內容>

<說文字頭>暀</說文字頭>
<內容>
<許慎釋>光美也。</許慎釋>
<段玉裁注>〈釋詁〉「曰暀暀、皇皇，美也。按暀見《爾雅》而不見他經。泮水箋云：皇皇當作暀暀。暀暀猶往往也。此易皇爲暀。復訓暀爲往。以作暀而後可訓往也。〈少儀〉「祭祀之儀。齊齊皇皇。注云：皇皇讀爲歸往之往。皇氏云：謂心所繫往。此處鄭不讀爲暀。徐先民於況反。非是。</段玉裁注>
<許慎釋>从日，往聲。</許慎釋>
<段玉裁注>此舉形聲包會意。謂往者衆也。於放切，十部。</段玉裁注>
</內容>

<說文字頭>昄</說文字頭>
<內容>
<許慎釋>大也。</許慎釋>
<段玉裁注>〈大雅〉：土宇昄章。〈釋詁〉、《毛傳》皆曰。昄，大也。</段玉裁注>
<許慎釋>从日，反聲。</許慎釋>
<段玉裁注>補綰切，十四部。</段玉裁注>
</內容>

<說文字頭>昱</說文字頭>
<內容>
<許慎釋>日朙也。</許慎釋>
<段玉裁注>日明各本作明日。今依《衆經音義》及《玉篇》訂。《大玄》曰。日以昱乎<pb n="309-3"/>晝。月以昱乎夜。注云：昱，明也。日無日不明。故自今日言下一日謂之明日。亦謂之昱日。昱之字古多叚借翌字爲之。〈釋言〉曰。翌、明也是也。凡經傳子史翌日字皆昱日之叚借。翌與昱同立聲。故相叚借。本皆在緝韵。音轉又皆入屋韵。劉昌宗讀《周禮》翌日乙丑音育是也。俗人以翌與翼形相似。謂翌卽翼。同入職韵。唐衞包改《尙書》六翌皆爲翼。而昱日之義廢矣。朙部？下曰。翌也。翌當爲昱。？从亡明。晝夜之道亡明而明復矣。昱之義引伸爲凡明之偁。故顧命翌室。某氏曰明室。三輔決錄注釋左馮？曰。馮，盛也。翊，明也。翊卽翌。</段玉裁注>
<許慎釋>从日，立聲。</許慎釋>
<段玉裁注>余六切，古音在七部。</段玉裁注>
</內容>

<說文字頭>㫱</說文字頭>
<內容>
<許慎釋>𥁕溼也。</許慎釋>
<段玉裁注>𥁕各本作溫。今正。說詳〈水部〉「溫而生溼。故其字从日。</段玉裁注>
<許慎釋>从日，赧省聲。</許慎釋>
<段玉裁注>溫溼生黴亦有色赤者。未必不从赤會意也。《集韵》、《類篇》「㫱、㬄、小赤也。</段玉裁注>
<許慎釋>讀與赧同。</許慎釋>
<段玉裁注>女版切，十四部。</段玉裁注>
</內容>

<說文字頭>暍</說文字頭>
<內容>
<許慎釋>傷暑也。</許慎釋>
<段玉裁注>〈北山經〉「北嚻之山。鳥名𪄀𪃑。食之巳暍。按今俗語謂？蒸之曰暍。聲如遏。卽此字。</段玉裁注>
<許慎釋>从日，曷聲。</許慎釋>
<段玉裁注>於歇切，十五部。</段玉裁注>
</內容>

<說文字頭>暑</說文字頭>
<內容>
<許慎釋>𤍽也。</許慎釋>
<段玉裁注>暑與熱渾言則一。故許以熱訓暑。析言則二。故〈大雅〉：溫隆蟲蟲。毛云：溫溫而暑。隆隆而雷。蟲蟲而熱也。暑之義主謂溼。熱之義主謂燥。故溽暑謂溼暑也。《釋名》曰：暑，煑也。如水煑物也。熱，爇也。如火所燒爇也。</段玉裁注>
<許慎釋>从日，者聲。</許慎釋>
<段玉裁注>舒吕切，五部。</段玉裁注>
</內容>

<說文字頭>㬮</說文字頭>
<內容>
<許慎釋>安㬮。</許慎釋>
<段玉裁注>逗。曡韵字也。</段玉裁注>
<許慎釋>𥁕也。</許慎釋>
<段玉裁注>𥁕各本作溫。今正。說詳〈水部〉「安㬮猶溫存也。二字皆平聲。《廣雅》云：暍、㬮，煗也。安作暍。語之轉耳。巾部云：讀若水溫㬮。則安亦作溫。</段玉裁注>
<許慎釋>从日，難聲。</許慎釋>
<段玉裁注>奴案切。十四部。按《廣韵》、《集韵》、《類篇》㬮皆讀平聲。入山韵。《玉篇》㬮亦奴達切。平則二字皆平。去則二字皆去。入則二字皆入。是之謂曡韵。</段玉裁注>
</內容>

<說文字頭>㬎</說文字頭>
<內容>
<許慎釋>衆微杪也。从日中視絲。</許慎釋>
<段玉裁注>此九字《廣韵》作衆明也、微妙也、从日中視絲十一字。疑當作衆明也、从日中見絲、絲𢼸眇也。𢼸者今之微字。眇者今之妙字。《玉篇》亦作妙。日中視絲。衆明察及微妙之意。</段玉裁注>
<許慎釋>古文㠯爲顯字。</許慎釋>
<段玉裁注>顯爲頭明飾。㬎爲日中見微妙。則經傳顯字皆當作㬎。㬎者本義。顯者叚借。載籍既皆作顯。乃謂古文作㬎爲叚借矣。故曰古文以爲顯字。頁部顯下曰。从頁、㬎聲。是則㬎之讀如顯可知。呼典切。</段玉裁注>
<許慎釋>或曰衆口皃。讀若唫唫。</許慎釋>
<段玉裁注>此別一義也。讀若唫唫當作讀若口唫之唫。轉寫譌奪耳。巨錦切。○《集韵》不得其句。乃於寢韵云：㬎者，絮中小繭。渠飮切。</段玉裁注>
<許慎釋>或㠯爲繭。</許慎釋>
<段玉裁注>句。謂或用爲繭字也。其字从絲。故或用爲繭字。</段玉裁注>
<許慎釋>繭者，絮中往往有小繭也。</許慎釋>
<段玉裁注>蒙繭而釋之。必釋之者，此繭不同糸部訓蠶衣之繭也。亦蠶衣之義之引伸也。《釋名》云：繭者，幕也。貧者著（音褚𧚌衣也）衣可以幕絡絮也。或謂之牽離。煑熟爛牽引使離散如緜然也。牽離卽糸部之繫𦃇。繫𦃇一名惡絮。繫、牽奚切。𦃇、郎兮切。與牽離爲一語之轉。絓字下亦云繭滓也。一名絓頭。一名牽離。按此葢繅絲之餘滓。亦可𧚌衣。而中有纇結。故云絮中歷歷有小繭。繭之言結也。《釋名》則謂可以煑爛牽引幂之絮外。說無不合。以㬎爲此繭。則㬎古典切。七部。○巳上三義。畫然三音。大徐總曰五合切。非也。惟苐二義讀若唫也。故濕水字从之爲聲。</段玉裁注>
</內容>

<說文字頭>㬥</說文字頭>
<內容>
<許慎釋>晞也。</許慎釋>
<段玉裁注>〈攷工記〉「晝㬥諸日。《孟子》：一日㬥之。引伸爲表㬥、㬥露之義。與？部？義別。凡？疾、？虐、？虎皆？部字也。而今隷一之。經典皆作暴。難於諟正。</段玉裁注>
<許慎釋>从日出<seal_script>𠬞</seal_script>米。</許慎釋>
<段玉裁注>日出而竦手舉米曬之。合四字會意。《玉篇》步卜切，《五經文字》捕沃切。《廣韵》蒲木切。大徐薄報切。非也。三部。</段玉裁注>
</內容>

<說文字頭><img src="307B-01"><pb n="310-2"/>𣋴</img></說文字頭>
<內容>
<許慎釋>古文㬥。从日。麃（⿸鹿火）聲。</許慎釋>
</內容>

<說文字頭>曬</說文字頭>
<內容>
<許慎釋>㬥也。</許慎釋>
<段玉裁注>漢中山靖王傳。白日曬光。幽隱皆照。</段玉裁注>
<許慎釋>从日，麗聲。</許慎釋>
<段玉裁注>曬與釃同意。散其光也。所智切，音變則所賣切。十六部。</段玉裁注>
</內容>

<說文字頭>暵</說文字頭>
<內容>
<許慎釋>乾也。</許慎釋>
<段玉裁注>乾上當有日字。乾者，上出也。凡物乾者必上。溼者必下。王風傳曰。暵、菸皃。《周禮》旱暵之事。鄭云：暵、熱氣也。皆引伸之義也。</段玉裁注>
<許慎釋>耕㬥田曰暵。</許慎釋>
<段玉裁注>㬥田曰暵。因之耕㬥田曰暵。《齊民要術》論耕曰。寧燥不溼。燥雖耕塊。一經得雨。地則粉解。溼耕堅垎。數年不佳。垎胡格反。</段玉裁注>
<許慎釋>从日，𡏳聲。</許慎釋>
<段玉裁注>同一堇聲。而謹殣入十三部。漢暵難則入十四部。且隷易其字从。葢部分甚相近故也。呼旰切。</段玉裁注>
<許慎釋>易曰。燥萬物者莫暵乎火。</許慎釋>
<段玉裁注>依《韵會》所據小徐本訂。〈說卦傳〉文。今易作熯。</段玉裁注>
</內容>

<說文字頭>晞</說文字頭>
<內容>
<許慎釋>乾也。</許慎釋>
<段玉裁注>元應書引作日乾曰晞。〈小雅〉「湛湛露斯。匪陽不晞。傳曰。陽，日也。晞，乾也。陽日也者，謂陽卽暘之叚借也。《方言》「膊曬晞㬥也。㬥五穀之類。秦晉之閒謂之曬。東齊北燕海岱之郊謂之晞。又曰。晞，燥也。</段玉裁注>
<許慎釋>从日，希聲。</許慎釋>
<段玉裁注>香衣切，十五部。</段玉裁注>
</內容>

<說文字頭>昔</說文字頭>
<內容>
<許慎釋>乾肉也。</許慎釋>
<段玉裁注>《周禮》腊人。掌乾肉。凡田獸之脯腊膴胖之事。鄭云：大物解肆乾之謂之乾肉。若今涼州烏翅矣。腊、小物全乾者。鄭意大曰乾肉。小曰腊。然官名腊人。則大物亦偁腊也。故許渾言之。</段玉裁注>
<許慎釋>从殘肉。</許慎釋>
<段玉裁注>謂？也。象形。</段玉裁注>
<許慎釋>日㠯晞之。</許慎釋>
<段玉裁注>昨之殘肉。今日晞之。故从日。鄭注腊人云：腊之言夕也。此可證《周禮》故作昔字。後人改之。？者古文、籒文增肉作？。於義爲短。昔肉必經一夕。故古叚昔爲夕。《穀梁經》辛卯昔恆星不見、《左傳》爲一昔之期、《列子》昔昔夢爲君皆是。又引伸之則叚昔爲昨。又引伸之則以今昔爲今古矣。今古之義盛行而其本義遂廢。凡久謂之昔。《周禮》「昔酒。鄭云：今之酋久白酒。〈周語〉。厚味實腊毒。韋云：腊，亟也。讀若酋昔酒焉。味厚者其毒亟也。韋意久與亟義相成。積之久則發之亟。思積切，古音在五部。</段玉裁注>
<許慎釋>與俎同意。</許慎釋>
<段玉裁注>爼从半肉。且薦之。？从殘肉。日晞之。其作字之？同也。故曰同意。</段玉裁注>
</內容>

<說文字頭><img src="307B-02">𦠡</img></說文字頭>
<內容>
<許慎釋>籒文从肉。</許慎釋>
<段玉裁注>今隷作腊。專用諸脯腊。</段玉裁注>
</內容>

<說文字頭>暱</說文字頭>
<內容>
<許慎釋>日近也。</許慎釋>
<段玉裁注>日謂日日也。皆日之引伸之義也。〈釋詁〉〈小雅〉〔傳〕皆云：暱，近也。《左傳》「不義不暱。非其私暱。誰敢任之。</段玉裁注>
<許慎釋>从日，匿聲。</許慎釋>
<段玉裁注>舉形聲包會意。尼質切。古音在一部。魚力切。</段玉裁注>
<許慎釋>《春秋傳》曰：私降暱燕。</許慎釋>
<段玉裁注>昭卄五年《左傳》文。今本作昵。</段玉裁注>
</內容>

<說文字頭>昵</說文字頭>
<內容>
<許慎釋>或从尼作。</許慎釋>
<段玉裁注>〈攷工記〉「凡昵之類不能方。故書昵或作樴。或爲䵑。杜子春讀爲不義不昵之昵。按古文叚尼爲昵。《古文尙書》「典祀無豐於尼。〈釋詁〉云：卽，尼也。孫炎曰。卽猶今也。尼，近也。郭樸引《尸子》「悅尼而來遠。《釋文》引《尸子》「不避遠尼。自衞包改《尙書》作昵。宋開寶閒又改《釋文》「而古文之讀不應《爾雅》矣。</段玉裁注>
</內容>

<說文字頭>暬</說文字頭>
<內容>
<許慎釋>日狎習相嫚也。</許慎釋>
<段玉裁注>嫚者，侮易也。〈小雅〉「曾我暬御。〔傳〕云：暬御、侍御也。〈楚語〉：居寢有暬御之箴。韋云：暬，近也。暬與褻音同義異。今則褻行而暬廢矣。</段玉裁注>
<許慎釋>从日，𡎐聲。</許慎釋>
<段玉裁注>各本篆作暬。埶聲作執聲。《五經文字》亦誤。今正。私列切，十五部。</段玉裁注>
</內容>

<說文字頭>㫘</說文字頭>
<內容>
<許慎釋>不見也。从日。否省聲。</許慎釋>
<段玉裁注>此字古籍中未見。其訓云不見也。則於从日無涉。其音云否省聲。則與自來相傳密音不合。且何不云不聲也。以理求之。當爲不日也。从不日。王風曰。不日不月。謂不知其旋反之何日何月。卽上章之不知其期也。〈大雅〉：不日成之。箋云：不設期日。今俗。謂不遠而不定何日亦曰不日。卽形卽義許書有此例。如止戈爲武、日見爲晛是也。其音美畢（）切者，葢謂遠不可期則讀如蔑。近不可期則讀如密也。<pb n="311-1"/>自讀許書者不解。而妄改其字。或改作？。《廣韵》改作？。意欲與𧠨之俗字作覓者比附爲一。十一部。</段玉裁注>
</內容>

<說文字頭>昆</說文字頭>
<內容>
<許慎釋>同也。</許慎釋>
<段玉裁注>〈夏小正〉「昆、小蟲。傳曰。昆者，衆也。由䰟。（由同猶）䰟也者，動也。小蟲動也。〈王制〉「昆蟲未蟄。鄭曰。昆，明也。明蟲者得陽而生。得陰而藏。以上數說兼之而義乃僃。惟明斯動。動斯衆。衆斯同。同而或先或後。是以昆義或爲先。如昆弟是也。或爲後。如昆命元龜、〈釋言〉昆後也是也。羽獵賦。噍噍昆鳴。</段玉裁注>
<許慎釋>从日、从比。</許慎釋>
<段玉裁注>从日者，明之義也。亦同之義也。从比者，同之義。今俗謂合同曰渾。其實當用昆、用㮯。古渾切，十三部。</段玉裁注>
</內容>

<說文字頭>晐</說文字頭>
<內容>
<許慎釋>兼晐也。</許慎釋>
<段玉裁注>〈吳語〉「一？嫡女。執箕帚以晐姓於王宫。韋云：晐，僃也。姓、庶姓。引《曲禮》納女於天子曰備百姓。《廣雅》「晐、皆，咸也。按此晐備正字。今字則該賅行而晐廢矣。《莊子》、《淮南》作賅。今多作該。</段玉裁注>
<許慎釋>从日。
<段玉裁注>日者，天下所大同也。故从之。</段玉裁注>
<許慎釋>亥聲。</許慎釋>
<段玉裁注>古哀切，一部。</段玉裁注>
</內容>

<說文字頭>普</說文字頭>
<內容>
<許慎釋>日無色也。</許慎釋>
<段玉裁注>此義古籍少用。〈衣部〉袢下曰。無色也。讀若暜。㒳無色同讀。是則暜之本義實訓日無色。今字借爲溥大字耳。今《詩》溥天之下。《孟子》及漢人引《詩》皆作普天。趙岐曰。普，徧也。</段玉裁注>
<許慎釋>从日，竝聲。</許慎釋>
<段玉裁注>小徐本如此。《韵會》同。<pb n="311-2"/>竝古音同傍。暜从竝聲。又轉人虞模部。袢讀若暜。知暜古音亦讀若伴。以雙聲爲用也。滂古切，五部。</段玉裁注>
</內容>
<重文>文七十　　重六</重文>
<說文字頭>旦</說文字頭>
<內容>
<許慎釋>朙也。</許慎釋>
<段玉裁注>明當作朝。下文云：朝者，旦也。二字互訓。〈大雅〉板《毛傳》曰：旦，明也。此旦引伸之義。非其本義。〈衞風〉「信誓旦旦。〔傳〕曰：信誓旦旦然。謂明明然也。</段玉裁注>
<許慎釋>从日見一上。一，地也。</許慎釋>
<段玉裁注>易曰。明出地上㬜。得案切，十四部。</段玉裁注>
<許慎釋>凡旦之屬皆从旦。</許慎釋>
</內容>

<說文字頭>曁</說文字頭>
<內容>
<許慎釋>日頗見也。</許慎釋>
<段玉裁注>頗、頭偏也。頭偏則不能全見其面。故謂事之略然者曰頗。日頗見者，見而不全也。〈釋言〉曰。暨、不及也。此其引伸之義。？部曰。臮者，衆與詞也。引〈唐書〉臮咎繇。臮之叚借多作洎、作曁。《公羊傳》曰：會及暨、皆與也。曁猶曁曁也。按曁曁猶幾幾。《爾雅》所謂不及也。</段玉裁注>
<許慎釋>从旦，既聲。</許慎釋>
<段玉裁注>其冀切。十五部。既、小食也。日不全見。故取其意。亦舉形聲包會意。</段玉裁注>
</內容>
<重文>文二</重文>
<說文字頭>倝</說文字頭>
<內容>
<許慎釋>日始出</許慎釋>
<段玉裁注>始式吏切。</段玉裁注>
<許慎釋>光倝倝也。从旦。㫃（⿰⿱山入）聲。</許慎釋>
<段玉裁注>古案切，十四部。</段玉裁注>
<許慎釋>凡倝之屬皆从倝。</許慎釋>
</內容>

<說文字頭><img src="308B-01">𠐱</img></說文字頭>
<內容>
<許慎釋>闕且。从三日在㫃中。</許慎釋>
<段玉裁注>按此葢倝籒文也。汗𥳑朝作？。翰作？。亦可證矣。闕且二字當作籒文二字。从三日在㫃中。則篆體？下不當有一也。</段玉裁注>
</內容>

<說文字頭>朝</說文字頭>
<內容>
<許慎釋>旦也。</許慎釋>
<段玉裁注>旦者，朝也。以形聲會意分別。〈庸風〉：崇朝其雨。〔傳〕云：崇，終也。從旦至食時爲終朝。此謂至食時乃終其朝。其實朝之義主謂日出地時也。《周禮》「春見曰朝。注曰：朝猶朝也。欲其來之早。《毛詩》叚輖爲朝。〈周南〉：惄如輖飢。傳云：輖，朝也。此謂叚借也。</段玉裁注>
<許慎釋>从倝，舟聲。</許慎釋>
<段玉裁注>陟遙切。二部。按舟聲在三部。而與二部合音冣近。《毛詩》以周聲之調輖爲朝。則朝非不可讀如舟也。</段玉裁注>
</內容>
<重文>文三<段玉裁注>當云文二。重一。</段玉裁注>
			</重文>
<說文字頭>㫃</說文字頭>
<內容>
<許慎釋>旌旗之游㫃蹇之皃。</許慎釋>
<段玉裁注>旌旗者，旗之通偁。旌有羽者。其未有羽者。各舉其一以該九旗也。王逸九歌注云：偃蹇、舞皃。大人賦說旌旗曰。掉拮撟以偃蹇。張揖曰。偃蹇、高皃。</段玉裁注>
<許慎釋>从屮曲而𡍮下<pb n="312"/>㫃相出入也。</許慎釋>
<段玉裁注>此十一字當作从屮、曲而下？者游、从入、游相出入也十五字。从屮者，與豈？屵同意。謂杠首之上見者。曲而下垂者象游。游相出入者，謂从風往復如一出一入然。故从入。大徐云：此字从屮下垂當只作？。相承多一畫。玉裁謂。从屮謂竿首。下垂謂游也。鼎臣殊誤會。</段玉裁注>
<許慎釋>讀若偃。</許慎釋>
<段玉裁注>於幰切，十四部。</段玉裁注>
<許慎釋>古人名㫃字子游。</許慎釋>
<段玉裁注>晉有籍偃、荀偃。鄭有公子偃、駟偃。孔子弟子有言偃。皆字游。今之經傳皆變作偃。偃行而㫃廢矣。</段玉裁注>
<許慎釋>凡㫃之屬皆从㫃。</許慎釋>
</內容>

<說文字頭><img src="309A-01">（图309A-01）</img></說文字頭>
<內容>
<許慎釋>古文㫃字。象旌旗之游及㫃之形。</許慎釋>
<段玉裁注>此小徐本也。大徐作象形及象旌旗之游。皆不可通。其篆形各本古文與上小篆文皆不可分別。惟小徐本牽連其上端略異。與古文四聲韵及汗簡合。此等不能強爲之說。或曰當是㫃古文以爲偃字七字之誤。</段玉裁注>
</內容>

<說文字頭>旗</說文字頭>
<內容>
<許慎釋>熊旗五游。㠯象伐星。</許慎釋>
<段玉裁注>五鄭本〈攷工記〉作六。熊旗六游。以象伐也。司常職曰。熊虎爲旗。注曰：畫熊虎者。鄕遂出軍賦。象其守猛莫敢犯也。伐屬白虎宿。與參連體而六星。按記不言虎者。舉熊以包虎。</段玉裁注>
<許慎釋>士卒㠯爲<pb n="312-1"/>期。</許慎釋>
<段玉裁注>期旗曡韵。《釋名》曰：熊虎爲旗。軍將所建。象其猛如虎。與衆期之於下也。</段玉裁注>
<許慎釋>从㫃，其聲。</許慎釋>
<段玉裁注>渠之切，一部。</段玉裁注>
<許慎釋>《周禮》曰：率都建旗。</許慎釋>
<段玉裁注>〈司常職〉文。今《周禮》率作師，師者帥之誤。〈樂師注〉曰：故書帥爲率。然則許作率都者故書，鄭作帥都者今書也。〈聘禮注〉曰：古文帥皆作率。《毛詩》率時農夫。《韓詩》作帥。見《文𨕖注》：〈大司馬職〉，仲秋敎治兵，軍吏載旗。</段玉裁注>
</內容>

<說文字頭>旐</說文字頭>
<內容>
<許慎釋>龜蛇四游。㠯象營室。</許慎釋>
<段玉裁注>〈攷工記〉文也。司常掌九旗之物名。龜蛇爲旐。鄭云：畫龜蛇者象其扞難避害也。《爾雅》曰：緇廣充幅長㝷曰旐。是則九旗之帛皆用絳。惟旐用緇。〈攷工記〉注曰：營室、玄武宿。與東辟連體而四星。故旐四游。營室一名水。《左傳》云：水昏正而栽是。一名定。《詩》「定之方中是也。</段玉裁注>
<許慎釋>攸攸而長也。</許慎釋>
<段玉裁注>小徐作悠悠。今正。古悠長字皆作攸。攸攸而長。故謂之旐。攸旐音近。以曡韵釋之也。旐何以著其長。以有繼旐之旆故也。孫炎云：帛續旐末亦長㝷。二㝷則長丈六尺。故獨長也。</段玉裁注>
<許慎釋>从㫃，兆聲。</許慎釋>
<段玉裁注>治小切，二部。</段玉裁注>
<許慎釋>《周禮》曰：縣（⿰県系）鄙建旐。</許慎釋>
<段玉裁注>司常職文。〈大司馬職〉。仲秋敎治兵。郊野載旐。</段玉裁注>
</內容>

<說文字頭>旆</說文字頭>
<內容>
<許慎釋>繼旐之旗也。</許慎釋>
<段玉裁注>旗者，旌旗之總名。下文云旗有衆鈴、旗曲柄、旗旖施皆是。《爾雅》「繼旐曰旆。郭云：帛續旐末爲燕尾者。何休注《公羊》云：繼旐如燕尾曰旆。《釋名》云：旆、以帛繼旐末也。〈小雅〉「帛旆央央。毛曰。帛旆、繼旐者也。按帛葢用絳。</段玉裁注>
<許慎釋>沛然而？。</許慎釋>
<段玉裁注>沛旆曡韵。引伸爲凡垂之偁。〈出車〉傳曰。旆旆、旒垂皃。《左傳》昭十三年曰。八月辛未。治兵。建而不旆。壬申。復旆之。杜云：建立旌旗。不曳其旆。旆，游也。按不旆者，卷而不垂。旆之者，垂之也。定四年。晉人假羽旌於鄭。鄭人與之。明日。或旆以會。亦是垂旒之義。〈大雅〉：荏菽旆旆。〔傳〕曰：旆旆然長也。沛然而垂則長。故毛云爾也。又旆爲旗幟之總名。如《左傳》狐毛設二旆而退之、晉亡大旆之左旃是也。又假茷爲旆。如《左傳》綪茷卽蒨旆、《詩》帛茷央央卽帛旆是也。亦有與末通用者。〈士喪禮〉「書銘於末曰某氏某之柩。注曰：今文銘皆爲名。末爲旆。</段玉裁注>
<許慎釋>从㫃，？聲。</許慎釋>
<段玉裁注>蒲葢切，十五部。</段玉裁注>
</內容>

<說文字頭>旌</說文字頭>
<內容>
<許慎釋>游車載旌。</許慎釋>
<段玉裁注>司常職文。注云：游車木路也。王以田以鄙。</段玉裁注>
<許慎釋>析羽注旄首也。</許慎釋>
<段玉裁注>司常職曰。析羽爲旌。《爾雅》釋天曰。注旄首曰旌。李巡注《爾雅》曰：以氂牛尾著旌首。郭云：載旄於竿頭。如今之幢亦有旒。鄭注《周禮》云：全羽、析羽<pb n="312-3"/>皆五采。繫之於旞旌之上。所謂注旄於干首也。《周禮》舉羽以晐旄。《爾雅》舉旄以晐羽。許、鄭則兼舉之。合《周禮》、《爾雅》以立文。鄭云：〈明堂位〉曰：夏后氏之緌。緌以旄牛尾爲之。綴於橦上。所謂注旄於干首者。葢夏后氏但用旄牛尾。周人加用析羽。夏時徒緌不旒。周人則注羽旄而仍有縿旒。先有旄首而後有析羽注之。故許云析羽注旄首。孫炎云：析五采羽注旄上也。孫、郭皆云：其下亦有旒縿。〈庸風〉：孑孑干旄。〔傳〕云：孑孑、干旄之皃。注旄於干首。大夫之旃也。此可證大常旂旃𣃦旗旟旐七者。皆得注羽旄於首矣。《左傳》言晉人假羽旌於鄭。言范宣子假羽旌於齊。則在春秋時諸侯少有此者。</段玉裁注>
<許慎釋>所㠯精進士卒也。</許慎釋>
<段玉裁注>精旌曡韵。《釋名》曰：旌，精也。有精光也。引伸爲凡表異之偁。</段玉裁注>
<許慎釋>从㫃，生聲。</許慎釋>
<段玉裁注>子盈切，十一部。</段玉裁注>
</內容>

<說文字頭>旟</說文字頭>
<內容>
<許慎釋>錯革鳥其上。</許慎釋>
<段玉裁注>鳥上各本有畫字。妄人所增。攷《韵會》所據小徐本無此字。今刪（⿰刂）。司常職曰。鳥隼爲旟。《爾雅》曰：錯革鳥曰旟。〈小雅〉〔毛傳〕曰：鳥章、錯革鳥爲章也。李巡云：錯革鳥者，以革爲之。置於旐端。孫炎云：錯，置也。革，急也。言畫急疾之鳥於縿。周官所謂鳥隼爲旟者矣。郭云：此謂合剝鳥皮毛置之竿頭。卽《禮記》云載鴻及鳴鳶。三人釋革各不同。許仍《爾雅》原文。許意大約於孫說無異。鄭注《周禮》云：畫日月。畫交龍。畫熊虎鳥隼龜蛇。是則鄭之說錯革鳥。謂畫鳥隼。孫說所本也。許云其上者，謂畫於正幅高處。</段玉裁注>
<許慎釋>所㠯進士衆。</許慎釋>
<段玉裁注>〈小雅〉「大人占之。旐維旟矣。室家溱溱。傳云：溱溱，衆也。旐旟所以聚衆也。</段玉裁注>
<許慎釋>旟旟。</許慎釋>
<段玉裁注>宋本《集韵》皆曡旟字。</段玉裁注>
<許慎釋>衆也。从㫃，與聲。</許慎釋>
<段玉裁注>按此八字當作从㫃从與、與與衆也、與亦聲十一字。轉寫譌舛耳。楚箋云：與與、蕃廡皃。旟从與會意。以諸切，五部。</段玉裁注>
<許慎釋>《周禮》曰：州里建旟。</許慎釋>
<段玉裁注>司常職文。〈大司馬〉。仲秋敎治兵。百官載旟。</段玉裁注>
</內容>

<說文字頭>旂</說文字頭>
<內容>
<許慎釋>旗有衆鈴。</許慎釋>
<段玉裁注>《爾雅》曰：有鈴曰旂。司常職曰。交龍爲旂。許偁《爾雅》不偁《周禮》者，錯見其說。欲學者互攷也。畫交龍於正幅。一𦫵一降。象諸侯𦫵朝下復也。〈周頌〉曰：龍旂陽陽。和鈴央央。傳云：鈴在旂上。李巡云：以鈴著旐端。郭樸云：縣（⿰県系）鈴於竿頭。按李說近是。惟羽旄注竿首。鈴非注竿首之物也。《左傳》「鍚鸞和鈴。昭其聲也。杜云：鈴在旂。李云：以鈴著旐端。《公羊疏》、《左傳》疏同。〈周頌〉疏旐作旒。誤。云旐者，旐亦旗正幅之通偁。</段玉裁注>
<許慎釋>㠯令衆也。</許慎釋>
<段玉裁注>令鈴與旂曡韵。令古音如<pb n="313-1"/>鄰。</段玉裁注>
<許慎釋>从㫃，斤聲。</許慎釋>
<段玉裁注>渠希切。按古音如芹。十三部。此不偁諸侯建旂者，亦錯見。</段玉裁注>
</內容>

<說文字頭>旞</說文字頭>
<內容>
<許慎釋>導車所載。</許慎釋>
<段玉裁注>各本作所以載。今依《御覽》訂。司常職曰。道車載旞。斿車載旌。注云：道車、象路也。王以朝夕燕出入。按道導字異。許、鄭所據不同。金氏榜曰。九旗。王建大常。諸侯建旂。孤卿建旜。大夫士建物。師都建旗。州里建旟。縣（⿰県系）鄙建旐。此七旗葢無羽。賓祭之所用也。其曰旞、曰旌。則以有羽爲異。道車謂象路。斿車謂革路、木路。變路言車。關孤卿、大夫士也。旞、旌皆張縿幅屬旒焉。畫於縿如日月以下。旜與物不畫。夏采。以乘車建𧞸復於四郊。𧞸當爲旞。《說文》旞亦作？。因譌而爲𧞸。復者，求之平生常所有事之處。故以道車朝夕燕出入者建旞以復。襍記。諸侯死於道。以其綏復。又曰。大夫士死於道。以其綏復。綏皆旞之譌。言其旞者，明異物。天子以大常。諸侯以旂。孤卿以旜。大夫士以物。鄭君謂去其旒。異之於生。失之矣。〈大司馬〉。仲秋敎治兵。王載大常。諸侯載旂。軍吏載旗。師都載旜。鄕遂載物。郊野載旐。百官載旟。此指師、田所用者凡七旗。卽謂斿車載旌者。司馬辨於治兵。司常贊於大閱。胥此也。司馬所頒旗物與司常互異。禮尙相變。載旞者設旗。宜從司常之序。載旌者設旗。宜從司馬之序。司常王建大常以下文。與下經皆畫其象爲緣起。而與上贊司馬頒旗物文不相屬。</段玉裁注>
<許慎釋>全羽㠯爲允。</許慎釋>
<段玉裁注>句。允旞亦雙聲曡韵也。《詩》、仲允膳夫。古今人表作膳夫中術。術與遂古同音通用。允古音如戈盾之盾。是以漢之大子中盾後世稱大子中允。允盾術遂四字音近。《御覽》改此文云全羽允允而進也。殊爲昧昧。</段玉裁注>
<許慎釋>允。</許慎釋>
<段玉裁注>逗。</段玉裁注>
<許慎釋>進也。</許慎釋>
<段玉裁注>此謂允卽？之叚借。？部曰。？，進也。引易？升大吉。</段玉裁注>
<許慎釋>从㫃，遂聲。</許慎釋>
<段玉裁注>徐醉切，十五部。</段玉裁注>
</內容>

<說文字頭><img src="310B-01">𣄧</img></說文字頭>
<內容>
<許慎釋>或从遺作。</許慎釋>
<段玉裁注>《釋名》字如此作。轉寫譌爲？。</段玉裁注>
</內容>

<說文字頭>旝</說文字頭>
<內容>
<許慎釋>旌旗也。</許慎釋>
<段玉裁注>旌旗有名旝者。下文所偁《詩》及《左傳》皆是也。</段玉裁注>
<許慎釋>从㫃，會聲。</許慎釋>
<段玉裁注>古會切，十五部。</段玉裁注>
<許慎釋>《詩》曰：其旝如林。</許慎釋>
<段玉裁注>〈大雅〉大明文。今《毛詩》作會。《鄭箋》以盛合其兵衆釋之。然則毛作會。三家《詩》作旝。許偁毛而不廢三家也。馬融廣成頌曰。旃旝摻其如林。季長所偁同許。而旝爲旃之類。則說亦同許也。飛石起於范蠡兵法。《左傳》云：親受矢石。恐尙非飛石。</段玉裁注>
<許慎釋>《春秋傳》曰：旝動而𡔷。</許慎釋>
<段玉裁注>桓五年《左氏傳》文。杜曰。旝，旃也。與馬、許合。葢《左傳》舊說多如此。惟賈<pb n="313-3"/>侍中獨爲異說也。</段玉裁注>
<許慎釋>一曰</許慎釋>
<段玉裁注>以下別一義。</段玉裁注>
<許慎釋>建大木。置石其上。發㠯機。㠯槌敵。</許慎釋>
<段玉裁注>槌依小徐及《五經文字》「大徐作追。非也。桓五年《左傳》疏云：賈侍中以旝爲發石。一曰飛石。引范蠡兵法作飛石之事。然則許之別義正用賈說也。魏志。大祖乃爲發石車。號曰霹靂車。裴注引魏氏春秋曰。以古有矢石。又傳言旝動而𡔷。說曰發石也。於是爲發石車。魏氏春秋所云說曰者，卽謂賈侍中。○按此條大小徐二本皆作建大木。置石其上。發以機。以槌敵。从㫃、會聲。《春秋傳》曰旝動而𡔷。《詩》曰其旝如林。此非許書之舊。今依《韵會》所據小徐本。乃許書之舊也。前一說旝爲旌旗。故廁於旂旞旃三篆閒。</段玉裁注>
</內容>

<說文字頭>旃</說文字頭>
<內容>
<許慎釋>旗曲柄也。</許慎釋>
<段玉裁注>漢田蚡傳曰。前堂羅鐘𡔷。列曲旃。蘇林云：禮、大夫立曲旃。曲旃、柄上曲也。按蘇林所據禮正與《周禮》司常孤卿建旜、〈大司馬〉帥都載旜合。帥都、遂大夫也。《左傳》曰：昔我先君之田也。旃以招大夫。正謂大夫用旃也。〈庸風傳〉曰：干旄、大夫之旃。〈子虛賦〉：靡魚須之橈旃。張揖曰。以魚須爲柄。師古曰。橈旃卽曲旃也。</段玉裁注>
<許慎釋>所㠯旃表士衆。</許慎釋>
<段玉裁注>旃當爲展。以曡韵爲訓。〈聘禮〉曰。使者載旜。注云：載之者，所以表識其事也。及竟張旜誓。注云：張旜、明事在此國也。此與仲秋治兵載旜皆展表士衆之義。</段玉裁注>
<許慎釋>从㫃，丹聲。</許慎釋>
<段玉裁注>諸延切。十四部。叚借爲語助。如尙愼旃哉。傳曰旃，之也。</段玉裁注>
<許慎釋>《周禮》曰：通帛爲旃。</許慎釋>
<段玉裁注>司常職文。注云：通帛謂大赤。從周正色。無飾。《爾雅》「因章曰旃。郭云：因絳帛之文章。不復畫之。</段玉裁注>
</內容>

<說文字頭>旜</說文字頭>
<內容>
<許慎釋>或从亶。</許慎釋>
<段玉裁注>亶聲也。《周禮》、《禮經》皆如此作。</段玉裁注>
</內容>

<說文字頭>㫍</說文字頭>
<內容>
<許慎釋>旌旗之流也。</許慎釋>
<段玉裁注>宋刊本皆作流。作旒者俗。</段玉裁注>
<許慎釋>从㫃，攸聲。</許慎釋>
<段玉裁注>以周切。三部。《篇》、《韵》皆餘昭切。</段玉裁注>
</內容>

<說文字頭>㫏</說文字頭>
<內容>
<許慎釋>旗屬。从㫃，要聲。</許慎釋>
<段玉裁注>烏皎切，二部。</段玉裁注>
</內容>

<說文字頭>旖</說文字頭>
<內容>
<許慎釋>旖施。</許慎釋>
<段玉裁注>逗。</段玉裁注>
<許慎釋>旗皃。</許慎釋>
<段玉裁注>旖施曡韵字。在十七部。許於旗曰旖施。於木曰檹施。於禾曰倚移。皆讀如阿那。檜風。猗儺其枝。傳云：猗儺、柔順也。《楚辭》九辨、九歎則皆作旖旎。〈上林賦〉「旖旎從風。張揖曰。旖旎猶阿那也。《文𨕖》作猗狔。《漢書》作椅柅。〈攷工記〉注則作倚移。與許書〈禾部〉合。知以音爲用。製字日多。《廣韵》、《集韵》曰妸娜、曰㫊？、曰？袲、曰？橠皆其俗體耳。本謂旌旗柔順之皃。引伸爲凡柔順之偁。倚移與旖施同。許以从㫃从禾別之。</段玉裁注>
<許慎釋>从㫃，奇聲。</許慎釋>
<段玉裁注>於离切，古音在十七部。</段玉裁注>
</內容>

<說文字頭>施</說文字頭>
<內容>
<許慎釋>旗旖施也。</許慎釋>
<段玉裁注>大人賦說旌旗曰。又旖旎以招搖。施字俗改爲旎。从尼聲。殊失音理。</段玉裁注>
<許慎釋>从㫃，也聲。</許慎釋>
<段玉裁注>式支切。古音在十七部。按經傳叚此爲？𢻱字。𢻱之形、施之本義俱廢矣。《毛傳》曰：施，移也。此謂施卽延之叚借。〈大雅〉：施于條枚。《吕氏春秋》、《韓詩外傳》、《新序》（見黃琬傳注）皆引作延。〈上林賦〉「貤𠀉陵。下平原。司馬彪曰。貤，延也。按貤𠀉陵與《詩》施中谷、施條枚同。貤亦延之叚借。</段玉裁注>
<許慎釋>？欒施字子旗。</許慎釋>
<段玉裁注>見《左氏傳》。孔子弟子巫馬施亦字子旗。</段玉裁注>
<許慎釋>知施者旗也。</許慎釋>
<段玉裁注>自叚施爲𢻱。而施从㫃之意隱矣。故明之。○此二篆各本轉寫譌舛。據全書連綿字通例更正。</段玉裁注>
</內容>

<說文字頭>旚</說文字頭>
<內容>
<許慎釋>旌旗旚繇也。</許慎釋>
<段玉裁注>繇今之搖字。小徐作搖。旚今字作飄。飄搖行而旚繇廢矣。廣成頌曰。羽旄紛其髟鼬。髟鼬卽旚搖之叚借字也。</段玉裁注>
<許慎釋>从㫃，𤐫聲。</許慎釋>
<段玉裁注>匹昭切，二部。</段玉裁注>
</內容>

<說文字頭><img src="311A-01">𣄠</img></說文字頭>
<內容>
<許慎釋>旌旗飛揚皃。</許慎釋>
<段玉裁注>扶搖風曰飇。義略相近。</段玉裁注>
<許慎釋>从㫃，猋聲。</許慎釋>
<段玉裁注>甫遙切，二部。</段玉裁注>
</內容>

<說文字頭>游</說文字頭>
<內容>
<許慎釋>旌旗之流也。</許慎釋>
<段玉裁注>流宋刊本皆同。《集韵》、《類篇》乃作旒。俗字耳。旗之游如水之流。故得偁流也。大常十有<pb n="314-2"/>二游。旂九游。旟七游。旗六游。旐四游。《周禮》「王建大常。十有二游。上公建旂。九游。侯伯七游。子男五游。孤卿建旜。大夫士建物。其游各視其命之數。禮緯含文嘉云：天子之旗九仞十二旒曳地。諸侯七仞九旒齊軫。卿大夫五仞七旒齊較。士三仞五旒齊首。皆不言其命數。未可信。旗之正幅爲縿。游則屬焉。節服氏。六人維王之大常。注：王旌十二旒。㒳㒳以縷綴連。旁三人持之。然則旗之制。游屬於㒳旁。十二游者，一旁六游。九游、則㒳旁一四一五。巳下可知也。曳地、齊軫皆謂游。其正幅之長。《爾雅》曰：旐長㝷。餘未聞。游亦曰旓。楊雄賦有此字。大人賦作髾游。《周禮》省作斿。引伸爲凡垂流之偁。如弁師說冕弁之斿是。又引伸爲出游、嬉游。俗作遊。</段玉裁注>
<許慎釋>从㫃，汓聲。</許慎釋>
<段玉裁注>以周切。三部。此字省作斿。俗作旒。《集韵》云：斿亦作㫍。按此說必有據。上文㫍篆與此同義。而居非其次。當移此下。正之曰。游或作㫍。</段玉裁注>
</內容>

<說文字頭><img src="311B-01">𨒰</img></說文字頭>
<內容>
<許慎釋>古文游。</許慎釋>
<段玉裁注>从？者，流行之義也。从㜽者，汓省聲也。俗作遊者，合二篆爲一字。</段玉裁注>
</內容>

<說文字頭>旇</說文字頭>
<內容>
<許慎釋>旌旗披靡也。</許慎釋>
<段玉裁注>披靡當是指摩之誤。淺人所改也。《爾雅》曰：旄謂之藣。《集韵》、《類篇》皆作麾謂之旇。《爾雅》藣字卽許之旇字。大人賦張揖注云：指橋、隨風指？也。今？誤靡。</段玉裁注>
<許慎釋>从㫃，皮聲。</許慎釋>
<段玉裁注>？羈切。古音在十三部。披靡皆上聲。</段玉裁注>
</內容>

<說文字頭>旋</說文字頭>
<內容>
<許慎釋>周旋。</許慎釋>
<段玉裁注>逗。</段玉裁注>
<許慎釋>旌旗之？？也。</許慎釋>
<段玉裁注>《左傳》曰：師之耳目。在吾旗𡔷。進退從之。手部？下曰。旌旗所以指？者也。旗有所鄕。必運轉其杠。是曰周旋。引伸爲凡轉運之偁。</段玉裁注>
<許慎釋>从㫃疋。</許慎釋>
<段玉裁注>句。</段玉裁注>
<許慎釋>疋。</許慎釋>
<段玉裁注>逗。</段玉裁注>
<許慎釋>足也。</許慎釋>
<段玉裁注>杠之柱地者是旌旗之足也。似沿切，十四部。</段玉裁注>
</內容>

<說文字頭>旄</說文字頭>
<內容>
<許慎釋>幢也。</許慎釋>
<段玉裁注>劉熙曰。幢，童也。其皃童童也。《廣雅》曰：幢謂之？。《爾雅》曰：翢，？也。《毛傳》曰：翿者，？也。翳也。羽部曰。翳者，翳也。所以舞也。〈人部〉曰：儔者，翳也。按或用羽。或用犛牛尾。或兼用二者。翢儔翿實一字。？俗作？。亦卽？字。《爾雅》、《毛傳》皆以今字釋古字耳。幢亦卽？字。古？聲、周聲與童聲轉移。如《詩》以調韵同、漢縣（⿰県系）鮦陽讀如紂之比。其始衹有？字。繼乃有？。繼乃有幢。皆後出。故許書不列？幢二篆。此釋旄必云幢、不云？者。？嫌舞者所持。旄是旌旗之名。漢之羽葆幢。以犛牛尾爲之。如斗。在乘輿左騑。馬頭上。用此知古以犛牛尾注竿首。如斗童童然。故《詩》言干旄、言建旄、言設旄。有旄則亦有羽。羽或全或析。言旄不言羽者舉一以晐二。其字从㫃从毛。亦舉一以晐二也。以犛牛尾注旗竿。故謂此旗爲旄。因而謂<pb n="315"/>犛牛尾曰旄。謂犛牛曰旄牛。名之相因者也。〈禹貢〉㒳言羽旄。《周禮》旄人、旄舞。皆謂犛牛尾曰旄也。</段玉裁注>
<許慎釋>从㫃，毛聲。</許慎釋>
<段玉裁注>舉形聲包會意。莫袍切，二部。</段玉裁注>
</內容>

<說文字頭>旛</說文字頭>
<內容>
<許慎釋>旛胡也。</許慎釋>
<段玉裁注>各本作幅胡也。今依葉石林抄宋本及《韵會》所據本訂。《韵會》作幡胡。幡卽旛之俗。序例。所以書幡信。字亦從俗。叚巾部之幡爲旛而旛廢矣。旛胡葢古語。如㼾甎之名㽃瓳。見《廣雅》「漢堯廟𥓓作墦？。玉曰璠璵。艸木盛曰緐廡。皆雙聲字。凡旗正幅謂之縿。亦謂之旛胡。《廣韵》云：旛者，旗旐總名。古通謂凡旗正幅曰旐。是則凡旗幅皆曰旛胡也。〈吳語〉「建？胡。韋注：？胡幡也。幡卽旛字。與許互相發明。旛胡卽？胡。謂大也。〈吳都賦〉作祀姑。誤。</段玉裁注>
<許慎釋>謂旗幅之下？者。</許慎釋>
<段玉裁注>《集韵》、《類篇》、《韵會》皆有此七字。今據補。</段玉裁注>
<許慎釋>从㫃，番聲。</許慎釋>
<段玉裁注>孚袁切。十四部。按當依符袁切。</段玉裁注>
</內容>

<說文字頭>旅</說文字頭>
<內容>
<許慎釋>軍之五百人。</許慎釋>
<段玉裁注>大司徒。五人爲伍。五伍爲兩。四兩爲卒。五卒爲旅。五旅爲師。五師爲軍。以起軍旅。注云：此皆先王所因農事而定軍令者也。欲其恩足相恤。義足相救。服容相別。音聲相識。引伸爲凡衆之偁。〈小雅〉「旅力方剛。〔傳〕云：旅，衆也。又引伸之義爲陳。〈小雅〉「殽核維旅。〔傳〕云：旅，陳也。又凡言羈旅。義取乎廬。廬，寄也。故〈大雅〉廬旅猶處處、言言、語語也。又古叚爲盧弓之盧。俗乃製玈字。</段玉裁注>
<許慎釋>从㫃、从从。</許慎釋>
<段玉裁注>句。从㫃者，旌旗所以屬人耳目。</段玉裁注>
<許慎釋>从。</許慎釋>
<段玉裁注>逗。</段玉裁注>
<許慎釋>俱也。</許慎釋>
<段玉裁注>說从从之意。力舉切，五部。</段玉裁注>
</內容>

<說文字頭><img src="312A-01">𣥏</img></說文字頭>
<內容>
<許慎釋>古文旅。</許慎釋>
<段玉裁注>《左傳》「仲子生而有文在其手。曰爲魯夫人。正義曰。隸書起於秦末。手文必非隸書。石經古文虞作？。魯作？。手文容或似之。者字以爲聲。</段玉裁注>
<許慎釋>古文㠯爲魯衞之魯。</許慎釋>
<段玉裁注>此言古文叚借也。〈周本紀〉。周公受禾東土。魯天子之命。卽書序旅天子之命。旅者，陳也。</段玉裁注>
</內容>

<說文字頭>族</說文字頭>
<內容>
<許慎釋>矢鏠也。</許慎釋>
<段玉裁注>今字用鏃。古字用族。〈金部〉曰。鏃者，利也。則不以爲矢族字矣。</段玉裁注>
<許慎釋>束之族族也。</許慎釋>
<段玉裁注>族族、聚皃。《毛傳》云：五十矢爲束。引伸爲凡族類之偁。</段玉裁注>
<許慎釋>从㫃、从矢。</許慎釋>
<段玉裁注>會意。</段玉裁注>
<許慎釋>㫃所㠯標衆。衆矢之所集。</許慎釋>
<段玉裁注>此說从㫃之意。㫃所以標衆者，亦謂旌旗所以屬人耳目。旌旗所在而矢咸在焉。衆之意也。《韵會》、《集韵》、《類篇》皆引此。而衍一曰从三字。則不可解矣。昨木切，三部。</段玉裁注>
</內容>
<重文>文二十三<段玉裁注>小徐本作二十二。疑本無㫍字。</段玉裁注>　　重五</重文>
<說文字頭>冥</說文字頭>
<內容>
<許慎釋>窈也。</許慎釋>
<段玉裁注>窈各本作幽。唐元應同。而李善〈思元賦〉、歎逝賦、陶淵明赴假還江陵《詩》三注皆作窈。許書多宗《爾雅》、《毛傳》「〈釋言〉曰。冥，窈也。孫炎云：深闇之窈也。郭本作幼。釋云：幼稺者多冥昧。頗紆洄。〈小雅〉斯干〔傳〕曰：正，長也。冥，窈也。正謂宫室之寛長深窈處。王肅本作幼。其說以人之長幼對文。與下君子攸寧不相屬。然則三者互相證。知皆當作窈。穴部曰。窈、深遠也。窈與杳音義同。故杳之訓曰冥也。𦱤之訓曰日且冥也。昏之訓曰日冥也。《鄭箋》斯干曰。正，晝也。冥，夜也。引伸爲凡闇昧之偁。</段玉裁注>
<許慎釋>从日六、从冖。</許慎釋>
<段玉裁注>从冖各本作？聲。下文曰冖亦聲。則此衹當云从冖矣。冖者，覆也。覆其上則窈冥。</段玉裁注>
<許慎釋>日數十。十六日而月始𧇾。冥也。</許慎釋>
<段玉裁注>冥各本作幽。今依元應本。冥也二字當作冥之意也四字。此釋从日六之義也。日之數十。昭五年《左傳》文。謂甲至癸也。歷十日復加六日而月始𧇾。是冥之意。故从日六。</段玉裁注>
<許慎釋>冖亦聲。</許慎釋>
<段玉裁注>亦字舊奪。依小徐說補。冖今音莫狄切。鼎葢之鼏用爲聲。䖵部？又用鼏爲聲。冥在十一部。莫經切。以雙聲爲聲也。</段玉裁注>
<許慎釋>凡冥之屬皆从冥。</許慎釋>
</內容>

<說文字頭>鼆</說文字頭>
<內容>
<許慎釋>冥也。从冥，黽聲。讀若黽蛙之黽。</許慎釋>
<段玉裁注>黽蛙卽黽部之？黽。武庚切。古音在十部。讀如芒。此字見於經者。文十五年《左傳》曰：一人門于句鼆。杜云：魯邑名。</段玉裁注>
</內容>
<重文>文二</重文>
<說文字頭>晶</說文字頭>
<內容>
<許慎釋>精光也。</許慎釋>
<段玉裁注>凡言物之盛。皆三其文。日可三者。所謂絫日也。</段玉裁注>
<許慎釋>从三日。</許慎釋>
<段玉裁注>子盈切，十一部。</段玉裁注>
<許慎釋>凡晶之屬皆从晶。</許慎釋>
</內容>

<說文字頭>曐</說文字頭>
<內容>
<許慎釋>萬物之精。上爲列星。</許慎釋>
<段玉裁注>《管子》云：凡物之精。此則爲生。下生五榖。上爲列星。流於天地之閒謂之鬼神。藏於胷中謂之聖人。星之言散也。引伸爲碎散之偁。</段玉裁注>
<許慎釋>从晶、从生聲。</許慎釋>
<段玉裁注>桑經切，十一部。</段玉裁注>
<許慎釋>一曰象形。从○。</許慎釋>
<段玉裁注>从三○故曰象形也。大徐○作囗。誤。</段玉裁注>
<許慎釋>古○復注中。故與日同。</許慎釋>
<段玉裁注>古文从三○。而或復？其中。則與晶相似矣。依此說則當入生部。解云从生、象形。</段玉裁注>
</內容>

<說文字頭><img src="312B-01">𠻖</img></說文字頭>
<內容>
<許慎釋>古文。</許慎釋>
<段玉裁注>所謂象形从○。</段玉裁注>
</內容>

<說文字頭><img src="312B-02">星</img></說文字頭>
<內容>
<許慎釋>或省。</許慎釋>
<段玉裁注>春秋說題辭云：星之爲言精也。陽之榮也。陽精爲日。日分爲星。故其<pb n="316"/>字日生爲星。依此則又當入〈日部〉。</段玉裁注>
</內容>

<說文字頭>曑</說文字頭>
<內容>
<許慎釋>商星也。</許慎釋>
<段玉裁注>商當作晉。許氏記憶之誤也。《左傳》「子産曰。后帝遷閼伯於商𠀉。主辰。商人是因。故辰爲商星。遷實沈於大夏。主參。唐人是因。以服事夏商。及成王滅唐而封叔虞。故參爲晉星。依此則商當爲晉明矣。或云此以篆文曑連商句絕。釋爲星也。夫苟氾釋爲星。安用商字。參商之云：起於漢時辭章。聯綴不倫。許君何取。此於曟舉《國語》農祥釋之。於參舉晉星釋之。一重民事。一重分野也。〈召南〉〔傳〕曰：參，伐也。漢人參伐統𧦝伐。故毛以伐釋參。</段玉裁注>
<許慎釋>从晶，㐱聲。</許慎釋>
<段玉裁注>㐱聲疑後人竄改。當作㐱象形。〈唐風〉〔傳〕曰：三星，參也。〈天官書〉、天文志皆云：參爲白虎三星。直者是爲衡石。葢彡者，象三星其外則象其畛域與。今隸變爲參。用爲參兩、參差字。所今切，七部。</段玉裁注>
</內容>

<說文字頭><img src="313A-01">𠻝</img></說文字頭>
<內容>
<許慎釋>或省。</許慎釋>
<段玉裁注>卽今用參兩、參差字也。凡槮？驂字用爲聲。</段玉裁注>
</內容>

<說文字頭>曟</說文字頭>
<內容>
<許慎釋>房星。</許慎釋>
<段玉裁注>《爾雅》曰：天駟，房也。大辰、房心尾也。於天官爲東官蒼龍。</段玉裁注>
<許慎釋>爲民田時者。</許慎釋>
<段玉裁注>〈周語〉曰。農祥䢅正。韋云：農祥、房星也。䢅正、謂立春之日䢅中於午也。農事之𠋫。故曰農祥。《爾雅》〔注〕曰：龍星明者以爲時𠋫。故曰大辰。</段玉裁注>
<許慎釋>从晶，辰聲。</許慎釋>
<段玉裁注>以䢅解例<pb n="316-1"/>之。當云从晶、从辰、辰時也、辰亦聲。上文爲民田時者，正爲从辰發也。曟星字亦徑作辰。〈周語〉。辰馬農祥。植鄰切，十三部。</段玉裁注>
</內容>

<說文字頭>晨</說文字頭>
<內容>
<許慎釋>曟或省。</許慎釋>
<段玉裁注>今之䢅字作此。</段玉裁注>
</內容>

<說文字頭>㬪</說文字頭>
<內容>
<許慎釋>楊雄說㠯爲古理官決罪。三日得其宐乃行之。从晶宐。</許慎釋>
<段玉裁注>巳上楊雄說也。理官，士也。《詩》莫不震㬪。《韓詩》薛君傳曰。震，動也。㬪，應也。天下無不動而應其政敎。李固曰。此言動之於內而應之於外者也。按㬪爲應、卽得其宐乃行之之說也。《毛詩傳》曰：㬪，懼也。今毛義行而韓義廢矣。抑楊子所說者本義也。故許述之。《毛詩》之云、謂㬪卽慴之叚借字也。故許不偁。从晶宐會意。徒叶切，八部。</段玉裁注>
<許慎釋>亡新㠯从三日大盛。改爲三田。</許慎釋>
<段玉裁注>亡新不知三日爲絫日。譏其陋也。今皆從之。亦可巳矣。多部曰。重夕爲多。重日爲㬪。此今人用㬪之義也。</段玉裁注>
</內容>
<重文>文五　　重四</重文>
<說文字頭>月</說文字頭>
<內容>
<許慎釋>闕也。大侌之精。</許慎釋>
<段玉裁注>月闕㬪韵。《釋名》曰：月，缺也。滿則缺也。</段玉裁注>
<許慎釋>象形。</許慎釋>
<段玉裁注>象不滿之形。魚厥切，十五部。</段玉裁注>
<許慎釋>凡月之屬皆从月。</許慎釋>
</內容>

<說文字頭>朔</說文字頭>
<內容>
<許慎釋>月一日始蘇也。</許慎釋>
<段玉裁注>朔蘇㬪韵。〈日部〉曰。晦者，月盡也。盡而蘇矣。〈樂記〉注曰：更息曰蘇。息，止也。生也。止而生矣。引伸爲凡始之偁。北方曰朔方。亦始之義也。朔方始萬物者也。</段玉裁注>
<許慎釋>从月，屰聲。</許慎釋>
<段玉裁注>所角切，古音在五部。</段玉裁注>
</內容>

<說文字頭>朏</說文字頭>
<內容>
<許慎釋>月未盛之朙也。</許慎釋>
<段玉裁注>律歷志曰。召誥曰。惟三月丙午朏。周公七年復子明辟之歲三月甲辰朔之三日也。畢（）命豐㓝曰。惟十有二年六月庚午胐。王命作策豐㓝。康王十二年六月戊辰朔之三日也。志引古文月采篇曰。三日曰胐。按《尙書》正義曰。〈周書〉〈月令〉云：三日？胐。疑卽取諸漢志。而月采作〈月令〉「未知孰是。《逸周書》〈月令〉弟五十三。據牛傳。蔡邕、王肅時巳亡。孟堅時未亡也。小顔《漢書》采字當從孔沖遠作令。小顔讀孟注而不察耳。</段玉裁注>
<許慎釋>从月出。</許慎釋>
<段玉裁注>會意。普乃切，又芳尾切。十五部。</段玉裁注>
<許慎釋>〈周書〉曰：丙午胐。</許慎釋>
</內容>

<說文字頭>霸</說文字頭>
<內容>
<許慎釋>月始生魄然也。</許慎釋>
<段玉裁注>霸魄㬪韵。</段玉裁注>
<許慎釋>承大月二日。承小月三日。</許慎釋>
<段玉裁注>〈鄕飮〉酒義曰。月者三日則成魄。正義云：前月大則月二日生魄。前月小則三日始生魄。馬注康誥云：魄，胐也。謂月三日始<pb n="316-3"/>生兆胐。名曰魄。《白虎通》曰：月三日成魄。八日成光。按巳上皆謂月初生明爲霸。而律歷志曰。死霸，朔也。生霸，望也。孟康曰。月二日以往明生魄死。故言死魄。魄、月質也。三統說是。則前說非矣。</段玉裁注>
<許慎釋>从月，䨣聲。</許慎釋>
<段玉裁注>普伯切。書音義引《說文》匹革反。古音在五部。漢志所引武成、顧命皆作霸。後代魄行而霸廢矣。俗用爲王霸字。實伯之叚借字也。</段玉裁注>
<許慎釋>〈周書〉曰：哉生霸。</許慎釋>
<段玉裁注>康誥顧命文。</段玉裁注>
</內容>

<說文字頭><img src="313B-01">𣍸</img></說文字頭>
<內容>
<許慎釋>古文或作此。</許慎釋>
</內容>

<說文字頭>朗</說文字頭>
<內容>
<許慎釋>朙也。</許慎釋>
<段玉裁注>〈大雅〉：高朗令終。〔傳〕曰：朗，明也。〈釋言〉曰。明，朗也。</段玉裁注>
<許慎釋>从月，良聲。</許慎釋>
<段玉裁注>盧黨切。十部、今字作朗。</段玉裁注>
</內容>

<說文字頭>朓</說文字頭>
<內容>
<段玉裁注>篆體今正。</段玉裁注>
<許慎釋>晦而月見西方謂之朓。</許慎釋>
<段玉裁注>朓朒皆言月之變也。《尙書》五行傳曰。晦而月見西方謂之朓。朓則侯王其荼。（音舒）注云：朓，條也。條達、行疾皃。荼，緩也。日、君象也。月、臣象也。君政急則日行疾。月行徐。臣逡遁不進也。蔡邕曰。元首寛則望舒朓。侯王肅則月側匿。</段玉裁注>
<許慎釋>从月，兆聲。</許慎釋>
<段玉裁注>土了切，二部。</段玉裁注>
</內容>

<說文字頭>朒</說文字頭>
<內容>
<許慎釋>朔而月見東方謂之縮朒。</許慎釋>
<段玉裁注>《尙書》五行傳。朔而月見東方謂之側匿。側匿則侯王其肅。注云：側匿猶縮縮、行遲皃。肅，急也。君政緩則日<pb n="317"/>行徐。月行疾。臣放恣也。按鄭注譌奪。側匿與縮朒㬪韵雙聲。</段玉裁注>
<許慎釋>从月，肉聲。</許慎釋>
<段玉裁注>各本篆作朒。解作內聲。今正。女六切，三部。</段玉裁注>
</內容>

<說文字頭>期</說文字頭>
<內容>
<許慎釋>會也。</許慎釋>
<段玉裁注>會者，合也。期者，要約之意。所以爲會合也。叚借爲期年、期月字。其本字作稘。期行而稘廢矣。《周禮》質人、〈士虞禮〉古文期年字作基。</段玉裁注>
<許慎釋>从月。
<段玉裁注>月猶時也。要約必言其時。</段玉裁注>
<許慎釋>其聲。</許慎釋>
<段玉裁注>渠之切，一部。</段玉裁注>
</內容>

<說文字頭><img src="314A-01">𣅆</img></說文字頭>
<內容>
<許慎釋>古文从日？（⿱一八）。</許慎釋>
<段玉裁注>日猶時也。？（⿱一八）聲。</段玉裁注>
</內容>
<重文>文八　　重二</重文>
<說文字頭>有</說文字頭>
<內容>
<許慎釋>不宜有也。</許慎釋>
<段玉裁注>謂本是不當有而有之偁。引伸遂爲凡有之偁。凡春秋書有者，皆有字之本義也。</段玉裁注>
<許慎釋>《春秋傳》曰：日月有食之。从月。</許慎釋>
<段玉裁注>日下之月、衍字也。此引經釋不宜有之恉。亦卽釋从月之意也。日不當見食也。而有食之者。孰食之。月食之也。月食之。故字从月。《公羊傳》〔注〕曰：不言月食之者。其形不可得而覩也。故疑言曰有食之。引孔子曰。多聞闕疑。愼言其餘。則寡尤。</段玉裁注>
<許慎釋>又聲。</許慎釋>
<段玉裁注>云九切。古音在一部。古多叚有爲又字。</段玉裁注>
<許慎釋>凡有之屬皆从有。</許慎釋>
</內容>

<說文字頭><img src="314A-02">㦽</img></說文字頭>
<內容>
<許慎釋>有彣彰也。</許慎釋>
<段玉裁注>彣彰各本作文章。誤。今正。彣下曰。𢒰也。是其轉注也。𢒰古多叚彧字爲之。彧者？之隸變。今本《論語》郁郁乎文哉。古多作彧彧。是以荀彧字文若。宋書王彧字景文。大戴公冠篇。遵並大道邠或。邠或卽彬彧。謂彬彬彧彧也。〈小雅〉「黍稷彧彧。〔傳〕云：彧彧、茂盛皃。卽有彣彰之義之引伸也。</段玉裁注>
<許慎釋>从有，𡿿（⿱或川）聲。</許慎釋>
<段玉裁注>於六切。古音在一部。讀如域。</段玉裁注>
</內容>

<說文字頭>龓</說文字頭>
<內容>
<許慎釋>兼有也。</許慎釋>
<段玉裁注>今牢籠字當作此。籠行而龓廢矣。〈吳都賦〉曰：沈虎潛鹿。龓僒束。按龓者，縶而籠其頭也。《玉篇》曰馬龓頭。《說文》鞥下云龓頭繞者，亦取兼包之意。</段玉裁注>
<許慎釋>从有，龍聲，讀若聾。</許慎釋>
<段玉裁注>盧紅切，九部。</段玉裁注>
</內容>
<重文>文三</重文>
<說文字頭>朙</說文字頭>
<內容>
<許慎釋>照也。</許慎釋>
<段玉裁注>〈火部〉曰。照，明也。小徐作昭。〈日部〉曰。昭，明也。〈大雅〉皇矣〔傳〕曰：照臨四方曰明。凡明之至則曰明明。明明猶昭昭也。〈大雅〉大明、常武〔傳〕皆云：明明，察也。《詩》言明明者五。〈堯典〉言朙朙者一。《禮記》大學篇曰。大學之道。在明<pb n="317-2"/>明德。鄭云：明明德、謂顯明其至德也。有駜。在公明明。《鄭箋》云：在於公之所但明明德也。引《禮記》大學之道在明明德。夫由微而著。由著而極。光被四表。是謂明明德於天下。自孔穎達不得其讀而經義隱矣。</段玉裁注>
<許慎釋>从月囧。</許慎釋>
<段玉裁注>从月者，月以日之光爲光也。从囧、取窗牖麗廔闓明之意也。囧亦聲。不言者。舉會意包形聲也。武兵切，古音在十部。</段玉裁注>
<許慎釋>凡朙之屬皆从朙。</許慎釋>
</內容>

<說文字頭>明</說文字頭>
<內容>
<許慎釋>古文从日。</許慎釋>
<段玉裁注>云古文作明。則朙非古文也。葢籒作朙。而小篆隸从之。干祿字書曰。明通、朙正。顔魯公書無不作朙者。《開成石經》作明。從張參說也。漢石經作眀。</段玉裁注>
</內容>

<說文字頭><img src="314B-01">𦟁</img></說文字頭>
<內容>
<許慎釋>翌也。</許慎釋>
<段玉裁注>翌也未聞。當作昱。昱，朙也。朚卽今之忙字。亦作茫。俗作忙。元應書曰。茫又作朚。遽也。朚人晝夜作。無日用月。無月用火。常思明。故从明。或云朚人思天曉。故字从明也。按《方言》、通俗文皆作茫。《方言》「茫，遽也。通俗文。時務曰茫。許書則有朚。</段玉裁注>
<許慎釋>从朙，亡聲。</許慎釋>
<段玉裁注>呼光切。十部。按當依《廣韵》武方莫郎二切。</段玉裁注>
</內容>
<重文>文二　　重一</重文>
<說文字頭>囧</說文字頭>
<內容>
<許慎釋>窗牖麗廔闓朙也。</許慎釋>
<段玉裁注>麗廔雙聲。讀如離婁。謂交？玲瓏也。闓明謂開明也。</段玉裁注>
<許慎釋>象形。</許慎釋>
<段玉裁注>謂象窗牖玲瓏形。</段玉裁注>
<許慎釋>凡囧之屬皆从囧。讀若獷。</許慎釋>
<段玉裁注>獷古音如廣。囧音同也。臦讀若誑。臦聲之臩爲古文囧字。可以證矣。古音在十部。今音俱永切。</段玉裁注>
<許慎釋>賈侍中說讀與朙同。</許慎釋>
<段玉裁注>賈侍中說讀若芒也。</段玉裁注>
</內容>

<說文字頭>𥁰</說文字頭>
<內容>
<段玉裁注>各本下从血。今正。</段玉裁注>
<許慎釋>《周禮》曰：國有疑則𥁰。</許慎釋>
<段玉裁注>《周禮》司盟職。掌盟載之法。凡國有疑會同。則掌其盟約之載及其禮儀。鄭云：有疑、不協也。</段玉裁注>
<許慎釋>諸侯再相與會。十二歲一𥁰。</許慎釋>
<段玉裁注>再相與會四字當作再朝而會、再會六字。轉寫之誤也。昭十三年《左傳》曰：明王之制。使諸侯歲聘以志業。閒朝以講禮。再朝而會以示威。再會而盟以顯昭明。杜云：三年而一朝。六年而一會。十二年而一盟。</段玉裁注>
<許慎釋>北面詔天之司愼司命。</許慎釋>
<段玉裁注>司盟職曰。北面詔明神。僖二十八年《左傳》曰：有渝此盟。以相及也。明神先君。是糾是殛。襄十一年載書曰。或閒兹盟。司愼司命。名山名川。羣神羣祀。先王先公。七姓十二國之祖。明神殛之。按今《左傳》襄十一年盟與命<pb n="318"/>二字互譌。陸、孔皆不能正。許合《周禮》、《左傳》爲言。謂司愼、司命爲明神之首。司愼、司命葢〈大宗伯〉職之司中、司命。文昌宫弟五、弟四星也。《尙書大傳》〔注〕司中作司人。○又按天之司盟見覲禮注：然則《左傳》正文不容輕改。</段玉裁注>
<許慎釋>𥁰殺牲歃血。朱盤玉敦。㠯立牛耳。</許慎釋>
<段玉裁注>朱小徐及《周禮》作珠。今依大徐本。立當爲莅。莅，臨也。《曲禮》曰：莅牲曰盟是也。玉府職曰。若合諸侯。則共珠槃玉敦。鄭云：合諸侯者必割牛耳。取其血。歃之以盟。朱盤以盛牛耳。尸盟者執之。玉敦、歃血玉器。戎右職曰。贊牛耳桃茢。《左傳》曰：諸侯盟。誰執牛耳。</段玉裁注>
<許慎釋>从？。
<段玉裁注>囧，明也。《左傳》所謂昭明於神。冡上詔司愼、司命言。</段玉裁注>
<許慎釋>皿聲。</許慎釋>
<段玉裁注>鍇皿作血。云聲字衍。鉉（⿰釒𤣥）因作从血。刪（⿰刂）聲字。今與篆體皆正。按盟與孟皆皿聲。故孟津、盟津通用。今音武兵切。古音在十部。讀如芒。亦舉形聲包會意。朱盤玉敦，器也。故从皿。</段玉裁注>
</內容>

<說文字頭><img src="315A-01">𥂗</img></說文字頭>
<內容>
<段玉裁注>各本下从血。今正。</段玉裁注>
<許慎釋>篆文。从朙。</許慎釋>
<段玉裁注>朙小篆文也。故？爲小篆。鍇本云古文从朙。非也。</段玉裁注>
</內容>

<說文字頭><img src="315A-02">盟</img></說文字頭>
<內容>
<段玉裁注>各本下从血。今正。</段玉裁注>
<許慎釋>古文。从明。</許慎釋>
<段玉裁注>明者，朙之古文也。故古文？作盟。鍇本云籒文。非也。𥁰者，？之籒文。先籒後篆者，以其囧之屬也。今人皆作盟。不從小篆作？者，猶皆作明不作朙也。</段玉裁注>
</內容>
<重文>文二　　重二</重文>
<說文字頭>夕</說文字頭>
<內容>
<許慎釋>𦱤也。</許慎釋>
<段玉裁注>𦱤者，日且冥也。日且冥而月且生矣。故字从月半見。旦者，日全見地上。𦱤者，日在茻中。夕者，月半見。皆會意象形也。</段玉裁注>
<許慎釋>从月半見。</許慎釋>
<段玉裁注>祥易切，古音在五部。</段玉裁注>
<許慎釋>凡夕之屬皆从夕。</許慎釋>
</內容>

<說文字頭>夜</說文字頭>
<內容>
<許慎釋>舍也。</許慎釋>
<段玉裁注>以曡韵爲訓。</段玉裁注>
<許慎釋>天下休舍。</許慎釋>
<段玉裁注>休舍猶休息也。舍，止也。夜與夕渾言不別。析言則殊。〈小雅〉「莫肎夙夜。莫肎朝夕。朝夕猶夙夜也。春秋經夏四月辛卯夜。卽辛卯夕也。</段玉裁注>
<許慎釋>从夕，亦省聲。</許慎釋>
<段玉裁注>羊謝切，古音在五部。</段玉裁注>
</內容>

<說文字頭>夢</說文字頭>
<內容>
<許慎釋>不朙也。</許慎釋>
<段玉裁注>〈小雅〉「民今方殆。視天夢夢。傳曰。王者爲亂夢夢然。釋訓曰。夢夢，亂也。按故訓釋爲亂。許云不明者，由不明而亂也。以其字从夕。故釋爲不明也。夢之本義爲不明。今字叚爲㝱寐字。夢行而㝱廢矣。</段玉裁注>
<許慎釋>从夕，瞢省聲。</許慎釋>
<段玉裁注>莫忠切。又亡貢切。古音在六部。舉形聲包會意也。</段玉裁注>
</內容>

<說文字頭>夗</說文字頭>
<內容>
<許慎釋>轉臥也。</許慎釋>
<段玉裁注>謂轉身臥也。《詩》曰：展轉反側。凡<pb n="318-2"/>夗聲、宛聲字皆取委曲意。</段玉裁注>
<許慎釋>从夕卪。</許慎釋>
<段玉裁注>會意。</段玉裁注>
<許慎釋>臥有卪也。</許慎釋>
<段玉裁注>釋从卪之意。卪節古今字。於阮切，十四部。</段玉裁注>
</內容>

<說文字頭>夤</說文字頭>
<內容>
<許慎釋>敬惕也。</許慎釋>
<段玉裁注>此與十二辰之寅義各不同。〈釋詁〉云：寅，敬也。凡《尙書》寅字皆叚寅爲夤也。漢唐𥓓多作夤者。凡云夤緣者卽延緣。云八夤者卽八埏。皆雙聲叚借也。</段玉裁注>
<許慎釋>从夕，寅聲。</許慎釋>
<段玉裁注>翼眞切，十二部。</段玉裁注>
<許慎釋>易曰。夕惕若厲。</許慎釋>
<段玉裁注>乾九三爻辭也。厲各本作夤。今正。凡漢人引《周易》夕惕若厲不暇枚舉。許書䯜字下亦作夕惕若厲。此引者，說从夕之意也。夕愓者，火滅修容之謂。凡許書。引易井者法也。說㓝从井之意。引易地可觀者莫可觀於木。說相从目木之意。引易先庚三日。說庸从庚之意。引易豐其屋。說寷从宀豐之意。引易百穀艸木麗於地。說䕻从艸麗之意。引易突如其來如。不孝子突出不容於內也。說？从倒子之意。皆偁《周易》以說字形之意。學者不憭。往往誤會。於是改厲爲夤、改突爲？。而惠氏定字作《周易》述。竟作夕惕若夤厲无咎、？如其來如矣。</段玉裁注>
</內容>

<說文字頭><img src="315B-01">𡖷</img></說文字頭>
<內容>
<許慎釋>籒文。</許慎釋>
</內容>

<說文字頭>夝</說文字頭>
<內容>
<許慎釋>雨而夜除星見也。</許慎釋>
<段玉裁注>〈衞風〉：靈雨既零。命彼倌人。星言夙駕。《韓詩》曰：星者，精也。按精者今晴字。《史記》天精而見景星。《漢書》作天暒。孟康曰。暒者，精明也。《漢書》亦作精。韋昭曰。精者，淸朗也。郭樸注三倉云：暒者，雨止無雲也。古夝暒精皆今之晴。而《詩》作星。《韓非子》曰：荆伐陳。吳救之。軍閒三十里。雨十日。夜星。夜星卽夜夝也。雨夜止星見謂之夝。夝星曡韵。引伸爲晝晴之偁。故其字又作暒。○按《漢書》亦作精。故孟康曰。精、暒明也。今本係後人所攺。史漢之天精卽晶之叚借。</段玉裁注>
<許慎釋>从夕，生聲。</許慎釋>
<段玉裁注>疾盈切，十一部。</段玉裁注>
</內容>

<說文字頭>外</說文字頭>
<內容>
<許慎釋>遠也。</許慎釋>
<段玉裁注>此下當有从夕卜三字。</段玉裁注>
<許慎釋>卜尙平旦。今若夕卜。於事外矣。</許慎釋>
<段玉裁注>此說从夕卜之意。五會切，十五部。</段玉裁注>
</內容>

<說文字頭><img src="315B-02">𡖄</img></說文字頭>
<內容>
<許慎釋>古文。</許慎釋>
<段玉裁注>卜部曰。𠁡古文卜。</段玉裁注>
</內容>

<說文字頭><img src="315B-03">𡖊</img></說文字頭>
<內容>
<許慎釋>早敬也。</許慎釋>
<段玉裁注>〈召南〉〔毛傳〕曰：夙，早也。此言早敬者，以字从丮。故䢅下曰。臼辰爲䢅。丮夕爲夙。皆同意。是也。〈大雅〉：載震載夙。毛云：夙，早也。箋云：夙之言肅也。惟夙有敬意。故鄭云爾。</段玉裁注>
<許慎釋>从𠃨夕。</許慎釋>
<段玉裁注>夕舊奪，今補。息逐切。三部。隸變作夙。</段玉裁注>
<許慎釋>持事雖夕不休。早敬者也。</許慎釋>
<段玉裁注>此說會意之恉。謂日𦱤人倦。齋莊正齊而不敢懈惰。是乃完今日之早敬。基明日之早敬也。抑夕者夜之通偁。未旦而執事有恪。故字从丮夕<pb n="319"/>歟。</段玉裁注>
</內容>

<說文字頭><img src="316A-01">𠉦</img></說文字頭>
<內容>
<許慎釋>古文。</許慎釋>
<段玉裁注>谷部曰。𠀬古文㐁。讀若三年導服之導。此从人、从𠀬聲也。</段玉裁注>
</內容>

<說文字頭><img src="316A-02">𠈇</img></說文字頭>
<內容>
<許慎釋>古文。</許慎釋>
<段玉裁注>谷部㐁本亦古文。𠈇亦夙之古文。㝛从𠈇聲。</段玉裁注>
</內容>

<說文字頭>𡖶</說文字頭>
<內容>
<許慎釋>𡧯也。</許慎釋>
<段玉裁注>當云𡧯㱳也。轉寫佚字耳。𡧯㱳者，夕之靜也。𠴫嗼者。口之靜也。𡧯㱳者，死之靜也。</段玉裁注>
<許慎釋>从夕，𦱤聲。</許慎釋>
<段玉裁注>莫白切。古音在五部。讀如莫。</段玉裁注>
</內容>
<重文>文九　　重四</重文>
<說文字頭>多</說文字頭>
<內容>
<許慎釋>緟也。</許慎釋>
<段玉裁注>緟者，增益也。故爲多。多者勝少者。故引伸爲勝之偁。戰功曰多。言勝於人也。</段玉裁注>
<許慎釋>从緟夕。</許慎釋>
<段玉裁注>會意。得何切，十七部。</段玉裁注>
<許慎釋>夕者，相繹也。故爲多。</許慎釋>
<段玉裁注>相繹者，相引於無窮也。抽絲曰繹。夕繹曡韵。說从重夕之意。</段玉裁注>
<許慎釋>緟夕爲多。緟日爲曡。凡多之屬皆从多。</許慎釋>
</內容>

<說文字頭><img src="316A-03">𡖇</img></說文字頭>
<內容>
<許慎釋>古文。並夕。</許慎釋>
<段玉裁注>有並與重別者，如棘棗是也。有並與重不別者，𡖇多是也。</段玉裁注>
</內容>

<說文字頭>㚌</說文字頭>
<內容>
<許慎釋>齊謂多也。</許慎釋>
<段玉裁注>《方言》曰：大物盛多。齊宋之郊、楚魏之際曰夥。許？字下曰。讀若楚人名多夥。此云〈齊語〉：皆本《方言》也。《史記》陳勝世家曰。楚人謂多爲夥。陳<pb n="319-1"/>勝楚人。在楚言楚也。</段玉裁注>
<許慎釋>从多，果聲。</許慎釋>
<段玉裁注>呼果切，十七部。</段玉裁注>
</內容>

<說文字頭><img src="316A-04">𡌪</img></說文字頭>
<內容>
<許慎釋>大也。</許慎釋>
<段玉裁注>與恢音義皆同。</段玉裁注>
<許慎釋>从多，圣聲。</許慎釋>
<段玉裁注>古回切，古音在一部。</段玉裁注>
</內容>

<說文字頭>㗬</說文字頭>
<內容>
<許慎釋>厚脣皃。从多尙。</許慎釋>
<段玉裁注>陟加切，按鍇本云尙聲。而注云从多尙會意。則聲字衍也。依今音則當云多亦聲。十七部。</段玉裁注>
</內容>
<重文>文四　　重一<段玉裁注>按《詩》螽斯《釋文》引《說文》𨐔字。豈古本有之。</段玉裁注>
			</重文>
<說文字頭>毌</說文字頭>
<內容>
<許慎釋>穿物持之也。从一橫？。</許慎釋>
<段玉裁注>各本？作貫。淺人所改也。今正。</段玉裁注>
<許慎釋>？象寶貨之形。</許慎釋>
<段玉裁注>各本脫？，今補。？者寶貨之形。獨言寶貨者，例其餘。一者所以䆤而持之也。古貫穿用此字。今貫行而毌廢矣。毌之用廣。如？下云以物横毌鼎耳而舉之也、軸下云所以持輪也皆是。貫之用專。後有串字、有丳字皆毌之變也。毌不見於經傳。惟田完世家宣公取毌𠀉。《索隱》曰：毌音貫。</段玉裁注>
<許慎釋>凡毌之屬皆从毌。讀若冠。</許慎釋>
<段玉裁注>古？切，十四部。</段玉裁注>
</內容>

<說文字頭>貫</說文字頭>
<內容>
<許慎釋>錢貝之毌也。</許慎釋>
<段玉裁注>毌各本作貫。今正。錢貝之毌。故其字从毌貝會意也。《漢書》「都內之錢。<pb n="319-2"/>貫朽而不可挍。其本義也。〈齊風〉：射則貫兮。傳云：貫，中也。《詩》「及爾如貫。易。貫魚以宫人寵。《左傳》「使疾其民以盈其貫。皆其引伸之義也。其字皆可作毌。叚借爲摜字。習也。如《孟子》我不貫與小人乘是也。亦借爲宦字。事也。如《毛詩》三歲貫女、魯《詩》作宦是也。《毛詩》串夷傳云：串，習也。串卽毌之隸變。傳謂卽慣字。箋謂卽昆字。皆於音求之。</段玉裁注>
<許慎釋>从毌貝。</許慎釋>
<段玉裁注>古玩切，十四部。</段玉裁注>
</內容>

<說文字頭>虜</說文字頭>
<內容>
<許慎釋>獲也。</許慎釋>
<段玉裁注>《公羊傳》「爾虜焉。故凡虜囚亦曰纍臣。謂拘之以索也。於毌義相近。故从毌。</段玉裁注>
<許慎釋>从毌、从力。</許慎釋>
<段玉裁注>《左傳》曰：武夫力而拘諸原。</段玉裁注>
<許慎釋>虍聲。</許慎釋>
<段玉裁注>郞古切，五部。</段玉裁注>
</內容>
<重文>文三</重文>
<說文字頭><img src="316B-01">𢎘</img></說文字頭>
<內容>
<許慎釋>嘾也。</許慎釋>
<段玉裁注>口部曰。嘾者，含深也。</段玉裁注>
<許慎釋>艸木之𠌶未發圅然。</許慎釋>
<段玉裁注>圅之言含也。深含未放。</段玉裁注>
<許慎釋>象形。</許慎釋>
<段玉裁注>下象承𠌶之莖。上象未放之䔒蕾。</段玉裁注>
<許慎釋>凡㔾之屬皆从㔾。讀若含。</許慎釋>
<段玉裁注>乎感切，古音在七部。</段玉裁注>
</內容>

<說文字頭>圅</說文字頭>
<內容>
<許慎釋>舌也。</許慎釋>
<段玉裁注>舌在口。所以言別味也。圅之言含也。含於口中也。按〈大雅〉〔毛傳〕曰：臄者，圅也。通俗文云：口上曰臄。口下曰圅。毛、服之圅皆卽《說文》之？字。？，頤也。故服云口下。毛則渾言之。口上口下不分耳。陸氏音義引許圅舌也之云以釋毛。去之遠矣。許圅與？各字各義。毛、服用圅爲？。圅借爲含。如席閒圅丈、圅人爲甲是也。〈周頌〉「實圅斯活。〔傳〕曰：圅，含也。謂叚借也。</段玉裁注>
<許慎釋>舌體㔾㔾。从㔾。</許慎釋>
<段玉裁注>舌有莖而如荂蕾。故从㔾。</段玉裁注>
<許慎釋>象形。</許慎釋>
<段玉裁注>二字各本誤在舌體上。今正。謂？象舌輪郭及文理也。小徐云：《說文》篆如此。李陽冰非之。謂當作？。按如李說。易與臽混。今《廣韵》圅？別爲二字。則更非矣。</段玉裁注>
<許慎釋>㔾亦聲。</許慎釋>
<段玉裁注>胡男切，七部。</段玉裁注>
</內容>

<說文字頭><img src="316B-02">肣</img></說文字頭>
<內容>
<許慎釋>俗圅。从肉今。</許慎釋>
<段玉裁注>〈大雅〉音義引《說文》云：圅，舌也。又云：口裏肉也。按口裏肉也四字當在此下。釋从肉之意也。从今者，今聲也。</段玉裁注>
</內容>

<說文字頭>㽕</說文字頭>
<內容>
<許慎釋>木生條也。</許慎釋>
<段玉裁注>條者，小枝也。</段玉裁注>
<許慎釋>从㔾，由聲。</許慎釋>
<段玉裁注>許書由聲之字不減數十。淺人因許書無由字。欲盡改爲㕀省聲。然則㕀从由聲。又何說也。以州切，三部。</段玉裁注>
<許慎釋>〈商書〉：若顚木之有㕀枿。</許慎釋>
<段玉裁注>般庚上篇文。今書作由櫱。許〈木部〉作㕀𣡌。枿卽𣡌。櫱之異體也。㕀者，生也。《左傳》「史趙曰。陳、顓頊之族也。歲在鶉火。是以卒滅。陳將如之。今在析木之津。猶將復<pb n="320"/>由。此以生滅對言。由卽㕀之叚借。《詩》序曰。由儀、萬物之生各得其宜也。此以生釋由。以宜釋儀。由亦㕀之叚借。下云古文言由枿。則作㕀者伏生、歐陽、夏侯之書也。許於書偁孔氏而不廢伏生。於此可見矣。</段玉裁注>
<許慎釋>古文言由枿。</許慎釋>
<段玉裁注>古文謂孔氏壁中書也。伏作㕀爲正字。孔作由爲叚借字。偁伏又偁孔者，明叚借也。不曰古文㕀作由、云古文言由枿者，此偁經非說字也。嫌其無別也。故別之。孟康注《漢書》𥠖民祖飢曰。祖古文言阻。</段玉裁注>
</內容>

<說文字頭>甬</說文字頭>
<內容>
<許慎釋>艸木𠌶甬甬然也。</許慎釋>
<段玉裁注>小徐曰。甬之言涌也。若水涌出也。《周禮》「鐘柄爲甬。按凡从甬聲之字皆興起之意。</段玉裁注>
<許慎釋>从㔾，用聲。</許慎釋>
<段玉裁注>余隴切，十部。</段玉裁注>
</內容>
<重文>文四<段玉裁注>大徐本部末有𢎙（⿱㔾㔾）字。云艸木㔾盛也、从二㔾、胡先切。小徐本無。今依小徐。</段玉裁注>重一</重文>
<說文字頭><img src="317A-01">𣎺</img></說文字頭>
<內容>
<許慎釋>艸木𡍮𠌶實也。</許慎釋>
<段玉裁注>艸字依《玉篇》補。</段玉裁注>
<許慎釋>从木𢎘。</許慎釋>
<段玉裁注>小徐本及大徐宋本皆同。惟趙抄宋本作从木？、？亦聲。五音韵譜有同之者。殊誤。葢篆體一㔾在木中。寫者屈曲反覆似从二㔾。因改此解。又於前部末增？篆耳。？音胡先切。則用爲聲之篆。不當胡感切也。</段玉裁注>
<許慎釋>㔾亦聲。</許慎釋>
<段玉裁注>胡感切，古音在七部。</段玉裁注>
<許慎釋>凡𣎺之屬皆从𣎺。</許慎釋>
</內容>

<說文字頭><img src="317A-02">𩏏</img></說文字頭>
<內容>
<許慎釋>束也。</許慎釋>
<段玉裁注>束之訓於从韋得之。</段玉裁注>
<許慎釋>从𣎺。</許慎釋>
<段玉裁注>小徐曰。言束之象木華實之相累也。</段玉裁注>
<許慎釋>韋聲。</許慎釋>
<段玉裁注>於非切，十五部。</段玉裁注>
</內容>
<重文>文二</重文>
<說文字頭>𠧪</說文字頭>
<內容>
<許慎釋>艸木實𡍮𠧪𠧪然。</許慎釋>
<段玉裁注>𠧪𠧪、𡍮皃。《莊子》曰。之調調。之刀刀。之，此也。調調謂長者。刀刀謂短者。調調、卽𠧪𠧪也。𠧪之隸變爲卣。〈周書〉雒誥曰。秬鬯二卣。〈大雅〉江漢曰。秬鬯一卣。毛云：卣，器也。鄭注《周禮》廟用修曰。修讀曰卣。卣中尊。凡彝爲上尊。卣爲中尊。罍爲下尊。中尊謂獻象之屬。按如許說則木實𡍮者其本義。叚借爲中尊字也。</段玉裁注>
<許慎釋>象形。凡𠧪之屬皆从𠧪。讀若調。</許慎釋>
<段玉裁注>徒遼切。二部。按調本周聲。中尊之義羊久反。又音由。乃部之？用𠧪爲聲。古三部與二部合音冣近。</段玉裁注>
</內容>

<說文字頭><img src="317A-03">𠨋</img></說文字頭>
<內容>
<許慎釋>籒文从三𠧪作。</許慎釋>
<段玉裁注>然則𠧪爲古文。小篆<pb n="320-2"/>用之。</段玉裁注>
</內容>

<說文字頭>㮚</說文字頭>
<內容>
<許慎釋>栗木也。</許慎釋>
<段玉裁注>三字句。舊刪（⿰刂）栗字。非也。叚借爲戰栗。</段玉裁注>
<許慎釋>从𠧪木。</許慎釋>
<段玉裁注>𠧪字今補。會意。力質切，十二部。</段玉裁注>
<許慎釋>其實下𡍮。故从𠧪。</許慎釋>
<段玉裁注>說从𠧪之意。</段玉裁注>
</內容>

<說文字頭><img src="317B-01">𣡷</img></說文字頭>
<內容>
<許慎釋>古文㮚。</許慎釋>
<段玉裁注>古鍇作籒。今依大徐。籒文𠧪从三𠧪。則籒文㮚亦當从三𠧪。《玉篇》曰：𣡼籒文是也。疑許書本一古一籒並載。轉寫佚亂之。</段玉裁注>
<許慎釋>从西。
<段玉裁注>㢴部曰。𠧪古文㢴。疑篆體當从卥。隸變作栗者，？（⿱穴⿰米卨）取古文从西之意。</段玉裁注>
<許慎釋>从二𠧪。徐巡說木至西方戰栗也。</許慎釋>
<段玉裁注>引徐說。說从西之意。《後漢書》杜林傳曰。泲南徐巡始師事衞宏。後更受林學。林於西州得桼書《古文尙書》一卷。雖遭艱困。握持不離。衞、徐能傳之。於是古文遂行。《論語》「周人以栗。曰使民戰栗。字从西者，取西方揫斂戰栗之意。葢〈堯典〉、〈皋陶謨〉寬而栗。壁中《古文尙書》作？。而徐巡說之如此也。陧，凶也。亦徐說秦誓語。</段玉裁注>
</內容>

<說文字頭>𥻆</說文字頭>
<內容>
<許慎釋>嘉穀實也。</許慎釋>
<段玉裁注>禾下曰。嘉穀也。黍下曰。禾屬而黏者也。然則嘉穀謂禾黍也。〈大雅〉曰：誕降嘉穀。惟秬惟秠。惟虋惟芑。秬秠謂黍。虋芑謂禾。許於秠下曰。秬秠者，天賜后稷之嘉穀也。虋下曰。赤苗嘉穀也。芑下曰。白苗嘉穀也。毛〈魏風〉〔傳〕釋苗爲嘉穀。苗者，禾也。生民傳釋黃爲嘉穀。黃者，黃梁。謂禾也。古者，民食莫重於禾黍。故謂之嘉穀。穀者，百穀之總名。嘉者，美也。嘉穀字見《詩》生民。許書及典引注可據。改爲嘉種者，非。嘉穀之實曰粟。粟之皮曰穅。中曰米。</段玉裁注>
<許慎釋>从𠧪。</許慎釋>
<段玉裁注>自其𥝩言之。</段玉裁注>
<許慎釋>从米。
<段玉裁注>自其薀言之。相玉切，三部。</段玉裁注>
<許慎釋>孔子曰。粟之爲言續也。</許慎釋>
<段玉裁注>孔子以曡韵爲訓也。嘉種不絕。蒸民乃粒。禹稷之功也。</段玉裁注>
</內容>

<說文字頭><img src="317B-02">𥾄</img></說文字頭>
<內容>
<許慎釋>籒文𥻆。</許慎釋>
</內容>
<重文>文三　　重三</重文>
<說文字頭>齊</說文字頭>
<內容>
<許慎釋>禾麥吐穗上平也。象形。</許慎釋>
<段玉裁注>从二者，象地有高下也。禾麥隨地之高下爲高下。似不齊而實齊。參差其上者，蓋明其不齊而齊也。引伸爲凡齊等之義。古叚爲臍字。亦叚爲？字。徂兮切，十五部。</段玉裁注>
<許慎釋>凡齊之屬皆从齊。</許慎釋>
</內容>

<說文字頭><img src="317B-03">𪗍</img></說文字頭>
<內容>
<許慎釋>等也。</許慎釋>
<段玉裁注>齊等字當作此。齊行而？廢矣。</段玉裁注>
<許慎釋>从𠫼。妻聲。</許慎釋>
<段玉裁注>妻者，齊也。此舉形聲包會意。徂兮切，十五部。</段玉裁注>
</內容>
<重文>文二</重文>
<說文字頭>朿</說文字頭>
<內容>
<許慎釋>木芒也。</許慎釋>
<段玉裁注>芒者，艸耑也。引伸爲凡鑯銳之偁。今俗用鋒鋩字古衹作芒。朿今字作刺。刺行而朿廢矣。《方言》曰：凡草木刺人。北燕朝鲜之閒謂之茦。或謂之壯。自關而東或謂之梗。或謂之劌。自關而西謂之刺。江湘之閒謂之棘。</段玉裁注>
<許慎釋>象形。</許慎釋>
<段玉裁注>不言从木者。朿附於木。故但言象形也。</段玉裁注>
<許慎釋>凡朿之屬皆从朿。讀若刺。</許慎釋>
<段玉裁注>七賜切，十六部。</段玉裁注>
</內容>

<說文字頭>棗</說文字頭>
<內容>
<許慎釋>羊棗也。</許慎釋>
<段玉裁注>羊葢衍文。羊棗卽〈木部〉之梬。《爾雅》諸棗中之一。與常棗絕殊。不當專取以爲訓。葢此當云棗木也。棗樹隨地有之。盡人所識。赤心而外朿。非羊棗也。必轉寫妄改之誤。</段玉裁注>
<許慎釋>从重朿。</許慎釋>
<段玉裁注>釋木曰。槐、棘、醜喬。棘卽棗也。析言則分棗、棘。統言則曰棘。《周禮》「外朝九棘三槐。棘正謂棗。故注云：取其赤心而外刺。上句曰喬。故从重朿會意。子皓切，古音在三部。</段玉裁注>
</內容>

<說文字頭>棘</說文字頭>
<內容>
<許慎釋>小棗叢生者。</許慎釋>
<段玉裁注>此言小棗則上文謂常棗可知。小棗樹叢生。今亦隨在有之。未成則爲棘而不實。巳成則爲棗。〈魏風〉：園有棘。其實之食。〈唐風〉「肅肅鴇翼。集于苞棘。〈小雅〉有捄棘匕〔毛傳〕曰：棘，棗也。此謂統言不別也。〈邶風〉：吹彼棘心。吹彼棘薪。《左傳》「除翦其荆棘。此則主謂未成者。古多叚棘爲亟字。如棘人欒欒兮、我是用棘、匪棘其欲皆是。棘亟同音。皆謂急也。</段玉裁注>
<許慎釋>从竝朿。</許慎釋>
<段玉裁注>棘庫於棗而朿尤多。故从並朿會意。己力切，一部。</段玉裁注>
</內容>
<重文>文三</重文>
<說文字頭>片</說文字頭>
<內容>
<許慎釋>判木也。</許慎釋>
<段玉裁注>謂一分爲二之木。片判以曡韵爲訓。判者，分也。《周禮》媒氏。掌萬民之判。〈喪服〉〔傳〕曰。夫妻胖合也。牉當作片。片卽媒氏判字。鄭注《周禮》云：判，半也。得耦爲合。主合其半成夫婦也。按夫婦各半而合。故取象於合？。《漢書》一半冰。亦叚半爲片字。</段玉裁注>
<許慎釋>从半木。</許慎釋>
<段玉裁注>木字之半也。匹見切，十四部。</段玉裁注>
<許慎釋>凡片之屬皆从片。</許慎釋>
</內容>

<說文字頭>版</說文字頭>
<內容>
<許慎釋>片也。</許慎釋>
<段玉裁注>舊作判也。淺人所改。今正。凡施於宫室器用者皆曰版。今字作板。古叚爲反字。〈大雅〉：上帝板板。〔傳〕云：板板，反也。謂版卽反之叚借也。</段玉裁注>
<許慎釋>从片，反聲。</許慎釋>
<段玉裁注>布綰切，十四部。</段玉裁注>
</內容>

<說文字頭><img src="318A-01">𤗚</img></說文字頭>
<內容>
<許慎釋>片也。</許慎釋>
<段玉裁注>片各本作判。今正。副者，判也。𤗚則判木也。《廣韵》曰：。𤗚版、出通俗文。</段玉裁注>
<許慎釋>从片，畐聲。</許慎釋>
<段玉裁注>芳逼切，一部。</段玉裁注>
</內容>

<說文字頭>牘</說文字頭>
<內容>
<許慎釋>書版也。</許慎釋>
<段玉裁注>牘專謂用於書者。然則《周禮》之版、《禮經》之方皆牘也。小宰注曰：版、戶籍也。宫正注曰：版、其人之名籍也。〈聘禮注〉曰：策，簡也。方，版也。李賢蔡邕傳注引《說文》而曰長一尺。按漢人多云尺牘。《史記》「緹縈通尺牘。此臣得用於君也。《漢書》「陳遵與人尺牘。主皆藏去。此施於儕輩者也。〈木部〉云：槧、牘樸也。然則粗者爲槧。精者爲牘。顔師古曰。形若今之木笏。但不挫其角耳。</段玉裁注>
<許慎釋>从片，𧷗聲。</許慎釋>
<段玉裁注>徒谷切，三部。</段玉裁注>
</內容>

<說文字頭>牒</說文字頭>
<內容>
<許慎釋>札也。</許慎釋>
<段玉裁注>〈木部〉云：札，牒也。《左傳》曰：右師不敢對。受牒而退。司馬貞曰。牒、小木札也。按厚者爲牘。薄者爲牒。牒之言枼也。葉也。竹部䈎義略同。《史記》叚諜爲牒。</段玉裁注>
<許慎釋>从片，枼聲。</許慎釋>
<段玉裁注>徒叶切，八部。</段玉裁注>
</內容>

<說文字頭>牑</說文字頭>
<內容>
<許慎釋>牀版也。</許慎釋>
<段玉裁注>《方言》曰：牀其上版。衞之北郊趙魏之閒謂之牒。或曰牑。按《左傳》楄柎藉榦。義與牑近。</段玉裁注>
<許慎釋>从片，扁聲，讀若邊。</許慎釋>
<段玉裁注>方田切，十二部。</段玉裁注>
</內容>

<說文字頭>牖</說文字頭>
<內容>
<許慎釋>穿壁㠯木爲交窗也。</許慎釋>
<段玉裁注>交窗者，以木横直爲之。卽今之窗也。在曰牖。在屋曰窗。此則互明之。必言以木者，字从片也。古者，室必有戶有牖。<pb n="321-3"/>牖東戶西。皆南鄕。《毛詩》曰：向、北出牖也。北或有穴通明。至冬塞之。然〈士虞禮〉祝啓牖鄕注云：鄕、牖一名。〈明堂位〉達鄕注：牖屬。是南牖亦名向。〈士喪禮〉「寢東首於墉下。〈喪大記〉作北墉下。今本墉皆譌牖。非也。牖所以通明。故叚爲誘。〈召南〉吉士誘之、〈大雅〉天之牖民〔傳〕皆訓曰。道也。道卽導。</段玉裁注>
<許慎釋>从片，戶甫聲。</許慎釋>
<段玉裁注>葢用合韵爲聲也。與久切，三部。</段玉裁注>
<許慎釋>譚長㠯爲</許慎釋>
<段玉裁注>譚長者，博采通人之一。</段玉裁注>
<許慎釋>甫上。</許慎釋>
<段玉裁注>句。</段玉裁注>
<許慎釋>日也。非戶也。牖所㠯見日。</許慎釋>
<段玉裁注>說从日之意也。許篆作牖。而偁譚說者，字久从戶作。譚說有理。故偁之。</段玉裁注>
</內容>

<說文字頭>牏</說文字頭>
<內容>
<許慎釋>築短版也。</許慎釋>
<段玉裁注>〈木部〉栽下曰。築牆長版也。長版用於㒳邊。短版用於㒳耑。一縮一横也。此牏之本義。史、漢萬石君傳。石建取親中裙廁牏。身自浣滌。蘇林曰。牏音投。賈逵解周官云：牏、行淸也。孟康曰廁、行淸。牏、行淸中受糞函者也。東南人謂鑿木空中如曹謂之牏。依蘇、孟說則史、漢之牏卽窬之叚借字。穴部曰。窬、空中也。徐廣謂讀牏爲竇。是也。至若晉灼云：今世謂反閉小袖衫爲侯牏。則尤爲叚借字。《釋名》曰：齊人謂如衫而小袖曰侯頭。侯頭猶言解瀆。？直通之言。是則其語本無正字。</段玉裁注>
<許慎釋>从片，俞聲，讀若俞。</許慎釋>
<段玉裁注>度侯切。四部。徐廣曰。音住。葢本《說文》音隱。住卽侸。</段玉裁注>
<許慎釋>一曰若紐。</許慎釋>
<段玉裁注>此音則入三部。</段玉裁注>
</內容>

<說文字頭>爿</說文字頭>
<內容>
<許慎釋>反片爲爿。讀若牆。</許慎釋>
<段玉裁注>各本無此。按《六書故》云：唐本有爿部。葢從晁氏以道說也。今不別立一部。依彳部終於反彳爲亍之例補焉。說詳〈木部〉牀下。</段玉裁注>
</內容>
<重文>文八<段玉裁注>新補一。共文九。</段玉裁注>
			</重文>
<說文字頭>鼎</說文字頭>
<內容>
<許慎釋>三足㒳耳。和五味之寶器也。</許慎釋>
<段玉裁注>三足㒳耳謂器形。非謂字形也。《九家易》曰。鼎三足以象三台也。易曰。鼎黃耳。和當作盉。許亦從俗通用。</段玉裁注>
<許慎釋>象析木㠯炊。</許慎釋>
<段玉裁注>巳下次第依《韵會》所據小徐本訂。？者，判木也。反？爲？。一？析爲二之形。炊鼎必用薪。故像之。唐張氏參誤會三足㒳耳爲字形。乃高析木之㒳旁爲耳。唐人皆作鼎。非也。唐氏玄度既辨之矣。</段玉裁注>
<許慎釋>貞省聲。</許慎釋>
<段玉裁注>大徐本無。無此三字則上體未說。此謂上體目者貞省聲也。或曰離爲目。㢲爲木。鼎卦上離下㢲。何不以此說字乎。曰言易卦之取象則可。若六書之會意。必使二字相<pb n="322-1"/>合成文。如人言、止戈是。目與木不相合也。故釋下體爲象形。上體爲諧聲。古叚鼎爲丁。如賈誼傳春秋鼎盛、匡衡傳匡鼎來皆是。鼎之言當也。正也。都挺切，十一部。</段玉裁注>
<許慎釋>昔禹收九牧之金。鑄鼎荆山之下。入山林川澤者。</許慎釋>
<段玉裁注>此字依《韵會》補。</段玉裁注>
<許慎釋>离魅蛧蜽莫能逢之。㠯協承天休。</許慎釋>
<段玉裁注>离俗用螭。依禸部則當作离。此用宣三年《左傳》王孫滿說。傳不言鑄鼎荆山之下。《尙書》古文疏證云：陜西同州朝邑縣（⿰県系）西南三十二里有懷德城。漢縣（⿰県系）也。漢志左馮翊褱德下曰。〈禹貢〉北條荆山在南。皇甫謐《帝王世紀》「禹鑄鼎於荆山。在馮翊懷德之南。山下有荆渠。酈氏《水經注》「懷德縣（⿰県系）故城在渭水之北。沙苑之南。〈禹貢〉北條荆山在南。山下有荆渠。卽夏后鑄九鼎處也。</段玉裁注>
<許慎釋>易卦㢲木於下者爲鼎。</許慎釋>
<段玉裁注>此引易證下體象析木之意。與㬜下引易證从日一例。</段玉裁注>
<許慎釋>古文㠯貝爲鼎。籒文㠯鼎爲貝。</許慎釋>
<段玉裁注>二貝字小徐皆作貞。郭忠恕佩觿云：古文以貞爲鼎。籒文以鼎爲則。亦誤。今正。京房說貞字鼎聲。此古文以貝爲鼎之證也。許說𠟭？？？者，籒文之則員霣<pb n="322-2"/>妘字。此籒文以鼎爲貝之證也。</段玉裁注>
<許慎釋>凡鼎之屬皆从鼎。</許慎釋>
</內容>

<說文字頭>鼒</說文字頭>
<內容>
<許慎釋>鼎之圜掩上者。</許慎釋>
<段玉裁注>〈周頌〉「鼐鼎及鼒。〈釋器〉曰：圜弇上謂之鼒。手部曰。掩，斂也。小上曰掩。？部曰。弇，葢也。然則此依許作掩爲正字。</段玉裁注>
<許慎釋>从鼎，才聲。</許慎釋>
<段玉裁注>子之切，一部。</段玉裁注>
<許慎釋>《詩》曰：鼐鼎及鼒。</許慎釋>
</內容>

<說文字頭><img src="319B-01">鎡</img></說文字頭>
<內容>
<許慎釋>俗鼒从金玆（⿱艸𢆶）聲。</許慎釋>
<段玉裁注>茲各本作玆。今正。</段玉裁注>
</內容>

<說文字頭>鼐</說文字頭>
<內容>
<許慎釋>鼎之絕大者。</許慎釋>
<段玉裁注>〈釋器〉曰：鼎絕大謂之鼐。〈周頌〉〔傳〕曰：大鼎謂之鼐。小鼎謂之鼒。傳與《爾雅》說鼒異。說鼐則略同。絕大謂函牛之鼎也。《九家易》曰。牛鼎受一斛。羊鼎五斗。豕鼎三斗。乃者，詞之難也。故从乃爲大。才者，艸木之初也。故从才爲小。</段玉裁注>
<許慎釋>从鼎，乃聲。</許慎釋>
<段玉裁注>奴代切，一部。</段玉裁注>
<許慎釋>魯《詩》說鼐、小鼎。</許慎釋>
<段玉裁注>魯《詩》說、謂傳魯申公之學者也。惠氏棟云：《說苑》曰：《詩》自堂徂基。自羊徂牛。言自內及外。以小及大也。魯《詩》者，劉向家學。故說鼐小鼒大。</段玉裁注>
</內容>

<說文字頭><img src="319B-02">𪔃</img></說文字頭>
<內容>
<許慎釋>㠯木橫貫鼎耳舉之。</許慎釋>
<段玉裁注>貫當作毌。許亦從俗也。《禮經》十七篇多言扃、鼏。注多言今文扃爲鉉、古文𪔃爲密。按扃者，叚借字。𪔃者，正字。鉉（⿰釒𤣥）者，音近義同字也。以木横毌鼎耳是曰𪔃。㒳手舉其木之耑是<pb n="322-3"/>曰扛鼎。𪔃橫於鼎葢之上。故《禮經》必。先言抽扃。乃後取鼏。猶扃爲戶外閉之關。故或以扃代之也。</段玉裁注>
<許慎釋>从鼎，<seal_script>冂</seal_script>聲。</許慎釋>
<段玉裁注>五篇有<seal_script>冂</seal_script>部。此从之爲聲。古熒切。十一部。按大小徐篆皆作𠕪。解作冂聲。莫狄切。以鼎葢字之音。加諸横毌鼎耳之義。誤矣。《廣韵》、《集韵》、禮部韵略、《玉篇》、《類篇》皆佚此字。然《廣韵》、《玉篇》皆云亡狄切。鼎葢也。則？字尙未亡。《集韵》、《類篇》引横貫鼎耳云云於錫韵冥狄切。而𪔃字亡矣。惟《匡謬正俗》及毛晃禮部韵略增字獨不誤。</段玉裁注>
<許慎釋>《周禮》廟門容大𪔃七箇。</許慎釋>
<段玉裁注>〈攷工記〉匠人文。今本作大扃七箇。許所據作𪔃。用此知《禮經》古文本亦作𪔃。古文以𪔃密連文。今文以鉉密連文。鄭上字從古文。下字從今文。遂鼏鼏連文。轉寫恐其易混。則上字易爲扃耳。《韵會》無大。</段玉裁注>
<許慎釋>卽易玉鉉大吉也。</許慎釋>
<段玉裁注>鼎上九爻辭。〈金部〉鉉下曰。所以舉鼎也。易謂之鉉。禮謂之鼏。據此則許所據禮古文作鼏。鄭則據禮今文作鉉。同易也。鼏鉉異字同義。或讀鉉古冥反。則非矣。《韵會》無大吉也。</段玉裁注>
</內容>

<說文字頭>鼏</說文字頭>
<內容>
<許慎釋>鼎覆也。从鼎冖。冖亦聲。</許慎釋>
<段玉裁注>此九字各本無。以鼏篆鼏解牛頭馬脯而合之。今補正。鼏見《禮經》「所以覆鼎。用茅爲<pb n="323"/>之。今本作鼏。正字也。禮古文作密。叚借字也。从鼎冖者冖覆也。冖亦聲者據冥字之解知之。古者，覆巾謂之幎。鼎葢謂之鼏。而《禮經》時亦通用。䖵部𧖅从鼏聲。亦作蜜。虎部䖑讀若鼏。是知鼏古音同冥。亦同密。在十一十二部之閒。今音則莫狄切。</段玉裁注>
</內容>
<重文>文四<段玉裁注>今補一。共文五。</段玉裁注>　　重一</重文>
<說文字頭>克</說文字頭>
<內容>
<許慎釋>肩也。</許慎釋>
<段玉裁注>〈周頌〉〔傳〕曰：仔肩，克也。〈人部〉曰：仔，克也。此曰。克，肩也。然則〈周頌〉仔肩絫言之。毛謂二字皆訓克也。肩謂任。任事以肩。故任謂之肩。亦謂之克。〈釋詁〉云：肩，克也。又曰。肩，勝也。《鄭箋》云：仔肩，任也。許云：勝，任也。任，保也。保，當也。凡物壓於上謂之克。今蘇常俗語如是。〈釋言〉曰。克，能也。其引伸之義。《左傳》曰：凡師得儁曰克。於鄭伯克段於鄢曰。如二君。故曰克。卽得儁之說也。《穀梁》曰。克者何。能也。何能也。能殺也。此〈釋言〉之說也。《公羊》曰：克之者何。殺之也。此以相勝爲義。〈大雅〉〔毛傳〕云：掊克、自伐而好勝人也。俗作剋。</段玉裁注>
<許慎釋>象屋下刻木之形。</許慎釋>
<段玉裁注>上象屋。下象刻木彔彔形。木堅而安居屋下栔刻之。能事之意也。相勝之意也。苦得切。一部。刻克曡韵。</段玉裁注>
<許慎釋>凡克之屬皆从克。</許慎釋>
</內容>

<說文字頭><img src="320A-01">𠅏克</img></說文字頭>
<內容>
<許慎釋>古文克。</許慎釋>
</內容>

<說文字頭><img src="320A-02">𠧹</img></說文字頭>
<內容>
<許慎釋>亦古文克。</許慎釋>
</內容>
<重文>文一　　重二</重文>
<說文字頭>彔</說文字頭>
<內容>
<許慎釋>刻木彔彔也。</許慎釋>
<段玉裁注>小徐曰。彔彔猶歷歷也。一一可數之皃。按剝下曰。彔、刻割也。彔彔、麗廔嵌空之皃。《毛詩》車歷錄亦當作歷彔。</段玉裁注>
<許慎釋>象形。</許慎釋>
<段玉裁注>盧谷切，三部。</段玉裁注>
<許慎釋>凡彔之屬皆从彔。</許慎釋>
</內容>
<重文>文一</重文>
<說文字頭>禾</說文字頭>
<內容>
<許慎釋>嘉穀也。</許慎釋>
<段玉裁注>嘉禾曡韵。生民《詩》曰：天降嘉穀。維虋維芑。虋芑、《爾雅》謂之赤苗、白苗。許〈艸部〉皆謂之嘉穀。皆謂禾也。《公羊》何注曰：未秀爲苗。巳秀爲禾。〈魏風〉：無食我黍。無食我麥。無食我苗。毛曰。苗、嘉穀也。嘉穀謂禾也。生民傳曰。黃、嘉穀也。嘉穀亦謂禾。民食莫重於禾。故謂之嘉穀。嘉穀之連稿者曰禾。實曰𥻆。𥻆之人曰米。米曰梁。今俗云<pb n="323-2"/>小米是也。</段玉裁注>
<許慎釋>㠯二月始生。八月而孰。得之中和。故謂之禾。</許慎釋>
<段玉裁注>依〈思元賦〉注、《齊民要術》訂。和禾曡韵。</段玉裁注>
<許慎釋>禾，木也。木王而生。金王而死。</許慎釋>
<段玉裁注>謂二月生、八月孰也。伏生、《淮南子》、劉向所著書皆言張昏中種榖。呼禾爲榖。〈思元賦〉注引此下有故曰木禾四字。</段玉裁注>
<許慎釋>从木。
<段玉裁注>禾，木也。故从木。</段玉裁注>
<許慎釋>象其穗。</許慎釋>
<段玉裁注>各本作从木从𠂹省、𠂹象其穗九字。淺人增四字。不通。今正。下从木。上筆𠂹者象其穗。是爲从木而象其穗。禾穗必下垂。《淮南子》曰。夫子見禾之三變也。滔滔然曰。狐向𠀉而死。我其首禾乎。高注云：禾穗垂而向根。君子不忘本也。張衡〈思元賦〉曰。嘉禾垂㯋而顧本。王氏念孫說。莠與禾絕相似。雖老農不辨。及其吐穗。則禾穗必屈而倒垂。莠穗不垂。可以識別。〈艸部〉謂莠揚生。古者，造禾字。屈筆下垂以象之。戶戈切，十七部。</段玉裁注>
<許慎釋>凡禾之屬皆从禾。</許慎釋>
</內容>

<說文字頭>秂</說文字頭>
<內容>
<許慎釋>上諱。</許慎釋>
<段玉裁注>上諱二字許書原文。秀篆許本無。後人沾之。云上諱。則不書其字宜矣。不書故義形聲皆不言。說詳一篇示部。伏侯《古今注》曰：諱秀之字曰茂。葢許空其篆。而釋之曰上諱。下文禾之秀實爲稼。則本作茂實也。許既不言。當補之曰。不榮而實曰秀。从禾人。不榮而實曰秀者〈釋艸〉、《毛詩》文。按〈釋艸〉云：木謂之榮。艸謂之華。榮、華散文則一耳。榮而實謂之實。桃、李是也。不榮而實謂之秀。禾、黍是也。榮而不實謂之英。牡丹、勺藥是也。凡禾黍之實皆有華。華瓣收卽爲稃而成實。不比華落而成實者。故謂之榮可。如黍稷方華是也。謂之不榮亦可。實發實秀是也。《論語》曰：苗而不秀。秀而不實。秀則巳實矣。又云實者。此實卽生民之堅好也。秀與𥝩義相成。𥝩下曰。禾成秀也。𥝩自其𠂹言之。秀自其挺言之。而非實不謂之秀。非秀不謂之𥝩。〈夏小正〉「秀然後爲萑葦。《周禮》〔注〕：荼、茅秀也。皆謂其𥝩而實。引伸之爲俊秀、秀傑。从禾人者。人者，米也。出於稃謂之米。結於稃內謂之人。凡果實中有人。本艸本皆作人。明刻皆改作仁。殊謬。禾稃內有人是曰秀。《玉篇》、《集韵》、《類篇》皆有秂字。欲結米也。而鄰切，本秀字也。隸書秀从乃。而秂別讀矣。息救切。三部。</段玉裁注>
</內容>

<說文字頭>稼</說文字頭>
<內容>
<許慎釋>禾之秀實爲稼。</許慎釋>
<段玉裁注>既言秀又言實者，《論語》說也。謂禾𥝩之成曰稼也。甫田。曾孫之稼。箋云：稼，禾也。謂有稿者也。</段玉裁注>
<許慎釋>莖節爲禾。</許慎釋>
<段玉裁注>全體爲禾。渾言之也。〈聘禮〉禾三十車是也。〈禹貢〉所謂總也。莖節爲禾。別於𥝩而言。析言之也。下文之稭稈也。</段玉裁注>
<許慎釋>从禾，家聲。</許慎釋>
<段玉裁注>古訝切，古音在五部。</段玉裁注>
<許慎釋>一曰稼、家事也。</許慎釋>
<段玉裁注>此取从家爲義。《史記》曰。五穀蕃孰。穰穰滿家。邠風。八月其穫。謂禾可穫也。九月築場圃。十月納禾稼。謂治於場而納之囷倉也。此說與穡義略同。</段玉裁注>
<許慎釋>一曰在野曰稼。</許慎釋>
<段玉裁注>稼之言嫁也。《毛傳》曰：種之曰稼。《周禮》司稼注曰：種穀曰稼。如嫁女以有所生。此說與穡義別。《吕覽》君守篇曰。后稷作榢。</段玉裁注>
</內容>

<說文字頭>穡</說文字頭>
<內容>
<許慎釋>穀可收曰穡。</許慎釋>
<段玉裁注>《毛傳》曰：斂之曰穡。許不云斂之云可收者，許主謂在野成孰。不言禾言穀者，晐百穀言之。不獨謂禾也。古多叚嗇爲穡。</段玉裁注>
<許慎釋>从禾，嗇聲。</許慎釋>
<段玉裁注>此舉形聲包會意。所力切，一部。</段玉裁注>
</內容>

<說文字頭>穜</說文字頭>
<內容>
<許慎釋>埶也。</許慎釋>
<段玉裁注>丮部曰。埶，穜也。小篆埶爲穜。之用切。種爲先穜後孰。直容切。而隸書互易之。詳張氏《五經文字》「種者以穀播於土。因之名穀可種者曰種。凡物可種者皆曰種。別其音之隴切。生民曰。種之黃茂。又曰。實種實褎。箋云：種生不雜也。</段玉裁注>
<許慎釋>从禾，童聲。</許慎釋>
<段玉裁注>之用切，九部。</段玉裁注>
</內容>

<說文字頭>稙</說文字頭>
<內容>
<許慎釋>早穜也。</許慎釋>
<段玉裁注>此謂凡穀皆有早種者。〈魯頌傳〉曰：先種曰稙。謂先種先孰也。《釋名》曰：靑徐人謂長婦曰稙長。禾苗先生者曰稙。取名於此也。</段玉裁注>
<許慎釋>从禾。
<段玉裁注>凡氾言諸穀而字从禾者。依嘉穀爲言也。</段玉裁注>
<許慎釋>直聲。</許慎釋>
<段玉裁注>常職切，一部。</段玉裁注>
<許慎釋>《詩》曰：稙稚尗麥。</許慎釋>
<段玉裁注>〈魯頌〉閟宫文。按稚當作稺。郭景純注《方言》曰：稺古稚字。是則晉人皆作稚。故稺稚爲古今字。寫《說文》者用今字因襲之耳。</段玉裁注>
</內容>

<說文字頭>種</說文字頭>
<內容>
<許慎釋>先穜後孰也。</許慎釋>
<段玉裁注>此謂凡穀有如此者。邠風傳曰。後孰曰重。《周禮》內宰注：鄭司農云：先種後孰謂之穜。按《毛詩》作重。叚借字也。《周禮》作穜。轉寫以今字易之也。</段玉裁注>
<許慎釋>从禾，重聲。</許慎釋>
<段玉裁注>直容切，九部。</段玉裁注>
</內容>

<說文字頭>稑</說文字頭>
<內容>
<許慎釋>疾孰也。</許慎釋>
<段玉裁注>謂凡穀有如此者。邠風傳曰。先孰曰穋。《周禮》內宰注：鄭司農云：後種先孰謂之稑。按土宜物性卽同一種而有不同。故大司徒必辨十有二壤之物而知其種。司稼掌巡野之稼而辨穜穋之種也。</段玉裁注>
<許慎釋>从禾，坴聲。</許慎釋>
<段玉裁注>力竹切，三部。</段玉裁注>
<許慎釋>《詩》曰：黍稷種稑。</許慎釋>
<段玉裁注>邠風七月文。按七月及閟宫皆作重。許種下不偁而偁於稑下。葢本作重。轉寫易之也。</段玉裁注>
</內容>

<說文字頭>穋</說文字頭>
<內容>
<許慎釋>稑或从翏。</許慎釋>
<段玉裁注>翏聲也。今《周禮》作稑。《毛詩》作穋。</段玉裁注>
</內容>

<說文字頭>稺</說文字頭>
<內容>
<許慎釋>幼禾也。</許慎釋>
<段玉裁注>〈魯頌〉〔毛傳〕曰：後種曰稺。許不言後種者，後種固小於先種。卽先種者當其未長亦稺也。先<pb n="324-2"/>種而中有遟長者亦稺也。故惟〈魯頌〉稙稺對言、毛釋之。〈小雅〉「無害我田稺、彼有不穫稺。毛不釋者，亦謂槩言幼禾。引伸爲凡幼之偁。今字作稚。</段玉裁注>
<許慎釋>从禾，屖聲。</許慎釋>
<段玉裁注>屖者，遟也。直利切，十五部。</段玉裁注>
</內容>

<說文字頭>稹</說文字頭>
<內容>
<許慎釋>穜穊也。</許慎釋>
<段玉裁注>此與鬒爲稠髮同也。引伸爲凡密緻之偁。</段玉裁注>
<許慎釋>从禾，眞聲。</許慎釋>
<段玉裁注>之切，十二部。</段玉裁注>
<許慎釋>《周禮》曰：稹理而堅。</許慎釋>
<段玉裁注>〈攷工記〉輪人文。鄭云：稹，致也。致今之緻字。</段玉裁注>
</內容>

<說文字頭>稠</說文字頭>
<內容>
<許慎釋>多也。</許慎釋>
<段玉裁注>本謂禾也。引伸爲凡多之偁。〈小雅〉「綢直如髮。叚綢爲稠也。</段玉裁注>
<許慎釋>从禾，周聲。</許慎釋>
<段玉裁注>直由切，三部。</段玉裁注>
</內容>

<說文字頭>穊</說文字頭>
<內容>
<許慎釋>稠也。</許慎釋>
<段玉裁注>《漢書》「劉章言耕田曰。深耕穊種。立苗欲疏。非其種者。鉏而去之。引伸爲凡稠之偁。</段玉裁注>
<許慎釋>从禾，既聲。</許慎釋>
<段玉裁注>已利切，十五部。</段玉裁注>
</內容>

<說文字頭>稀</說文字頭>
<內容>
<許慎釋>疏也。</許慎釋>
<段玉裁注>？部曰。疏，通也。稀與穊爲反對之辭。所謂立苗欲疏也。引伸爲凡疏之偁。</段玉裁注>
<許慎釋>从禾，希聲。</許慎釋>
<段玉裁注>許書無希字。而希聲字多有。與由聲字正同。不得云無希字、由字也。許時奪之。今不得其說解耳。香衣切，十五部。</段玉裁注>
</內容>

<說文字頭><img src="321B-01">𥣫</img></說文字頭>
<內容>
<許慎釋>禾也。</許慎釋>
<段玉裁注>葢禾有名𥣫者也。《廣韵》曰：。《莊子》謂之禾也。</段玉裁注>
<許慎釋>从禾，蔑聲。</許慎釋>
<段玉裁注>莫結切，十二部。</段玉裁注>
</內容>

<說文字頭>穆</說文字頭>
<內容>
<許慎釋>禾也。</許慎釋>
<段玉裁注>葢禾有名穆者也。凡經傳所用穆字。皆叚穆爲㣎。㣎者，細文也。从彡、𡭴省。彡言文。𡭴言細。凡言穆穆、於穆、昭穆皆取幽微之義。釋訓曰。穆穆，敬也。〈大雅〉文王〔傳〕曰：穆穆，美也。</段玉裁注>
<許慎釋>从禾，㣎聲。</許慎釋>
<段玉裁注>莫⺊切，三部。</段玉裁注>
</內容>

<說文字頭>私</說文字頭>
<內容>
<許慎釋>禾也。</許慎釋>
<段玉裁注>葢禾有名私者也。今則叚私爲公厶。倉頡作字。自營爲厶。背厶爲公。然則古衹作厶。不作私。</段玉裁注>
<許慎釋>从禾，厶聲。</許慎釋>
<段玉裁注>息夷切，十五部。</段玉裁注>
<許慎釋>北道名禾主人曰私主人。</許慎釋>
<段玉裁注>北道葢許時語。立乎南以言北之辭。〈周頌〉「駿發爾私。毛曰。私、民田也。</段玉裁注>
</內容>

<說文字頭>䆏</說文字頭>
<內容>
<許慎釋>稻紫莖不粘者也。</許慎釋>
<段玉裁注>者字今補。</段玉裁注>
<許慎釋>从禾，𨤝聲，讀若靡。</許慎釋>
<段玉裁注>王氏念孫曰。靡當作黂。字之誤也。扶沸切。古音在十三部十五部之閒。又按此爲稻屬。則當廁於下文稻稌稴秔秏之類。葢轉寫者亂之。</段玉裁注>
</內容>

<說文字頭>稷</說文字頭>
<內容>
<許慎釋>𪗉（⿵𠫼禾）斉也。</許慎釋>
<段玉裁注>程氏瑤田九穀攷曰。稷、𪗉（⿵𠫼禾）、大名也。粘者爲秫。北方謂之高粱。通謂之秫秫。又謂之蜀黍。高大似蘆。〈月令〉「首種不入。鄭云：首種謂稷。今以北方諸穀播種先後攷之。高粱冣先。《管子》書。日至七十日。陰凍釋而蓺稷。百日不蓺稷。日至七十日。今之正月也。今南北皆以正月蓺高粱是也。凡經言疏食者，稷食也。稷形大。故得疏偁。按程氏九穀攷至爲精析。學者必讀此而<pb n="325"/>後能正名其言。漢人皆冒粱爲稷。而稷爲秫秫。鄙人能通其語者。士大夫不能舉其字。眞可謂撥雲霧而覩靑天矣。</段玉裁注>
<許慎釋>五穀之長。</許慎釋>
<段玉裁注>謂首種也。〈月令〉注：稷、五穀之長。按稷長五穀。故田正之官曰稷。《五經異義》。今孝經說。稷者，五穀之長。穀衆多不可徧敬。故立稷而祭之。古左氏說。列山氏之子曰柱。死祀以爲稷。稷是田正。周棄亦爲稷。自商以來祀之。許君曰。謹按禮緣生及死。故社稷人事之。既祭稷穀。不得但以稷米祭。稷反自食。同左氏義。鄭君駁之曰。宗伯以血祭祭社稷、五祀五嶽。社稷之神若是句龍柱棄。不得先五嶽而食。大司徒五地。一曰山林。二曰川澤。三曰𠀉陵。四曰墳衍。五曰原隰。大司樂五變而致介物及土示。土示者，五土之總神。卽謂社也。六樂於五地無原隰而有土祇。則土祇與原隰同用樂也。是以變原隰言土示。《詩》信南山云：畇畇原隰。下云：黍稷彧彧。原隰生百穀。稷爲之長。然則稷者原隰之神。若達此義。不得以稷米祭稷爲難。社者，五土總神。稷者，原隰之神。皆能生萬物者。以古之有大功者配之。句龍以有平水土之功。配社祀之。稷有播種之功。配稷祀之。按許造《說文》但引今孝經說。則其說社稷當與鄭意同。玉裁謂。異義早成。《說文》晚出。爲定說。此亦一耑也。</段玉裁注>
<許慎釋>从禾，畟聲。</許慎釋>
<段玉裁注>子力切。一部。古叚稷爲卽。〈小雅〉既齊既卽。毛云稷、疾是也。亦叚爲昃字。如《穀梁》日昃作日稷是也。</段玉裁注>
</內容>

<說文字頭><img src="322A-01">𥞷</img></說文字頭>
<內容>
<許慎釋>古文稷。</許慎釋>
<段玉裁注>按？（⿱田儿）、葢卽古文畟字。</段玉裁注>
</內容>

<說文字頭>𪗉</說文字頭>
<內容>
<許慎釋>稷也。</許慎釋>
<段玉裁注>〈釋艸〉曰：秶，稷也。《周禮》甸師齍（⿱皿）盛注云：秶者，稷也。穀者稷爲長。按經作？。注作秶。此經用古字、注用今字之例。《周禮》？盛字鄭易爲秶者三。甸師、肆師、〈大祝〉也。小宗伯六？注云：？讀爲秶。六秶謂六穀。黍稷稻粱麥苽。云？讀爲秶。此易？爲秶之證也。秶本謂稷。何以六穀統名秶。則以稷爲穀之長。故得槩之。甸師注是其恉也。米本謂禾。凡穀皆得名米。秶盛之秶猶是矣。甫田作齊。亦作？。毛曰。器實曰？。而《左傳》、《禮記》皆作秶盛。是可證？秶之同字。穀名曰秶。用以祭祀則曰？。別之者，貴之也。今經典秶皆譌粢。而？字且不見於經典矣。《廣韵》曰：。𪗉、祭飯也。《玉篇》曰：黍稷在器曰𪗉。知舊本經典故作𪗉盛。</段玉裁注>
<許慎釋>从禾，𠫼聲。</許慎釋>
<段玉裁注>卽夷切，十五部。</段玉裁注>
</內容>

<說文字頭><img src="322A-02">秶</img></說文字頭>
<內容>
<許慎釋>𪗉（⿵𠫼禾）或从次作。</許慎釋>
<段玉裁注>鄭注《周禮》曰：齎資字同。其字以𠫼次爲聲。从貝變易。此亦以𠫼次爲聲。从禾變易。而今日經典秶盛皆从米作。<pb n="325-2"/>則又粉餈之或字而誤叚之。</段玉裁注>
</內容>

<說文字頭>秫</說文字頭>
<內容>
<許慎釋>稷之粘者。</許慎釋>
<段玉裁注>九穀攷曰。稷、北方謂之高粱。或謂之紅梁。其粘者黃白二種。所謂秫也。秫爲黏稷。而不黏者亦通𧦝爲秫秫。而他穀之黏者亦叚借通偁之曰秫。陶淵明使公田二頃。五十畝種秫。稻之黏者也。崔豹《古今注》所謂秫爲黏稻是也。</段玉裁注>
<許慎釋>从禾，<seal_script>朮</seal_script>象形。</許慎釋>
<段玉裁注>下象其莖葉。上象其𥝩。食聿切。十五部。鍇本作术聲。</段玉裁注>
</內容>

<說文字頭><img src="322B-01">朮</img></說文字頭>
<內容>
<許慎釋>秫或省禾。</許慎釋>
</內容>

<說文字頭>穄</說文字頭>
<內容>
<許慎釋>𪎭也。</許慎釋>
<段玉裁注>此謂黍之不粘者也。黍部曰。𪎭者，穄也。《吕氏春秋》「飯之美者。陽山之穄。高注云：關西謂之𪎭。冀州謂之䵖。《廣雅》「䵛、𪎭，穄也。九穀攷曰。據《說文》「禾屬而黏者黍。則禾屬而不黏者𪎭。對文異。散文則通偁黍。內則。飯黍稷稻梁。白黍黃梁。鄭注：黍、黃黍也。黃黍者，𪎭也。穄也。飯用之。黏者，釀酒及爲餌餈酏粥之屬。不黏者，𧦝𪎭𧦝穄。而黏者乃專得黍名矣。今北方皆𧦝黍子、𪎭子、穄子。穄與稷雙聲。故俗誤認爲稷。其誤自唐之蘇恭始。</段玉裁注>
<許慎釋>从禾，祭聲。</許慎釋>
<段玉裁注>子例切。十五部。九穀攷曰。簠簋實𪎭爲之。以供祭祀。故又異其名曰穄。</段玉裁注>
</內容>

<說文字頭>稻</說文字頭>
<內容>
<許慎釋>稌也。</許慎釋>
<段玉裁注>今俗㮣謂黏者不黏者。未去穅曰稻。稬稻、秈稻、秔稻皆未去穅之偁也。既去穅<pb n="325-3"/>則曰稬米、曰秈米、曰秔米。古謂黏者爲稻。謂黏米爲稻。九穀攷曰。七月《詩》「十月穫稻。爲此春酒。〈月令〉「乃命大酋。秫稻必齊。內則、襍記並有稻醴。《左傳》「進稻醴粱糗。是以稻爲黏者之名。黏者以釀也。內則。糝酏用稻米。籩人職之餌餈。注亦以爲用稻米。皆取其黏耳。而食醫之職。牛宜稌。鄭司農說稌，稉也。是又以稉釋稻。稉其不黏者也。孔子曰。食夫稻。亦不必專指黏者言。職方氏揚荆諸州亦但云其穀宜稻。吾是以知稌稻之爲大名也。玉裁謂。稻其渾言之偁。秔與稻對爲析言之偁。稻宜水。故《周禮》稻人掌稼下地。</段玉裁注>
<許慎釋>从禾，舀聲。</許慎釋>
<段玉裁注>徒晧切，古音在三部。</段玉裁注>
</內容>

<說文字頭>稌</說文字頭>
<內容>
<許慎釋>稻也。</許慎釋>
<段玉裁注>〈釋艸〉曰：稌、稻。〈周頌〉〔毛傳〕同。許曰。沛國𧦝稬。而郭樸曰。今沛國呼稌。然則稌稬本一語。而稍分輕重耳。</段玉裁注>
<許慎釋>从禾，余聲。</許慎釋>
<段玉裁注>徒古切，五部。</段玉裁注>
<許慎釋>《周禮》曰：牛宜稌。</許慎釋>
<段玉裁注>食醫文。</段玉裁注>
</內容>

<說文字頭>稬</說文字頭>
<內容>
<許慎釋>沛國謂稻曰稬。</許慎釋>
<段玉裁注>襄五年《穀梁傳》「仲孫蔑、衞孫林父會吳於善稻。吳謂善、伊。謂稻、緩。按謂善爲伊者，古合韵也。謂稻爲緩者，卽沛國謂稻曰稬之理也。緩古亦讀如暖。昭五年。狄人謂賁泉矢胎。謂賁爲矢者，卽今俗語謂糞爲矢也。今矢胎作失台者，誤。</段玉裁注>
<許慎釋>从禾，耎聲。</許慎釋>
<段玉裁注>奴亂切。十四部。今語奴臥切。</段玉裁注>
</內容>

<說文字頭>稴</說文字頭>
<內容>
<許慎釋>稻不黏者。</許慎釋>
<段玉裁注>凡穀皆有黏者有不黏者。秫則稷之？者也。穄則黍之不黏者也。稻有不黏者，則稴是也。今俗通謂不黏者爲秈米。《集韵》、《類篇》皆云：《方言》江南呼稉爲秈。亦作籼、作粞。按《說文》、《玉篇》皆有稴無秈。葢秈卽稴字音變而字異耳。《廣雅》曰：秈，稉也。渾言不別也。</段玉裁注>
<許慎釋>从禾，兼聲。讀若風廉之廉。</許慎釋>
<段玉裁注>風廉之廉、疑當同〈食部〉作風溓。溓力兼切，亦胡兼切。七部。</段玉裁注>
</內容>

<說文字頭>秔</說文字頭>
<內容>
<許慎釋>稻屬。</許慎釋>
<段玉裁注>凡言屬者，以屬見別也。言別者，以別見屬也。重其同則言屬。秔爲稻屬是也。重其異則言別。稗爲禾別是也。《周禮》〔注〕曰：州黨族閭比鄕之屬別。介次市亭之屬別。小者屬別並言。分合並見也。稻有至黏者，稬是也。有次黏者，稉是也。有不黏者，稴是也。稉比於稬則爲不黏。比於稴則尙爲黏。稉與稴爲飯。稬以釀酒、爲餌餈。今與古同矣。散文稉亦偁稻。對文則別。〈魏都賦〉「水澍稉稌。陸蒔稷黍。〈蜀都賦〉「黍稷油油。稉稻莫莫。皆稉稻並舉。《本艸經》秔米稻米殊用。陶貞白乃不能分別。其亦異矣。</段玉裁注>
<許慎釋>从禾，亢聲。</許慎釋>
<段玉裁注>古行切，古音在十部。</段玉裁注>
</內容>

<說文字頭><img src="323A-01">𥠛</img></說文字頭>
<內容>
<許慎釋>俗秔。</許慎釋>
<段玉裁注>更聲也。陸德明曰。稉與粳皆俗秔字。</段玉裁注>
</內容>

<說文字頭>秏</說文字頭>
<內容>
<許慎釋>稻屬。</許慎釋>
<段玉裁注>《漢書》曰。訖於孝武後元之年。靡有孑遺秏矣。孟康曰。秏音毛。無有秏米在者也。秏米、米名。卽所謂稻屬也。今本作毛米。誤。孟意若今言無有一粒存者。《水經注》曰：燕人謂無爲毛。故有用毛爲無者。又有用秏者。初讀莫報切。既又讀呼到切。改禾旁爲耒旁。罕知其本音本義本形矣。〈大雅〉：秏斁下土。秏者，乏無之謂。故《韓詩》云惡也。</段玉裁注>
<許慎釋>从禾，毛聲。</許慎釋>
<段玉裁注>呼到切。二部。按當音毛、音？。</段玉裁注>
<許慎釋>伊尹曰。飯之美者。玄山之禾。南海之秏。</許慎釋>
<段玉裁注>《吕氏春秋．本味篇》「伊尹曰：南海之秬。」〔高注〕：南海，南方之海；秬，黑黍也。許所據《伊尹書》不同，《伊尹書》見漢〈藝文志〉。</段玉裁注>
</內容>

<說文字頭>穬</說文字頭>
<內容>
<許慎釋>芒粟也。</許慎釋>
<段玉裁注>《周禮》稻人。澤草所生。種之芒種。鄭司農云：芒種、稻麥也。按凡穀之芒。稻麥爲大。芒粟次於此。麥下曰芒穀。然則許意同先鄭也。稻麥得𧦝粟者，從嘉穀之名也。</段玉裁注>
<許慎釋>从禾，廣聲。</許慎釋>
<段玉裁注>古猛切，古音在十部。</段玉裁注>
</內容>

<說文字頭>秜</說文字頭>
<內容>
<許慎釋>稻今年落來年自生謂之秜。</許慎釋>
<段玉裁注>《淮南書》「離先稻孰。而農夫耨之。不以小利傷大穫也。注云：離與稻相似。耨之爲其少實。疑離卽秜。《玉篇》、《廣韵》秜皆力脂切。則音同也。他書皆作穭。力與切。《埤蒼》「穭、自生也。亦作稆。《後漢書》獻帝紀。《尙書》郎以下。自出采稆。古作旅。史漢皆云：觜觿主？旅事。晉灼曰。？，采也。野生曰旅。今之飢民采旅生。按離秜旅一聲之轉。皆謂不種而自生者也。</段玉裁注>
<許慎釋>从禾，尼聲。</許慎釋>
<段玉裁注>里之切，按之當依《廣韵》作脂。十五部。</段玉裁注>
</內容>

<說文字頭>稗</說文字頭>
<內容>
<許慎釋>禾別也。</許慎釋>
<段玉裁注>謂禾類而別於禾也。《孟子》曰：苟爲不孰。不如荑稗。《左傳》云：用秕稗也。杜云：稗、草之似穀者。稗有米似禾。可食。故亦種之。如淳曰。細米爲稗。故小說謂之稗官。小販謂之稗販。</段玉裁注>
<許慎釋>从禾，卑聲。</許慎釋>
<段玉裁注>旁卦切，十六部。</段玉裁注>
<許慎釋>琅邪有稗縣（⿰県系）。</許慎釋>
<段玉裁注>〈地理志〉琅邪郡椑縣（⿰県系）。〈郡國志〉無。後漢省也。椑當是本作稗。莽曰識命。葢惡其名而易之。今山東沂州府莒州州南有稗縣（⿰県系）故城。或曰本春秋時向國。隱公二年莒人入向是也。</段玉裁注>
</內容>

<說文字頭>移</說文字頭>
<內容>
<許慎釋>禾相倚移也。</許慎釋>
<段玉裁注>相倚移者，猶言虚而與之委蛇也。《吕氏春秋》曰。苗其弱也欲孤。其長也欲相與俱。其熟也欲相扶。倚移、連緜字。曡韵。讀若阿那。〈攷工記〉鄭司農注兩引倚移從風。今〈上林賦〉作旖旎從風。《說文》於禾曰倚移。於旗曰旖施。於木曰檹施。皆謂阿那也。《毛傳》曰：猗儺、柔順也。猗儺卽阿那。表記。衣服以移之。注：移讀如禾氾移之移。移猶廣大也。禾氾移葢謂禾蕃多。〈郊特牲〉。其蜡乃通以移民也。鄭曰。移之言羨也。古叚移爲侈。如〈攷工記〉飾車欲侈。故書侈爲移。少牢饋食禮移袂。皆是。今人但讀爲遷移。據《說文》則自此之彼字當作迻。</段玉裁注>
<許慎釋>从禾，多聲。</許慎釋>
<段玉裁注>弋支切，古音在十六部。</段玉裁注>
<許慎釋>一曰禾名。</許慎釋>
<段玉裁注>別一義。</段玉裁注>
</內容>

<說文字頭>穎</說文字頭>
<內容>
<許慎釋>禾末也。</許慎釋>
<段玉裁注>穎之言莖也。頸也。近於𥝩及貫於𥝩者皆是也。〈大雅〉：實穎實栗。毛曰。穎、垂穎也。〈禹貢〉鄭注曰：百里賦入總。謂入刈禾也。二百里銍。銍、𣃔去稿也。三百里秸。秸、又去穎也。四百里入粟、五百里入米者，遠彌輕也。禮器。稾鞂之設。鄭注：穗去實曰鞂。鞂與秸同物。鄭注《尙書》曰：去穎、謂用其𥝩也。注禮器曰。去實、謂用其穎也。《史記》曰。錐處囊中。穎脫而出。非特其末見而巳。〈少儀〉「刀卻刃授穎。是則穎在錐則卻於末。在刀則卻於刃。在禾則卻於𥝩也。渾言之則穎爲禾末。析言之則禾芒乃爲秒。</段玉裁注>
<許慎釋>从禾，頃聲。</許慎釋>
<段玉裁注>余頃切，十一部。</段玉裁注>
<許慎釋>《詩》曰：禾穎穟穟。</許慎釋>
<段玉裁注>〈大雅〉生民文。今《詩》作禾役。毛曰。役，列也。玉裁按。役者，穎之叚借字。古支耕合韵之理也。列者，？之叚借。禾穰也。此穎通穰言之。下章之穎則專謂垂者。</段玉裁注>
</內容>

<說文字頭>䅘</說文字頭>
<內容>
<許慎釋>齊謂麥䅘也。</許慎釋>
<段玉裁注>來之本義訓麥。然則加禾旁作。來俗字而巳。葢齊字也。據《廣韵》則《埤蒼》來？字作䅘。</段玉裁注>
<許慎釋>从禾，來聲。</許慎釋>
<段玉裁注>洛哀切。一部。按上下文皆言禾。中閒以麥。疑皆非舊次。</段玉裁注>
</內容>

<說文字頭>𥝩</說文字頭>
<內容>
<許慎釋>禾成秀人所收者也。</許慎釋>
<段玉裁注>依《爾雅音義》及元應書訂。𥝩與秀古互訓。如〈月令〉注：黍秀舒散。卽謂黍𥝩也。人所收。故从爪。</段玉裁注>
<許慎釋>从爪禾。</許慎釋>
<段玉裁注>會意。小徐作爪聲。非。此與采同意。徐醉切，十五部。</段玉裁注>
</內容>

<說文字頭>穗</說文字頭>
<內容>
<許慎釋>俗从禾，惠聲。</許慎釋>
</內容>

<說文字頭>䄪</說文字頭>
<內容>
<許慎釋>禾危𥝩也。</許慎釋>
<段玉裁注>危𥝩謂穎欲𣃔落也。《齊民要術》云：刈晚則穗折。遇風則收減。《玉篇》云：䄪亦懸物也。則䄪同《方言》之？。《方言》曰：？、縣（⿰県系）也。趙魏之閒曰？。燕趙之郊縣（⿰県系）物於臺之上謂之？。郭樸曰。了？、縣（⿰県系）物皃。丁小反。按元應書及《集韵》所引《方言》皆如是。今本《方言》作佻。妄人所改耳。王延壽王孫賦。？瓜懸而瓠垂。？者象形字。䄪者諧聲字。</段玉裁注>
<許慎釋>从禾，勺聲。</許慎釋>
<段玉裁注>都了切，二部。</段玉裁注>
</內容>

<說文字頭>穟</說文字頭>
<內容>
<許慎釋>禾𥝩之皃。</許慎釋>
<段玉裁注>〈大雅〉生民曰。禾役穟穟。釋訓曰。穟穟，苗也。《毛傳》曰：穟穟、苗好美也。按《公羊傳》〔注〕：生曰苗。秀曰禾。苗禾一也。釋訓、《毛傳》與許說一也。許以經言禾穎。則穟穟指𥝩。言成就之皃。</段玉裁注>
<許慎釋>从禾，遂聲。</許慎釋>
<段玉裁注>徐醉切，十五部。</段玉裁注>
<許慎釋>《詩》曰：禾穎穟穟。</許慎釋>
<段玉裁注>按古音支淸二部互轉。役在支部。卽穎之入聲。葢卽穎之叚借字。許此句葢用三家《詩》「如如鳥斯？爲正字。《毛詩》作革爲叚借字也。</段玉裁注>
</內容>

<說文字頭><img src="324A-01">𦼯</img></說文字頭>
<內容>
<許慎釋>穟或从艸。</許慎釋>
</內容>

<說文字頭><img src="324A-02">𥠄</img></說文字頭>
<內容>
<許慎釋>禾𠂹皃。</許慎釋>
<段玉裁注>禾𥝩必𡍮。𥝩重則秆𡍮。</段玉裁注>
<許慎釋>从禾，耑聲，讀若端。</許慎釋>
<段玉裁注>十四部。今音丁果切。取朵字之意。</段玉裁注>
</內容>

<說文字頭>䅥</說文字頭>
<內容>
<許慎釋>禾舉出苗也。</許慎釋>
<段玉裁注>何休曰。生曰苗。秀曰禾。禾𥝩初挺出於苗是曰䅥。既成則屈而下？矣。〈周頌〉曰：驛驛其達。有厭其傑。毛云：達，射也。有厭其傑。言傑苗厭然特美也。毛、鄭釋《詩》皆謂苗。許云：禾舉出苗則謂𥝩。手部揭者，高舉也。音義略同。</段玉裁注>
<許慎釋>从禾，曷聲。</許慎釋>
<段玉裁注>居謁切。十五部。《廣韵》入曷薛二韵。</段玉裁注>
</內容>

<說文字頭>秒</說文字頭>
<內容>
<許慎釋>禾芒也。</許慎釋>
<段玉裁注>下文云：禾有秒。秋分而秒定。《淮南書》「秒作蔈。亦作䅺。按〈艸部〉云：蔈，末也。禾芒曰秒。猶木末曰杪。九穀攷曰。粟之孚甲無芒。芒生於粟𥝩之莖。</段玉裁注>
<許慎釋>从禾，少聲。</許慎釋>
<段玉裁注>亡沼切，二部。</段玉裁注>
</內容>

<說文字頭>穖</說文字頭>
<內容>
<許慎釋>禾穖也。</許慎釋>
<段玉裁注>九穀攷曰。禾𥝩成實離離若聚珠相聯貫者，謂之穖。與珠璣之璣同意。《吕氏春秋》「得時之禾。疏穖而穗大。得時之稻。長秱疏穖。高注云：穖、禾穗果？。是也。玉裁謂。穖貴疏者。禾𥝩緊密。每顆皆綻而後能疏也。穖疏而穗乃大。</段玉裁注>
<許慎釋>从禾，幾聲。</許慎釋>
<段玉裁注>居豨切，十五部。</段玉裁注>
</內容>

<說文字頭>秠</說文字頭>
<內容>
<許慎釋>一稃二米。从禾，丕聲。《詩》曰：誕降嘉穀。惟秬惟秠。天賜后稷之嘉穀也。</許慎釋>
<段玉裁注>按此解當云稃也。从禾，丕聲。《詩》曰：誕降嘉穀。惟秬惟秠。黑黍、一稃二米。天賜后稷之嘉穀也。爲淺人改竄之耳。《詩》生民。惟秬惟秠。〈釋艸〉曰：秬、黑黍。秠、一稃二米。《毛傳》正同。葢黑黍一稃二米曰秬。言秬而一稃二米巳見。經文以惟秠足句。見黑黍之稃有異。不比下文惟虋惟芑。畫然二物。故釋訓者以黑黍系秬。以一稃二米系秠。分屬之。鄭志。張逸問云：鬯人職注：秬如黑黍。一秠二米。按《爾雅》「秠、一稃二米。未知二者同異。荅曰。秠卽其皮。稃亦皮也。《爾雅》重言以曉人。更無異偁也。據此知秠卽稃。凡稃皆曰秠。非必二米一桴也。許於鬯部？下云：黑黍也。一稃二米。是可見一稃二米者謂秬。非、謂凡秠也。此必偁經文惟秬惟秠。而後總釋之曰黑黍、一稃二米。則《爾雅》、《毛傳》訓詁之意明矣。秠之本義與稃同。故必先之曰稃也。从禾，丕聲。而後引《詩》「則知經義與字義無不合矣。小徐本秠稃二篆相屬。此必古本。秠稃？穅四篆同義。淺人墨守《爾雅》、《毛傳》「而不心知其意。乃妄改許書。致文理不通而不可讀。？悲切。《字林》匹几匹九夫九三反。匹九夫九二反則當从不聲。《玉篇》作秠。是也。古音在一部。○今鬯人注：如黑黍一稃二米。《詩》正義引作一秠二米。葢正義所引是。鄭作一秠。《爾雅》作一稃。鄭意秠卽稃。故荅問云爾。</段玉裁注>
</內容>

<說文字頭>稃</說文字頭>
<內容>
<許慎釋>？也。</許慎釋>
<段玉裁注>小徐本此篆與秠篆相屬。古本也。《玉篇》次苐正同。自淺人不知秠解而改竄之。乃又移易篆之次第矣。甫田箋曰。方，房也。謂孚甲始生而未合時也。古借孚爲稃。</段玉裁注>
<許慎釋>从禾，孚聲。</許慎釋>
<段玉裁注>芳無切，古音在三部。</段玉裁注>
</內容>

<說文字頭><img src="324B-01">𥹃</img></說文字頭>
<內容>
<許慎釋>稃或从米，付聲。</許慎釋>
</內容>

<說文字頭><img src="324B-02">𥢶</img></說文字頭>
<內容>
<許慎釋>穅也。从禾，會聲，讀若裹。</許慎釋>
<段玉裁注>苦會切。十五部。《玉篇》公臥公外二切。公臥卽讀若裹之云：會聲而讀若裹者，合音也。</段玉裁注>
</內容>

<說文字頭>穅</說文字頭>
<內容>
<許慎釋>穀之皮也。</許慎釋>
<段玉裁注>云穀者，晐黍稷稻梁麥而言。穀猶粟也。今人謂巳脫於米者爲穅。古人不爾。穅之言空也。空其中以含米也。凡康寧、康樂皆本義空中之引伸。今字分別。乃以本義从禾。引伸義不从禾。</段玉裁注>
<許慎釋>从禾米。庚聲。</許慎釋>
<段玉裁注>庚毛刻作康。誤。今正。苦岡切，十部。</段玉裁注>
</內容>

<說文字頭><img src="324B-03">康</img></說文字頭>
<內容>
<許慎釋>穅或省作。</許慎釋>
<段玉裁注>稃𥢶穅康<pb n="328"/>四篆大徐在秳𥝬二篆之下。今以類移此。</段玉裁注>
</內容>

<說文字頭>秨</說文字頭>
<內容>
<許慎釋>禾繇皃。</許慎釋>
<段玉裁注>繇今搖字。今俗語說動搖之皃曰秨。卽此字也。</段玉裁注>
<許慎釋>从禾，乍聲，讀若昨。</許慎釋>
<段玉裁注>在各切，五部。</段玉裁注>
</內容>

<說文字頭>穮</說文字頭>
<內容>
<許慎釋>槈鉏田也。</許慎釋>
<段玉裁注>各本作耕禾閒也。今正。〈周頌〉《釋文》引《說文》「穮、槈鉏田也。表嬌反。《字林》「穮、耕禾閒也。方遙反。然則今本《說文》淺人用《字林》改之。穮者，𦓷也。非耕也。〈周頌〉緜緜其麃〔毛傳〕曰：麃，耘也。釋訓曰。緜緜，麃也。孫炎云：緜緜言詳密也。郭樸云：芸不息也。《左傳》「是穮是蔉。杜云：穮，耘也。許云槈鉏田者。槈、薅器也。鉏、立薅斫也。薅者，披田艸也。或槈其田。或鉏其田。皆曰穮。今吳下俗語說用鉏曰暴。卽此字也。</段玉裁注>
<許慎釋>从禾，麃（⿸鹿火）聲。</許慎釋>
<段玉裁注>甫嬌切。二部。〈周頌〉叚麃爲之。</段玉裁注>
<許慎釋>《春秋傳》曰：是穮是袞。</許慎釋>
<段玉裁注>《左傳》昭元年文。袞之言畎也。謂壅禾本也。</段玉裁注>
</內容>

<說文字頭>䅁</說文字頭>
<內容>
<許慎釋>轢禾也。</許慎釋>
<段玉裁注>轢者，車所踐也。此轢讀如勞。卽《齊民要術》所謂勞也。郞到切。賈思勰曰。古曰耰。今曰勞。《說文》「櫌、摩田器。今人鄙語曰摩勞。種穀之法。苗既出壟。每一經雨白背時。輒以鐵齒𨫒楱縱横杷而勞之。杷法。令人坐上數以手𣃔去艸。如此令地輭。易鉏。省力。中鋒止。苗高一尺。鋒之。按賈云鋒之、謂鉏之也。<pb n="328-1"/>勞之而後鋒之。然則案之而後穮之矣。</段玉裁注>
<許慎釋>从禾，安聲。</許慎釋>
<段玉裁注>轢禾者，所以安禾也。形聲包會意。烏旰切，十四部。</段玉裁注>
</內容>

<說文字頭>秄</說文字頭>
<內容>
<許慎釋>雝禾本。</許慎釋>
<段玉裁注>雝俗作壅。〈小雅〉「或耘或耔。毛曰。耘、除艸也。耔、雝本也。〈食貨志〉「后稷始畎田。以二耜爲耦。廣尺深尺曰畎。長終畝。一畝三畎。一夫三百畎。而播種於畎中。苗生三葉以上。稍耨隴艸。因壝其土以附苗根。故其《詩》曰：或芸或芓。黍稷儗儗。芸、除艸也。秄、附根也。言苗稍壯。每耨輒附根。比盛暑。隴盡而根深。能風與旱。故儗儗而盛也。按班所據《詩》作芓。古文叚借字。說《詩》作秄。小篆字。《詩》言耘秄。《左傳》言穮袞。袞者，畎也。隤壟艸壅於畎中也。耔蔉皆俗字。</段玉裁注>
<許慎釋>从禾，子聲。</許慎釋>
<段玉裁注>卽里切，一部。</段玉裁注>
</內容>

<說文字頭>穧</說文字頭>
<內容>
<許慎釋>穫刈也。</許慎釋>
<段玉裁注>穫刈謂穫而芟之也。刈同乂。芟艸也。刈之必齊。故从？。〈小雅〉曰：此有不斂穧。謂巳刈而遺於田未斂者也。上文不穫稺。謂幼禾留於田未刈者也。〈釋詁〉曰：馘、穧，穫也。鄭注《周禮》云：四秉曰筥。謂一穧也。</段玉裁注>
<許慎釋>一曰撮也。</許慎釋>
<段玉裁注>撮者，四圭也。一曰㒳指撮也。然則穧之別義謂少也。</段玉裁注>
<許慎釋>从禾，𠫼聲。</許慎釋>
<段玉裁注>上文既有？字。以禾在上、禾在旁別其義。在詣切，十五部。</段玉裁注>
</內容>

<說文字頭>穫</說文字頭>
<內容>
<許慎釋>刈穀也。</許慎釋>
<段玉裁注>穫之言獲也。刈穀者，以銍以鎌。</段玉裁注>
<許慎釋>从禾，蒦聲。</許慎釋>
<段玉裁注>胡郭切，五部。</段玉裁注>
</內容>

<說文字頭>䆅</說文字頭>
<內容>
<許慎釋>積禾也。</許慎釋>
<段玉裁注>䆅積雙聲。《廣雅》曰：䆅，積也。</段玉裁注>
<許慎釋>从禾，資聲。</許慎釋>
<段玉裁注>卽夷切，十五部。</段玉裁注>
<許慎釋>《詩》曰：䆅之秩秩。</許慎釋>
<段玉裁注>〈周頌〉文。今作積之栗栗。毛云：栗栗、衆多也。無䆅積也之文。葢許偁三家《詩》也。</段玉裁注>
</內容>

<說文字頭>積</說文字頭>
<內容>
<許慎釋>聚也。</許慎釋>
<段玉裁注>禾與粟皆得偁積。引伸爲凡聚之偁。淇奧《詩》叚簀爲積。</段玉裁注>
<許慎釋>从禾，責聲。</許慎釋>
<段玉裁注>則歷切，十六部。</段玉裁注>
</內容>

<說文字頭>秩</說文字頭>
<內容>
<許慎釋>積皃。</許慎釋>
<段玉裁注>皃各本作也。今正。積之必有次敘成文理。是曰秩。《詩》叚樂傳曰。秩秩、有常也。斯干傳曰。秩秩、流行也。巧言傳曰。秩秩、進知也。賓之初筵傳曰。秩秩然肅敬也。釋訓曰。條條、秩秩，智也。又曰。秩秩，淸也。皆引伸之義也。</段玉裁注>
<許慎釋>从禾，失聲。</許慎釋>
<段玉裁注>直質切。十二部。古叚？爲秩。如秩秩大猷。〈大部〉作？？大猷。《儀禮》注云：秩或爲臷。皆是也。</段玉裁注>
<許慎釋>《詩》曰：䆅之秩秩。</許慎釋>
</內容>

<說文字頭>稛</說文字頭>
<內容>
<許慎釋>絭束也。</許慎釋>
<段玉裁注>絭束謂以繩束之。《國語》「垂櫜而入。稇載而歸。韋注：稇，絭也。古亦叚麇爲之。如《左傳》羅無勇麇之、及潞麇之是也。《方言》「稇，就也。注：稇稇、成就皃。《廣韵》作成熟。葢禾熟而刈之。而絭束之。其義相因也。</段玉裁注>
<許慎釋>从禾，囷聲。</許慎釋>
<段玉裁注>苦本切。十三部。按本从囷聲。𠀉吻反。轉入䰟韵。爲苦本切。<pb n="328-3"/>非从困聲也。</段玉裁注>
</內容>

<說文字頭>稞</說文字頭>
<內容>
<許慎釋>穀之善者。</許慎釋>
<段玉裁注>謂凡穀顆粒俱佳者。《廣韵》云：淨穀。</段玉裁注>
<許慎釋>从禾，果聲。</許慎釋>
<段玉裁注>胡瓦切，古音讀如顆。十七部。</段玉裁注>
<許慎釋>一曰無皮穀。</許慎釋>
<段玉裁注>謂穀中有去稃者也。此義當讀如裸。</段玉裁注>
</內容>

<說文字頭>秳</說文字頭>
<內容>
<許慎釋>春粟不潰也。</許慎釋>
<段玉裁注>〈水部〉曰：潰，漏也。春粟不潰者，謂無散於臼外者也。葢春之用力重則或潰。用力輕則不。是曰？。今俗謂輕春曰桄。古曠切。卽？之轉語也。</段玉裁注>
<許慎釋>从禾，𠯑聲。</許慎釋>
<段玉裁注>戶𢬸切，按當古𣴠切。十五部。</段玉裁注>
</內容>

<說文字頭><img src="325B-01">𥝖</img></說文字頭>
<內容>
<許慎釋>𥞸也。从禾，气聲。</許慎釋>
<段玉裁注>居气切。十五部。《篇》、《韵》皆下𣳚切。</段玉裁注>
</內容>

<說文字頭>䅵</說文字頭>
<內容>
<許慎釋>禾皮也。</許慎釋>
<段玉裁注>禾皮者，禾稿之皮也。《吕氏春秋》曰。得時之麥。薄䅵而赤色。本謂稿皮。因以𧦝䅌皮。羔聲勺聲古音同在二部。故䅵音灼。下文曰禾若秧穰、曰把取禾若。若卽䅵。今音相近。又改其字耳。</段玉裁注>
<許慎釋>从禾，羙聲。</許慎釋>
<段玉裁注>之若切。古音在二部。平聲。按春秋經有禚字。齊地名。今《釋文》、《五經文字》皆作禚。从示。惟《玉篇》〈禾部〉䅵下曰。又齊地名。而示部禚字在部末。孫強等所沾。然則希馮所據春秋字从禾。</段玉裁注>
</內容>

<說文字頭>稭</說文字頭>
<內容>
<許慎釋>禾？去其皮。祭天㠯爲席也。</許慎釋>
<段玉裁注>禮器曰。莞簟之安而？鞂之設。鄭注：穗去實曰鞂。引〈禹貢〉三百<pb n="329"/>里納鞂服。〈禹貢〉《釋文》「秸本或作稭。然則稭秸鞂三形同。又或作䕸。亦同。謂禾莖既刈之。上去其穗。外去其皮。存其淨莖。是曰稭。鄭云穗去實。猶云穎去穗也。穎謂莖之近穗者。鄭注〈禹貢〉云：銍謂刈穗𣃔去稾也。稭又去其穎也。是謂下𢧵爲稾。近穗爲穎。故三百里納秸者，不惟去稾。又去穎而納穗。其注禮器云：穗去實者。正謂去穗用近穗之穎。與許云稾去皮者少異。許云稾者，兼穎而言。言稾得兼穎。言穎不兼稾也。</段玉裁注>
<許慎釋>从禾，皆聲。</許慎釋>
<段玉裁注>古切，十五部。</段玉裁注>
</內容>

<說文字頭>稈</說文字頭>
<內容>
<許慎釋>禾莖也。</許慎釋>
<段玉裁注>謂自根之上至貫於穗者是也。</段玉裁注>
<許慎釋>从禾，旱聲。</許慎釋>
<段玉裁注>古旱切，十四部。</段玉裁注>
<許慎釋>《春秋傳》曰：或投一秉稈。</許慎釋>
<段玉裁注>昭公卄七年《左傳》曰：或取一編菅焉。或取一秉秆焉。國人投之。此以二句合爲一句耳。</段玉裁注>
</內容>

<說文字頭>秆</說文字頭>
<內容>
<許慎釋>稈或从干作。</許慎釋>
<段玉裁注>干聲。</段玉裁注>
</內容>

<說文字頭>稾</說文字頭>
<內容>
<許慎釋>稈也。</許慎釋>
<段玉裁注>《廣雅》、《左傳》〔注〕皆云：秆，稾也。叚借爲矢榦之稾、屈平屬艸稾之稾。</段玉裁注>
<許慎釋>从禾，高聲。</許慎釋>
<段玉裁注>古老切，二部。</段玉裁注>
</內容>

<說文字頭>秕</說文字頭>
<內容>
<許慎釋>不成粟也。</許慎釋>
<段玉裁注>按不成粟之字从禾。惡米之字从米。而皆比聲。此其別也。《左傳》「若其不具。用秕粺也。杜云：秕、穀不成者。僞古文云：若粟之有秕。《吕覽》云：凡禾之患。不俱生而俱死。是<pb n="329-1"/>以先生者美米。後生者多秕。是故其耨也。長其兄而去其弟。按今俗𧦝穀之不充者曰？。補結切。卽秕之俗音俗字也。引伸之凡敗者曰秕。《漢書》曰。秕我王度。</段玉裁注>
<許慎釋>从禾，比聲。</許慎釋>
<段玉裁注>卑履切，十五部。</段玉裁注>
</內容>

<說文字頭>䅌</說文字頭>
<內容>
<許慎釋>麥莖也。</許慎釋>
<段玉裁注>麥莖光澤娟好。故曰䅌。一作？。潘岳射雉賦曰闚䦓？葉是。</段玉裁注>
<許慎釋>从禾，肙聲。</許慎釋>
<段玉裁注>古玄切，十四部。</段玉裁注>
</內容>

<說文字頭><img src="326A-01">𥞥</img></說文字頭>
<內容>
<許慎釋>黍穰也。</許慎釋>
<段玉裁注>《廣雅》「黍穰謂之䅀。《左傳》「使巫以桃茢先祓殯。杜注云：茢黍穰。〈檀弓〉：以巫祝桃茢執戈。鄭注云：茢、萑苕。按二物皆可爲彗。二字可通用。故注不同。許說其本義也。《詩》生民。禾役穟穟。《毛傳》「役，列也。列葢？之叚借。禾穰亦得謂之？也。</段玉裁注>
<許慎釋>从禾，𥞥聲。</許慎釋>（𥞥=列？）
<段玉裁注>良薛切，十五部。</段玉裁注>
</內容>

<說文字頭>穰</說文字頭>
<內容>
<許慎釋>黍？巳治者。</許慎釋>
<段玉裁注>巳治、謂巳治去其？皮也。謂之穰者，莖在皮中如瓜瓤在瓜皮中也。〈周頌〉〔傳〕曰：穰穰，衆也。此叚借也。</段玉裁注>
<許慎釋>从禾，襄聲。</許慎釋>
<段玉裁注>汝羊切，十部。</段玉裁注>
</內容>

<說文字頭>秧</說文字頭>
<內容>
<許慎釋>禾若秧穰也。</許慎釋>
<段玉裁注>若卽上文之䅵也。若者，擇菜也。擇菜者必去其邊皮。因之凡可去之皮曰若。竹皮亦曰？。《漢書》「印絫絫。綬若若。絫絫、重積也。若若、如蘀若之多也。秧穰曡韵字。《集韵》曰。禾下葉多也。今俗謂稻之初生者曰秧。凡艸木之幼可移栽者皆曰秧。此與古義別。</段玉裁注>
<許慎釋>从禾，央聲。</許慎釋>
<段玉裁注>於良切，十部。</段玉裁注>
</內容>

<說文字頭>䅭</說文字頭>
<內容>
<許慎釋>䅭䅣。穀名。</許慎釋>
<段玉裁注>《廣雅》曰：䅭䅣，穄也。按許但云穀名。不與穄篆爲伍。則與張說異。</段玉裁注>
<許慎釋>从禾，旁聲。</許慎釋>
<段玉裁注>薄庚切，古音在十部。</段玉裁注>
</內容>

<說文字頭>䅣</說文字頭>
<內容>
<許慎釋>䅭䅣也。</許慎釋>
<段玉裁注>二字曡韵。</段玉裁注>
<許慎釋>从禾，皇聲。</許慎釋>
<段玉裁注>戶光切，十部。</段玉裁注>
</內容>

<說文字頭>秊</說文字頭>
<內容>
<許慎釋>穀孰也。</許慎釋>
<段玉裁注>《爾雅》曰：夏曰歲。商曰祀。周曰年。唐虞曰載。年者，取禾一孰也。</段玉裁注>
<許慎釋>从禾，千聲。</許慎釋>
<段玉裁注>奴顚切，古音在十二部。</段玉裁注>
<許慎釋>《春秋傳》曰：大有年。</許慎釋>
<段玉裁注>宣十六年經文。《穀梁傳》曰：五穀皆孰爲有年。五穀皆大孰爲大有年。</段玉裁注>
</內容>

<說文字頭>穀</說文字頭>
<內容>
<段玉裁注>此篆體依《五經文字》〈木部〉正。</段玉裁注>
<許慎釋>續也。</許慎釋>
<段玉裁注>穀與粟同義。引伸爲善也。〈釋詁〉、《毛傳》皆曰。穀，善也。又〈大雅〉〔傳〕曰：穀，祿也。</段玉裁注>
<許慎釋>百穀之總名也。</許慎釋>
<段玉裁注>《周禮》太宰言九穀。鄭云：黍、稷、稻、粱、麻、大小豆、小麥，苽也。膳夫。食用六穀。先鄭云：稌、黍、稷、粱、麥，苽也。疾醫言五穀。鄭曰。麻、黍、稷、麥，豆也。《詩》、書言百穀。種類繁多。約舉兼晐之詞也。惟禾黍爲嘉穀。李善引辥君《韓詩》章句曰。穀類非一。故言百也。</段玉裁注>
<許慎釋>从禾，𣪊聲。</許慎釋>
<段玉裁注>𣪊者，今之殼字。穀必有稃甲。此以形聲包會意也。古祿切，三部。</段玉裁注>
</內容>

<說文字頭>稔</說文字頭>
<內容>
<許慎釋>穀孰也。</許慎釋>
<段玉裁注>稔之言飪也。</段玉裁注>
<許慎釋>从禾，念聲。</許慎釋>
<段玉裁注>而甚切，七部。</段玉裁注>
<許慎釋>《春秋傳》曰：不五稔是。</許慎釋>
<段玉裁注>昭元年《左傳》文。</段玉裁注>
</內容>

<說文字頭>租</說文字頭>
<內容>
<許慎釋>田賦也。从禾，且聲。</許慎釋>
<段玉裁注>則吾切，五部。</段玉裁注>
</內容>

<說文字頭>稅</說文字頭>
<內容>
<許慎釋>租也。从禾，兌聲。</許慎釋>
<段玉裁注>輸芮切，十五部。</段玉裁注>
</內容>

<說文字頭>䆃</說文字頭>
<內容>
<許慎釋>䆃米也。</許慎釋>
<段玉裁注>三字句。各本刪（⿰刂）䆃字。改米爲禾。自吕氏《字林》、顔氏家訓時巳然。今正。䆃，擇也。擇米曰䆃米。漢人語如此。雅俗共知者。《漢書》百官表、後書殤帝和帝紀皆有䆃官。注皆云：䆃官主擇米。鄧后詔曰。減大官䆃官。自非共陵廟稻粱米。不得䆃擇。光武詔曰。郡國異味。有豫養䆃擇之勞。凡作導者譌字也。䆃米是常語。故以䆃米釋䆃篆。如河下云河水、巂下云巂周之比。淺人槩謂複字而刪（⿰刂）之。又改米爲禾。吕忱、徐廣、顔之推、司馬貞皆執誤本《說文》「謂䆃是禾名。豈知䆃果禾名則許書之例當與？穆私三篆爲伍。而不廁於此。</段玉裁注>
<許慎釋>从禾，道聲。</許慎釋>
<段玉裁注>徒到切，古音在三部。</段玉裁注>
<許慎釋>司馬相如曰。䆃一莖六穗也。</許慎釋>
<段玉裁注>史漢〈司馬相如傳．封禪文〉曰。囿騶虞之珍羣。徼麋鹿之怪獸。䆃一莖六穗於庖。犧雙觡共柢之獸。獲周餘珍放龜於岐。招翠黃乘龍於沼。鄭德云：䆃，擇也。一莖六穗謂嘉禾之米。鄭語冣<pb n="330"/>明憭。言於庖者，擇米作飯必於庖也。吕忱乃云禾一莖六穗謂之䆃。葢不讀〈封禪文〉。而誤𣃔許書之句度矣。</段玉裁注>
</內容>

<說文字頭>𥡃</說文字頭>
<內容>
<許慎釋>虛無食也。</許慎釋>
<段玉裁注>《爾雅》「果不孰爲荒。《周禮》疏曰。疏穀皆不孰爲大荒。按荒年字當作𥡃。荒行而𥡃廢矣。</段玉裁注>
<許慎釋>从禾，荒聲。</許慎釋>
<段玉裁注>呼光切，十部。</段玉裁注>
</內容>

<說文字頭>穌</說文字頭>
<內容>
<許慎釋>杷取禾若也。</許慎釋>
<段玉裁注>杷各本作把。今正。禾若散亂。杷而取之。不當言把也。〈離騷〉。蘇糞壤以充幃兮。謂申椒其不芳。王逸曰。蘇，取也。韓信傳曰。樵蘇後爨。師不宿飽。《漢書音義》曰：樵、取薪也。蘇、取草也。此皆假蘇爲穌也。蘇、桂荏也。蘇行而穌廢矣。〈樂記〉。蟄蟲昭蘇。注云：更息曰蘇。據《玉篇》云：穌，息也。死而更生也。然則希馮所據〈樂記〉作穌。</段玉裁注>
<許慎釋>从禾，魚聲。</許慎釋>
<段玉裁注>素孤切，五部。</段玉裁注>
</內容>

<說文字頭>稍</說文字頭>
<內容>
<許慎釋>出物有漸也。</許慎釋>
<段玉裁注>漸依許當作？。漸行而？廢矣。稍之言小也，少也。凡古言稍稍者皆漸進之謂。《周禮》「稍食、祿稟也。云稍者，謂祿之小者也。</段玉裁注>
<許慎釋>从禾，肖聲。</許慎釋>
<段玉裁注>所敎切，二部。</段玉裁注>
</內容>

<說文字頭>秋</說文字頭>
<內容>
<許慎釋>禾穀孰也。</許慎釋>
<段玉裁注>其時萬物皆老。而莫貴於禾穀。故从禾。言禾復言穀者，晐百穀也。《禮記》曰：西方者秋。秋之爲言揫也。</段玉裁注>
<許慎釋>从禾，？省聲。</許慎釋>
<段玉裁注>七由切，三部。</段玉裁注>
</內容>

<說文字頭><img src="327A-01">𥤚</img></說文字頭>
<內容>
<許慎釋>籒文。不省。</許慎釋>
</內容>

<說文字頭>秦</說文字頭>
<內容>
<許慎釋>伯益之後所封國。</許慎釋>
<段玉裁注>鄭《詩》諩曰。秦者，隴西谷名。於〈禹貢〉近雍州鳥鼠之山。堯時有伯翳者。實臯陶之子。佐禹治水。水土既平。舜命作虞官。掌上下草木鳥獸。賜姓曰嬴。歷夏商興衰。亦世有人焉。周孝王使其末孫非子養馬於汧渭之間。孝王封非子爲附庸。邑之於秦谷。至曾孫秦仲。宣王又命作大夫。始有車馬禮樂侍御之好。國人美之。秦之變風始作。按伯益、伯翳實一人。臯陶之子也。今甘肅秦州淸水縣（⿰県系）有故秦城。漢〈地理志〉之隴西秦亭、秦谷也。</段玉裁注>
<許慎釋>地宜禾。从禾，舂省。</許慎釋>
<段玉裁注>地宜禾者，說字形所以从禾从舂也。職方氏曰。雍州穀宜黍稷。豈秦穀獨宜禾與。匠鄰切。十二部。按此字不以舂禾會意爲本義、以地名爲本義者，通人所傳如是也。</段玉裁注>
<許慎釋>一曰秦、禾名。</許慎釋>
<段玉裁注>此别一義。</段玉裁注>
</內容>

<說文字頭><img src="327A-02">𥠼</img></說文字頭>
<內容>
<許慎釋>籒文秦。从秝。</許慎釋>
</內容>

<說文字頭>稱</說文字頭>
<內容>
<許慎釋>銓也。</許慎釋>
<段玉裁注>銓者，衡也。《聲類》曰。銓所以稱物也。稱俗作秤。按爾、幷舉也。偁，揚也。今皆用稱。稱行而爾偁廢矣。</段玉裁注>
<許慎釋>从禾，爯聲。</許慎釋>
<段玉裁注>處陵切。六部。《廣韵》又昌孕切。是也，等也。銓義之引伸。</段玉裁注>
<許慎釋>春分而禾生。</許慎釋>
<段玉裁注>上文云：以二月生。</段玉裁注>
<許慎釋>日夏至晷景可度。<pb n="330-2"/>禾有秒。</許慎釋>
<段玉裁注>謂其時禾乃有芒也。</段玉裁注>
<許慎釋>秋分而秒定。</許慎釋>
<段玉裁注>上文云：以八月孰。孰時芒乃定。</段玉裁注>
<許慎釋>律數十二。</許慎釋>
<段玉裁注>句。十二謂六律六吕也。</段玉裁注>
<許慎釋>十二秒而當一分。</許慎釋>
<段玉裁注>十二兩字舊奪，今補。下文云十髮爲程。一程爲分。十分爲寸。然則十二禾秒而當十髮。《淮南》天文訓作十二蔈而當一粟。</段玉裁注>
<許慎釋>十分而寸。</許慎釋>
<段玉裁注>天文訓作十二粟而當一寸。</段玉裁注>
<許慎釋>其㠯爲重。</許慎釋>
<段玉裁注>以衡輕重也。</段玉裁注>
<許慎釋>十二粟爲一分。</許慎釋>
<段玉裁注>此粟謂禾粟。</段玉裁注>
<許慎釋>十二分爲一銖。</許慎釋>
<段玉裁注>百四十四粟也。天文訓曰。十二粟而當一分。十二分而當一銖。十二銖而當半兩。衡有左右。因倍之。故二十四銖爲一兩。按〈金部〉銖下曰。權十分黍之重也。十分黍有譌。依此則當云十二分粟之重也。許用《淮南》說。與《說苑》、律歷志說異。</段玉裁注>
<許慎釋>故諸程品皆从禾。</許慎釋>
<段玉裁注>度起於十二秒。權起於十二粟。諸程品之字、謂稱以下七篆也。此釋稱从禾之意。倂釋科以下六字从禾之意也。</段玉裁注>
</內容>

<說文字頭>科</說文字頭>
<內容>
<許慎釋>程也。</許慎釋>
<段玉裁注>《廣韵》曰：。程也。條也。本也。品也。又科、𣃔也。按實一義之引伸耳。《論語》曰：爲力不同科。《孟子》曰：盈科而後進。趙岐曰。科，坎也。按盈科爲盈等也。</段玉裁注>
<許慎釋>从禾斗。</許慎釋>
<段玉裁注>依《韵會》所據小徐本。苦禾切，十七部。</段玉裁注>
<許慎釋>斗者，量也。</許慎釋>
<段玉裁注>說从斗之意。</段玉裁注>
</內容>

<說文字頭>程</說文字頭>
<內容>
<許慎釋>程品也。</許慎釋>
<段玉裁注>大徐無程字。按此三字爲句。與䆃米也一例。淺人槩謂複字而刪（⿰刂）之。品者，衆庶也。因衆庶而立之法則。斯謂之程品。上文言諸程品可證矣。荀卿曰。程者，物之準也。〈月令〉「陳祭器。按度程。注：程謂器所容也。《漢書》「張蒼定章程。如淳云：章、曆數之章術也。程者，權衡丈尺斗斛之平法也。</段玉裁注>
<許慎釋>十髮爲程。一程爲分。</許慎釋>
<段玉裁注>一俗本作十。誤。大小徐舊本、漢制攷、小學紺珠皆不誤。百髮爲分。𣃔無是理。</段玉裁注>
<許慎釋>十分爲寸。</許慎釋>
<段玉裁注>十髮爲程。度起於此。十髮當禾秒十二。故字从禾。</段玉裁注>
<許慎釋>从禾，呈聲。</許慎釋>
<段玉裁注>直貞切，十一部。</段玉裁注>
</內容>

<說文字頭>稯</說文字頭>
<內容>
<許慎釋>布之八十縷爲稯。</許慎釋>
<段玉裁注>按此當有奪文。聘《禮記》曰：禾四秉曰筥。十筥曰稯。十稯曰秅。許下文五稯爲？。二？爲秅。正本記文。若先之曰布八十縷爲稯。則下文不爲四百縷爲？、八百縷爲秅乎。知其𣃔不然矣。葢必云：禾四十秉爲稯。从禾，㚇聲。一曰布之八十縷爲稯。轉寫奪漏而亂之耳。秉見又部。云禾把也。从又持禾。云四十秉爲稯。則上下相屬成文。鄭注《周禮》云：禾、稾實幷刈者也。秉、手把也。稯猶束也。《國語》「其歲。收<pb n="331"/>田一井。出稯禾、秉芻、缶米。不是過也。稯禾謂禾四十秉。秉芻謂芻一把。韋注殊誤。布八十縷爲稯者。《史記》孝景本紀。令徒𨽻衣七稯布。《索隱》、正義皆云：葢七𦫵布用五百六十縷。《漢書》〈王莽傳〉：一月之祿。十緵布二匹。孟康云：緵、八十縷也。攷鄭注〈喪服〉曰。八十縷爲𦫵。𦫵當爲登。登，成也。今之禮皆登爲𦫵。俗誤巳行久矣。賈公彦云：今亦云布八十縷謂之宗。宗卽古之𦫵也。是則宗緵登𦫵一語之轉。〈聘禮〉今文作稯。古文作緵。許从今文。故糸部無緵。布縷與禾把皆數也。故同名。糸部緦下云：十五𦫵布。謂十五稯布也。</段玉裁注>
<許慎釋>从禾，㚇聲。</許慎釋>
<段玉裁注>子紅切，九部。</段玉裁注>
</內容>

<說文字頭><img src="328A-01">𥞝</img></說文字頭>
<內容>
<許慎釋>籒文稯省。</許慎釋>
<段玉裁注>㚇亦兇聲也。</段玉裁注>
</內容>

<說文字頭>秭</說文字頭>
<內容>
<許慎釋>五稯爲秭。</許慎釋>
<段玉裁注>禾二百秉也。《周禮》掌客注有秅秭麻荅之文。秅秭連文。則非《詩》之秭也。謂五稯也。</段玉裁注>
<許慎釋>从禾，𠂔（⿹巿丿）聲。</許慎釋>
<段玉裁注>將几切，十五部。</段玉裁注>
<許慎釋>一曰數？（⿱𠶷心）至萬曰秭。</許慎釋>
<段玉裁注>？（⿱𠶷心）各本作億。今依心部正。〈周頌〉兩言萬億及秭。毛曰。數萬至萬曰億。數億至萬曰秭。定本、集注、《釋文》皆作數億至萬。《釋文》所記別本及正義及前此甄鸞五經筭術皆作數億至億。許書多襲《毛傳》「此云數？至萬曰秭。似當出於毛。然心部云：十萬曰<pb n="331-1"/>意。不從毛之萬萬曰億。而從古數。則說秭亦不必同毛。葢毛作數億至億曰秭。許別有所受作數億至萬與。秭不見他經。惟見〈周頌〉「鄭內則注：萬億曰兆。依許說則秭卽他經之兆與。五經筭術曰。黃帝爲法。數有十等。億兆京垓秭壤溝澗正載是也。及其用也。乃有上中下三等。下數、十十變之。中數、萬萬變之。上數、數窮則變。以中數言之。《毛傳》應云數垓至億曰秭。而言數億至億曰秭。有所未詳。玉裁按。十等之說起於漢末。取〈周頌〉云秭、《國語》云經姟者演之。三等之說取鄭云今數古數者演之。許、鄭所不言。未可盡信。數億至萬亦不爲不多矣。不必從毛之數億至億也。秭之言積也。《韓詩》云陳穀曰秭。亦取積義。如？簀之爲一物、其例也。○〈釋詁〉云：歷秭筭數也。郭云：今以十億爲秭。</段玉裁注>
</內容>

<說文字頭>秅</說文字頭>
<內容>
<許慎釋>二秭爲秅。</許慎釋>
<段玉裁注>禾四百秉也。《周禮》掌客曰。上公車禾眡死牢。牢十車。車三秅。注云：禾、？實幷刈者也。〈聘禮〉「四秉曰筥。十筥曰稯。十稯曰秅。每車三秅。則三十稯也。〈聘禮注〉云：一車之禾三秅。爲千二百秉、三百筥、三十稯也。○按小徐本作秭也。《廣韵》從之。是則秅卽秭、爲今數。二秭爲秅、爲古數也。小徐本非奪字。仍記於此。</段玉裁注>
<許慎釋>从禾，乇聲。</許慎釋>
<段玉裁注>宅加切。古音在五部。丁故反。</段玉裁注>
<許慎釋>《周禮》曰。</許慎釋>
<段玉裁注>《周禮》當是本作《禮記》：淺人所改也。許書之例。謂周官經曰《周禮》「謂十七篇曰禮。十七篇之記謂之《禮記》：如偁銒毛牛藿羊芐豕薇、系之《禮記》是也。四秉爲筥以下聘《禮記》文。</段玉裁注>
<許慎釋>二百四十斤爲秉。</許慎釋>
<段玉裁注>此七字妄人所增。當刪（⿰刂）。聘《禮記》曰：十斗曰斛。十六斗曰籔。十籔曰秉。二百四十斗。云二百四十斗者，經致饔米三十車。每車秉有五籔計之。得二十四斛。爲二百四十斗也。此說米之數。與禾無涉。鄭君所謂米禾之秉筥。字同數異。妄人乃益之曰爲秉。與下文言禾之四秉曰筥相屬。而轉寫又斗譌斤。曾謂許君而有此乎。《國語》「稯禾、秉芻、缶禾。韋注當本云稯禾、四十秉也。秉，把也。缶，庾也。庾米、十六斗也。〈聘禮〉曰。十六斗曰庾。四秉曰筥。十筥曰稯。今本亦不知何人妄改。致不可讀。要之許、韋不可誣也。若《廣雅》之謬誤。又無論矣。</段玉裁注>
<許慎釋>四秉曰筥。</許慎釋>
<段玉裁注>秉見又部。曰禾秉也。从又持禾。〈秝部〉云：持一爲秉。持二爲兼。《詩毛傳》云：秉，把也。四秉冡又部言之。謂禾四把也。禾者，稾實兼刈者也。鄭注禮云：筥、穧名也。若今萊陽之閒刈稻聚把有名爲筥者。《詩》云：彼有遺秉。又云：此有不斂穧。按鄭意筥卽穧。刈禾盈手曰秉。盈手者四聚於一處爲一穧。穧十而總束之則爲稯。故曰稯猶束也。《周禮》〔注〕云：筥讀如棟梠之梠。謂一穧也。疑今禮注奪去一字。</段玉裁注>
<許慎釋>十筥曰稯。十稯曰秅。四百秉爲一秅。</許慎釋>
</內容>

<說文字頭><img src="330A-01">䄷</img></說文字頭>
<內容>
<許慎釋>百二十斤也。</許慎釋>
<段玉裁注>律厤志曰。五權之制。銖者，物繇忽微至於成著。可殊異也。本起於黃鐘之重。一龠容千二百黍。重十二銖。兩者，兩黃鐘律之重也。二十四銖而成兩。斤者，明也。十六兩成斤。鈞者，均也。三十斤成鈞。石者，大也。權之大者也。四鈞爲石。古多叚石爲䄷。〈月令〉鈞衡石是也。有假䄷爲山石者。《楚辭》悲任䄷之何益是也。</段玉裁注>
<許慎釋>稻一䄷、爲粟二十斗。禾黍一䄷、爲粟十六斗大半斗。</許慎釋>
<段玉裁注>斗、宋刻皆譌𦫵。毛本又誤改斤。今正。稻亦可偁粟。猶凡穀皆可偁米也。䄷不專用諸穀而从禾。故舉稻與禾黍之粟各一䄷合於量者言之。</段玉裁注>
<許慎釋>从禾，石聲。</許慎釋>
<段玉裁注>常隻切，古音在五部。</段玉裁注>
</內容>

<說文字頭>稘</說文字頭>
<內容>
<許慎釋>復其時也。</許慎釋>
<段玉裁注>言帀也。十二月帀爲期年。〈中庸〉一月帀爲期月。《左傳》旦至旦亦爲期。今皆假期爲之。期行而稘廢矣。</段玉裁注>
<許慎釋>从禾。
<段玉裁注>从禾者，取舊穀𣳚新穀𦫵也。</段玉裁注>
<許慎釋>其（⿳𠀠一八）聲。</許慎釋>
<段玉裁注>居之切，一部。</段玉裁注>
<許慎釋>〈唐書〉曰：稘三百有六旬。</許慎釋>
<段玉裁注>〈堯典〉文。今〈堯典〉作期，葢壁中古文作稘，孔安國以今字讀之，易爲期也。〈唐書〉，大徐作〈虞書〉「攷〈心部〉偁〈唐書〉五品不愻。大小徐本同。此則小徐作〈唐書〉「大徐作〈虞書〉「他偁〈堯典〉者凡二十五。皆云〈虞書〉「不云〈唐書〉「參差不畫一。未得其解。竊謂《尙書》〔鄭贊〕云：三科之條，五家之敎。三科者，古文家說虞〈夏書〉、〈商書〉、〈周書〉是也。五家者，今文家說〈唐書〉、〈虞書〉、〈夏書〉、〈商書〉、〈周書〉是也。虞夏同科則自〈堯典〉至〈甘誓〉爲虞〈夏書〉「愓誓以下爲〈商書〉：〈大誓〉、〈牧誓〉以下爲〈周書〉五家。〈堯典〉爲〈唐書〉「臯陶謨爲〈虞書〉「〈禹貢〉、〈甘誓〉爲〈夏書〉「〈湯誓〉以下爲〈商書〉：〈大誓〉、〈牧誓〉以下爲〈周書〉「《論衡》曰。唐虞夏殷周者，土地之名。重本不忘始。故以爲號。若人之有姓矣。說《尙書》謂五者，功德之名。盛隆之意。唐之爲言蕩蕩也。虞者，樂也。夏者，大也。殷者，中也。周者，至也。其褒五家大矣。然而失其初意。王充業今文。此五家之說之證也。伏生有五家之敎。故《尙書大傳》有唐傳、虞傳、夏傳、殷傳、周傳之目。見唐人正義所偁引。《大傳》既亡。近惠氏定宇蒐集之爲書。乃標〈堯典〉之首曰。虞夏傳唐傳。標〈禹貢〉之首曰。虞夏傳夏〔傳〕。以古文家<pb n="332-1"/>之目羼入今文家。殊爲不可通。許君云〈唐書〉者，從今文家說也。曷爲從今文家說也。〈堯典〉紀唐事。紀舜皆紀堯也。則謂之〈唐書〉「臯陶謨紀虞事。則謂之〈虞書〉「〈禹貢〉紀禹之功。則謂之〈夏書〉「勝於古文家之槩偁虞〈夏書〉未得其實也。曷爲自言偁書孔氏古文而從今文說也。古文、今文家標目皆非孔子所題。皆學之者爲之說耳。說則可擇善而從。無足異也。若《左傳》以昚徽五典六句系之〈虞書〉「以？內以言三句系之〈夏書〉「〈洪範〉一篇系之〈商書〉：亦與古文家說不同。許於〈洪範〉則依《左傳》謂之〈商書〉：於〈堯典〉、臯陶謨、〈禹貢〉則依今文五家之敎謂之〈唐書〉、〈虞書〉、〈夏書〉「葢合諸說而折其衷矣。凡今本《說文》以〈堯典〉系〈虞書〉者二十五。皆淺人所妄改。許不應自相觤戾如是。</段玉裁注>
</內容>
<重文>文八十七　　重十三</重文>
<說文字頭>秝</說文字頭>
<內容>
<許慎釋>稀疏適秝也。</許慎釋>
<段玉裁注>各本無秝字。今依江氏聲、王氏念孫說補。適秝。上音的。下音歷。曡韵字也。《玉篇》曰：稀疏厤厤然。葢凡言歷歷可數、歷錄束文皆當作秝。歷行而秝廢矣。《周禮》遂師。及抱磿。鄭云：磿者，適歷。執綍者名也。遂人主陳之。而遂師以名行挍之。賈公彦云：天子千人分布於六綍之上。稀疏得所。名爲適歷也。王氏念孫《廣雅》疏證云：子虚賦、〈七發〉、楊雄〈蜀都賦〉、〈南都賦〉、《論衡》譴告篇、嵇康聲無哀樂論皆云勺藥。伏儼、文穎、晉灼、李善皆說是調和之名。上丁削反。下旅酌反。勺藥之言適歷也。《周禮》〔注〕及《說文》皆云適歷。《說文》厤字下云治也。？字下云調也。凡均調謂之適歷。</段玉裁注>
<許慎釋>从二禾。</許慎釋>
<段玉裁注>禾之疏密有章也。</段玉裁注>
<許慎釋>凡秝之屬皆从秝。讀若歷。</許慎釋>
<段玉裁注>郎擊切，十六部。</段玉裁注>
</內容>

<說文字頭>兼</說文字頭>
<內容>
<許慎釋>幷也。</許慎釋>
<段玉裁注>幷、相從也。</段玉裁注>
<許慎釋>从又持秝。</許慎釋>
<段玉裁注>會意。古甜切，七部。</段玉裁注>
<許慎釋>兼持二禾。秉持一禾。</許慎釋>
</內容>
<重文>文二</重文>
<說文字頭>黍</說文字頭>
<內容>
<段玉裁注>許云雨省聲。則篆體當如是。引孔子曰者。其別說也。</段玉裁注>
<許慎釋>禾屬而黏者也。</許慎釋>
<段玉裁注>九穀攷曰。以禾況黍。謂黍爲禾屬而黏者。非謂禾爲黍屬而不黏者也。禾屬而黏者黍。禾屬而不黏者𪎭。對文異。散文則通偁黍。謂之禾<pb n="332-3"/>屬。要之皆非禾也。今山西人無論黏與不黏統呼之曰𪎭黍。太原以東則呼黏者爲黍子。不黏者爲𪎭子。黍宜爲酒、爲羞籩之餌餈、爲酏粥。𪎭宜爲飯。禾黍稻稷各有黏不黏二種。按黍爲禾屬者。其米之大小相等也。其𥝩異。禾穗下垂如椎而粒聚。黍𥝩略如稻而舒散。</段玉裁注>
<許慎釋>㠯大暑而穜。故謂之黍。</許慎釋>
<段玉裁注>大衍字也。九穀攷曰。伏生《尙書大傳》、《淮南》、劉向《說苑》皆云：大火中種黍菽。而《吕氏春秋》則云：日至樹麻與菽。麻正𪎭之誤。又〈夏小正〉「五月初昏大火中種黍菽糜。糜字因下文誤衍。諸書皆言種黍以夏至。《說文》獨言以大暑。葢言種暑之極時。其正時實夏至也。玉裁謂。種植有定時。古今所同。非可叚借。許書經轉寫妄增一字耳。以暑種故謂之黍。猶二月生、八月孰得中和。故謂之禾。皆以曡韵訓釋。</段玉裁注>
<許慎釋>从禾，雨省聲。</許慎釋>
<段玉裁注>舒吕切，五部。</段玉裁注>
<許慎釋>孔子曰。黍可爲酒。</許慎釋>
<段玉裁注>如稬與秫皆宜酒。</段玉裁注>
<許慎釋>故从禾入水也。</許慎釋>
<段玉裁注>依《廣韵》補故从二字。此說字形之異說也。凡云孔子曰者，通人所傳。以禾入水不見其必爲酒。故先雨省聲之說。而禾入水會意之說次之。今之隷書則从禾入水。不从雨省。</段玉裁注>
<許慎釋>凡黍之屬<pb n="333"/>皆从黍。</許慎釋>
</內容>

<說文字頭>𪎭</說文字頭>
<內容>
<許慎釋>穄也。</許慎釋>
<段玉裁注>穄見〈禾部〉。𪎭、黍之不黏者。如稴爲稻之不黏者，稷爲秫之不黏者也。高注《吕氏春秋》曰。穄、關西謂之𪎭。冀州謂之䵖。九穀攷曰。〈特牲饋食禮〉。尸嘏主人有摶黍之儀。必是炊𪎭爲飯。不相黏著。故令佐食者摶之而後授尸。按《周禮》上訓注云：荆揚地宜稻。幽幷地宜麻。依李氏、聶氏皆忙皮反。則麻本作𪎭。九穀攷云：鄭據職方氏爲說也。幽州宜三種。幷州宜五種。內皆有黍。</段玉裁注>
<許慎釋>从黍，麻聲。</許慎釋>
<段玉裁注>靡爲切，古音在十七部。</段玉裁注>
</內容>

<說文字頭><img src="330A-01">𪐄</img></說文字頭>（ 330A-01 duplicate ）
<許慎釋>黍屬也。</許慎釋>
<段玉裁注>禾之別爲稗。黍之屬爲𪐄。言別而屬見。言屬而別亦見。𪐄之於黍猶稗之於禾也。九穀攷曰。余目騐之。𥝩與穀皆如黍。農人謂之野稗。亦曰水稗。</段玉裁注>
<許慎釋>从黍，卑聲。</許慎釋>
<段玉裁注>幷弭切。十六部。《篇》、《韵》又皆平懈切。</段玉裁注>
</內容>

<說文字頭>黏</說文字頭>
<內容>
<許慎釋>相箸也。</許慎釋>
<段玉裁注>有叚溓爲黏者。如〈攷工記〉雖有深泥亦弗之溓也是。</段玉裁注>
<許慎釋>从黍，占聲。</許慎釋>
<段玉裁注>女廉切，七部。</段玉裁注>
</內容>

<說文字頭><img src="330A-02">𪏻</img></說文字頭>
<內容>
<許慎釋>黏也。从黍，古聲。</許慎釋>
<段玉裁注>戶吳切。五部。俗作糊。</段玉裁注>
</內容>

<說文字頭>䊀</說文字頭>
<內容>
<許慎釋>𪏻或从米作。</許慎釋>
</內容>

<說文字頭>䵒</說文字頭>
<內容>
<許慎釋>黏也。从黍，日聲。</許慎釋>
<段玉裁注>尼質切，十二部。</段玉裁注>
<許慎釋>《春秋傳》曰：不義不䵒。</許慎釋>
<段玉裁注>隱元年《左傳》文。今《左傳》作暱。昵或暱字、日近也。〈攷工記〉弓人。凡昵之類不能方。故書昵或作樴。杜子春云：樴讀爲不義不昵之昵。或爲䵑。䵑，黏也。按許所據《左傳》作䵒爲長。䵒與暱音義皆相近。</段玉裁注>
</內容>

<說文字頭>䵑</說文字頭>
<內容>
<許慎釋>䵒或从刄。</許慎釋>
<段玉裁注>刄聲也。據杜子春說。〈攷工記〉弓人昵或爲䵑。《方言》曰：䵑，黏也。齊魯靑徐自關而東或曰䵑。或曰𪏮。𪏮，黏也。</段玉裁注>
</內容>

<說文字頭>黎</說文字頭>
<內容>
<許慎釋>履黏也。</許慎釋>
<段玉裁注>〈釋詁〉曰：黎，衆也。衆之義行而履黏之義廢矣。古亦以爲黧黑字。</段玉裁注>
<許慎釋>从黍，𥝤省聲。</許慎釋>
<段玉裁注>𥝤省者，不欲重禾也。郞奚切，十五部。</段玉裁注>
<許慎釋>𥝤。</許慎釋>
<段玉裁注>此依刀部作。</段玉裁注>
<許慎釋>古文利。作履黏㠯黍米也。</許慎釋>
<段玉裁注>說从黍之意。</段玉裁注>
</內容>

<說文字頭>䵗</說文字頭>
<內容>
<許慎釋>治黍禾豆下潰葉也。</許慎釋>
<段玉裁注>潰葉菸𣨙。恐其傷穀。故必治之。治之者當以杷以鉏。此今農人所當知也。</段玉裁注>
<許慎釋>从黍，畐聲。</許慎釋>
<段玉裁注>蒲北切，一部。</段玉裁注>
</內容>
<重文>文八<段玉裁注>汲古閣妄增？。非。</段玉裁注>重二</重文>
<說文字頭>香</說文字頭>
<內容>
<許慎釋>芳也。</許慎釋>
<段玉裁注>〈艸部〉曰。芳、艸香也。芳謂艸。香則氾言之。〈大雅〉曰：其香始𦫵。</段玉裁注>
<許慎釋>从黍、从甘。</許慎釋>
<段玉裁注>會意。許良切，十部。</段玉裁注>
<許慎釋>《春秋傳》曰：黍稷馨香。</許慎釋>
<段玉裁注>約舉《左傳》僖五年文。此非爲香證。說香必从黍之意也。</段玉裁注>
<許慎釋>凡？之屬皆从？。</許慎釋>
</內容>

<說文字頭>馨</說文字頭>
<內容>
<許慎釋>？之遠聞也。</許慎釋>
<段玉裁注>同〈大雅〉鳬鷖〔傳〕。按〈唐風〉椒𦕼一章曰。椒𦕼且。遠脩且。傳曰。脩，長也。二章。椒𦕼且。遠條且。傳曰。條言馨之遠聞也。今本前後章皆作條。則毛不應別爲傳矣。而足利古本尙可證。經言脩者，枝條之長。條者，芬香條鬯之謂。傳馨字今譌聲。</段玉裁注>
<許慎釋>从？，殸聲。</許慎釋>
<段玉裁注>呼形切，十一部。</段玉裁注>
<許慎釋>殸、籒文磬。</許慎釋>
</內容>
<重文>文二<段玉裁注>徐鉉新附馥字。按《毛詩》苾字、《韓詩》作馥。許於〈艸部〉巳錄苾。故不收馥。不從韓也。</段玉裁注>
			</重文>
<說文字頭>米</說文字頭>
<內容>
<許慎釋>粟實也。</許慎釋>
<段玉裁注>𠧪部曰。粟、嘉穀實也。嘉穀者，禾黍也。實當作人。粟舉連秠者言之。米則秠中之人。如果實之有人也。果人之字古書皆作人。金刻本艸尙無作仁者。至明刻乃盡改爲仁。鄭注冢宰職。九穀不言粟。注倉人掌粟入之藏云：九穀盡藏焉。以粟爲主。粟正謂禾黍也。禾者，民食之大同。黍者，食之所貴。故皆曰嘉穀。其去秠存人曰米。因以爲凡穀人之名。是故禾黍曰米。稻稷麥苽亦曰米。舍人注所謂六米也。六米卽膳夫、食醫之食用六穀也。賓<pb n="333-3"/>客之車米、筥米。喪紀之飯米。不外黍粱稻稷四者。凡穀必中有人而後謂之秀。故秀从禾人。</段玉裁注>
<許慎釋>象禾黍之形。</許慎釋>
<段玉裁注>大徐作禾實。非是。米謂禾黍。故字象二者之形。四㸃者，聚米也。十其閒者，四米之分也。篆當作四圜㸃以象形。今作長㸃。誤矣。莫禮切，十五部。</段玉裁注>
<許慎釋>凡米之屬皆从米。</許慎釋>
</內容>

<說文字頭>粱</說文字頭>
<內容>
<許慎釋>禾米也。</許慎釋>
<段玉裁注>各本作米名也。今正。古訓詁多不言某名。如《毛傳》但言水也、山也、艸也、木也皆是。上文粟與米皆兼禾黍言。粱則專爲禾米。故別言之。淺人不得其解。乃刪（⿰刂）禾字矣。生曰苗。秀曰禾。？實幷刈曰禾。其實曰粟。粟中人曰米。米可食曰粱。《禮經》「簠陳稻粱。簋陳黍稷。〈聘禮〉「米百筥。設於中庭。十以爲列。黍粱稻皆二行。稷四行。內則。飯黍、稷、稻、粱、白黍、黃粱。食醫。六食。犬宜粱。〈喪大記〉。君用粱。大夫用稷。士用粱。凡黍稷稻之米無別名。禾之米則曰粱。自䊪以至於侍御皆粱也。〈小雅〉黃鳥。無啄我粟。兼禾黍言之。二章言粱。三章言黍。其目也。粟言連秠。粱黍言米。又其別也。</段玉裁注>
<許慎釋>从米，梁省聲。</許慎釋>
<段玉裁注>吕張切，十部。</段玉裁注>
</內容>

<說文字頭>𥼚</說文字頭>
<內容>
<許慎釋>早取穀也。</許慎釋>
<段玉裁注>內則稰穛注云：孰穫曰稰。生穫曰穛。正義曰。穛是斂縮之名。明以生穫。故其物縮斂<pb n="334"/>也。按穛卽𥼚字。亦作穱。古爵與焦同音通用也。大招、〈七發〉皆云穱麥。王逸云：擇麥中先孰者也。大招以爲飯。〈七發〉以飤馬。〈吳都賦〉云：穱秀苽穗。《廣韵》云：穱者，稻處種麥。皆與早取之義合。凡早取穀皆得名穱。不獨麥也。</段玉裁注>
<許慎釋>从米，焦聲。</許慎釋>
<段玉裁注>側角切，二部。</段玉裁注>
<許慎釋>一曰小。</許慎釋>
<段玉裁注>謂穀之小者也。取揫斂之意。</段玉裁注>
</內容>

<說文字頭>粲</說文字頭>
<內容>
<許慎釋>稻重一䄷。爲粟二十斗。</許慎釋>
<段玉裁注>見〈禾部〉。</段玉裁注>
<許慎釋>爲米十斗。曰毇。</許慎釋>
<段玉裁注>此當有奪文。當以爲米十斗句絕。下云爲米九斗曰毇。稻粟二十斗爲米十斗者，九章筭術所謂稻率六十糲米率三十也。稻粟二十斗爲米十斗。今目驗猶然。其米甚粗。不得曰毇明矣。爲米九斗曰毇者，下文云米一斛春爲九斗曰毇是也。毇卽粺。禾黍言粺。稻言毇。稻米九斗而春爲八斗則亦曰糳。八斗而春爲六斗大半斗則曰粲。猶之禾黍糳米爲七斗則曰侍御也。禾黍米至於侍御。稻米至於粲。皆精之至矣。不言亦曰糲、不言爲米八斗亦曰糳者，名各有所系。欲讀者參伍而得之。</段玉裁注>
<許慎釋>爲米六斗大半斗曰粲。</許慎釋>
<段玉裁注>謂以八斗舂爲六斗大半斗也。以今目驗言之。稻米十斗舂之爲六斗大半斗。精無過此者矣。漢㓝<pb n="334-1"/>法有鬼薪、白粲。白粲謂春也。粲米冣白。故爲鮮好之偁。穀粱。粲然皆笑。謂見齒也。〈鄭風〉〔傳〕曰：粲，餐也。此謂粲爲餐之叚借也。</段玉裁注>
<許慎釋>从米，？聲。</許慎釋>
<段玉裁注>舂之義亦與？相近。倉案切，十四部。</段玉裁注>
</內容>

<說文字頭>䊪</說文字頭>
<內容>
<許慎釋>粟重一䄷。爲十六斗大半斗。</許慎釋>
<段玉裁注>見〈禾部〉。不言禾黍者。粟本禾黍實之名。稻𧦝粟則借辭也。</段玉裁注>
<許慎釋>春爲米一斛曰䊪。</許慎釋>
<段玉裁注>粟十六斗大半斗爲米十斗。卽九章筭術粟米之法。粟率五十糲米三十也。張晏曰。一斛粟七斗米爲糲。與九章筭術率異。</段玉裁注>
<許慎釋>从米，萬聲。</許慎釋>
<段玉裁注>今皆作糲。从厲。古从萬聲。與牡蠇字正同。《漢書》司馬遷傳。䊪梁之食。與許篆體合。洛帶切，十五部。</段玉裁注>
</內容>

<說文字頭>精</說文字頭>
<內容>
<許慎釋>擇米也。</許慎釋>
<段玉裁注>米字各本奪，今補。擇米謂䆃擇之米也。《莊子》人閒世曰。𡔷筴播精。司馬云：簡米曰精。簡卽柬。俗作揀者是也。引伸爲凡冣好之偁。撥雲霧而見靑天亦曰精。《韓詩》於定之方中云：星，精也。</段玉裁注>
<許慎釋>从米，靑聲。</許慎釋>
<段玉裁注>子盈切，十一部。</段玉裁注>
</內容>

<說文字頭>粺</說文字頭>
<內容>
<許慎釋>毇也。</許慎釋>
<段玉裁注>粺者，糲米一斛春爲九斗也。〈大雅〉：彼疏斯粺。〔傳〕云：彼宜食疏。今反食精粺。箋云：米之率糲十、粺九、鑿八、侍御七。按漢九章筭術云：糲米三十。粺米二十七。糳米二十四。御米二十一。卽鄭說所本。粺謂禾黍米。毇謂稻米。而可互偁。故以毇釋粺。</段玉裁注>
<許慎釋>从米，卑聲。</許慎釋>
<段玉裁注>旁卦切，十六部。</段玉裁注>
</內容>

<說文字頭>粗</說文字頭>
<內容>
<許慎釋>疏也。</許慎釋>
<段玉裁注>〈大雅〉：彼疏斯粺。箋云：疏，麤也。謂糲米也。麤卽粗。正與許書互相證。疏者，通也。引伸之猶大也。故粗米曰疏。糲米與粺米挍。則糲爲粗。稷與黍稻粱挍。則稷爲粗。九穀攷云：凡經言疏食者，稷食也。《論語》「疏食菜羹。卽〈玉藻〉之稷食菜羹。《左傳》「粱則無矣。麤則有之。麤對粱而言。稷之謂也。《儀禮》昏禮。婦饋舅姑。有黍無稷。特著其文。葢婦道成以孝養。不進疏食也。按引伸叚借之凡物不精者皆謂之粗。</段玉裁注>
<許慎釋>从米，且聲。</許慎釋>
<段玉裁注>徂古切。五部。今皆讀平聲。</段玉裁注>
</內容>

<說文字頭>粊</說文字頭>
<內容>
<許慎釋>惡米也。</許慎釋>
<段玉裁注>粟之不成者曰秕。米之惡者曰粊。其音同也。《莊子》「塵垢粃康。粃卽粊字。</段玉裁注>
<許慎釋>从米，比聲。</許慎釋>
<段玉裁注>各本篆作？。解云北聲。今正。粊在古音十五部。不當用一部之北諧聲也。《經典釋文》、《五經文字》皆不誤。若《廣韵》作粊。注云：《說文》作䉾。葢由《說文》之誤巳久。《玉篇》作？、作？、作䉾。皆云惡米。而皆粊之誤。兵媚切，十五部。</段玉裁注>
<許慎釋>〈周書〉有粊誓（⿰扌⿱斤言）。</許慎釋>
<段玉裁注>《尙書》粊誓（⿰扌⿱斤言）。卽今所用衞包妄改本之費誓（⿰扌⿱斤言）也。《周禮》、《禮記》〈曾子問〉鄭注皆云粊誓（⿰扌⿱斤言）。裴駰、司馬貞注《史記》皆云《尙書》作粊。司馬<pb n="334-3"/>貞當開元時。衞包本猶未行。至包乃改作費。至宋開寶。陳諤乃將《尙書音義》之粊改費。學者莫知古本矣。貞之改粊爲費也。直謂粊卽季氏費邑。不知漢費縣（⿰県系）故城在今兖州府費縣（⿰県系）西北二十里。去曲阜且三百里。粊誓（⿰扌⿱斤言）全篇乃初出師時語。未必遠在今費縣（⿰県系）。《史記》作肹誓（⿰扌⿱斤言）。徐廣曰。一作鮮。一作獮。葢伏生作肹、作鮮、作獮。古文作粊。音正相近。不當从一部北聲可知。</段玉裁注>
</內容>

<說文字頭>糱</說文字頭>
<內容>
<許慎釋>牙米也。</許慎釋>
<段玉裁注>牙同芽。芽米者，生芽之米也。凡黍稷稻粱米巳出於穅者不牙。麥豆亦得云米。本無穅。故能芽。芽米謂之糵猶伐木餘謂之櫱、庶子謂之孼也。按許云芽米、葢容穀言之。散文則粟得偁米。〈月令〉「乃命大酋。秫稻必齊。？糵必時。注云：古者，穫稻而漬米麴。至春而爲酒。按漬米、漬麴是二事。漬米卽大酋之糵也。此糵不必有芽。以凡穀漬之則有芽。故名漬米曰糵。</段玉裁注>
<許慎釋>从米，辥聲。</許慎釋>
<段玉裁注>魚列切，十五部。</段玉裁注>
</內容>

<說文字頭>粒</說文字頭>
<內容>
<許慎釋>糂也。</許慎釋>
<段玉裁注>按此當作米粒也。米粒是常語。故訓釋之例如此。與䆃篆下云䆃米也正同。《玉篇》、《廣韵》粒下皆云米粒。可證。淺人不得其解。乃妄改之。以與糂下一曰粒也相合。不知粒乃糂之別義。正謂米粒。如妄改之文。則粒爲以米和羹矣。而一曰粒<pb n="335"/>也何解乎。今俗語謂米一顆曰一粒。《孟子》：樂歲粒米狼戾。趙注云：粒米、粟米之粒也。臯陶謨。烝民乃粒。〈周頌〉「立我烝民。《鄭箋》「立當作粒。《詩》書之粒皆〈王制〉所謂粒食。始食艱食、鱻食、至此乃粒食也。</段玉裁注>
<許慎釋>从米，立聲。</許慎釋>
<段玉裁注>力入切。七部。按此篆不與糂篆相屬。亦可證其解𣃔不作糂也。</段玉裁注>
</內容>

<說文字頭><img src="332A-01">𩚷</img></說文字頭>
<內容>
<許慎釋>古文从食。</許慎釋>
</內容>

<說文字頭>𥼶</說文字頭>
<內容>
<許慎釋>漬米也。</許慎釋>
<段玉裁注>〈大雅〉曰：釋之叜叜。〔傳〕曰：釋、淅米也。叜叜，聲也。按漬米、淅米也。漬者初湛諸水。淅則淘汏之。〈大雅〉作釋。釋之叚借字也。</段玉裁注>
<許慎釋>从米，？聲。</許慎釋>
<段玉裁注>施隻切，古音在五部。</段玉裁注>
</內容>

<說文字頭>糂</說文字頭>
<內容>
<許慎釋>㠯米和羹也。</許慎釋>
<段玉裁注>古之羹必和以米。墨子。藜羹不糂十日。《吕覽》作藜羹不斟。七日不粒。不斟正不糂之誤。內則注曰：凡羹齊宜五味之和。米屑之糝。</段玉裁注>
<許慎釋>从米，甚聲。</許慎釋>
<段玉裁注>桑感切，七部。</段玉裁注>
<許慎釋>一曰粒也。</許慎釋>
<段玉裁注>今南人俗語曰。米糝飯。糝謂孰者也。《釋名》曰：糝，黏也。相黏𪏮也。按《廣韵》、《集韵》、《類篇》、干祿字書皆有䊉字。云蜜漬瓜食也。桑感切。葢糝有零星之義。故今之小菜古謂之糝。別製其字作䊉。通鑑。盧循遺劉裕益智䊉。宋廢帝殺江夏王義恭。以蜜漬目睛。謂之鬼目䊉。《廣韵》二仙。枸櫞𣗳皮可作䊉。南方艸物狀。建安八年。交州刺<pb n="335-1"/>史張津以益智子䊉餉魏武帝。俗多改粽字。故三省注通鑑曰。角黍也。葢誤認爲送韵之粽字。《齊民要術》引廣州記。益智子取外皮蜜煮爲糝。味辛。徑作糝字。</段玉裁注>
</內容>

<說文字頭>糣</說文字頭>
<內容>
<許慎釋>籒文糂。从朁。</許慎釋>
<段玉裁注>朁聲甚聲同在七部。</段玉裁注>
</內容>

<說文字頭>糝</說文字頭>
<內容>
<許慎釋>古文糂。从參。</許慎釋>
<段玉裁注>參聲亦在七部。《周禮》醢人、內則皆如此作。〈周頌〉「潛有多魚。〔傳〕曰：潛，糝也。古本如此。《爾雅》「糝謂之涔。涔卽《詩》之潛也。小《爾雅》及郭景純改糝爲木旁。謂積柴水中。令魚依之止息。字當从木也。而舍人、李巡皆云：以米投水中養魚曰涔。似其說各異。不知積柴而投米焉。非有二事。以其用米故曰糝。以其用柴故或製字作罧。罧見《淮南書》「橬槮皆魏晉閒妄作也。</段玉裁注>
</內容>

<說文字頭>糪</說文字頭>
<內容>
<許慎釋>炊。</許慎釋>
<段玉裁注>句。</段玉裁注>
<許慎釋>米者謂之糪。</許慎釋>
<段玉裁注>炊謂飯與鬻也。下言炊爨之失。故先之曰炊。〈釋器〉曰：米者謂之糪。米者謂飯之米性未孰者也。李巡云：飯米半腥半孰曰糪。腥先定反。《廣韵》引新《字林》云：？、豆中小硬者。義相近。</段玉裁注>
<許慎釋>从米，辟聲。</許慎釋>
<段玉裁注>博厄切，十六部。</段玉裁注>
</內容>

<說文字頭>糜</說文字頭>
<內容>
<許慎釋>糝糜也。</許慎釋>
<段玉裁注>各本無糜字。淺人所刪（⿰刂），今補。以米和羹謂之糝。專用米粒爲之謂之糝。糜亦謂之鬻。亦謂之饘。〈食部〉曰。饘，糜也。《釋名》曰：糜、煑米使糜爛也。粥淖<pb n="335-2"/>於糜。粥粥然也。引伸爲糜爛字。</段玉裁注>
<許慎釋>从米，麻聲。</許慎釋>
<段玉裁注>靡爲切，古音在十七部。</段玉裁注>
<許慎釋>黃帝初敎作糜。</許慎釋>
<段玉裁注>各本無此六字。今依《韵會》所據鍇本補。《初學記》、《藝文類聚》、北堂書鈔皆引〈周書〉黃帝始亨穀爲粥。此記化益作井、揮作弓、奚仲造車之例。</段玉裁注>
</內容>

<說文字頭>䊤</說文字頭>
<內容>
<許慎釋>糜和也。</許慎釋>
<段玉裁注>糜和謂菜屬也。凡羹以米和之曰糝糜。或以菜和之曰䊤。</段玉裁注>
<許慎釋>从米，𪉷聲，讀若譚。</許慎釋>
<段玉裁注>大徐譚作𨝸。𨝸譚古今字也。徒感切，古音在七部。</段玉裁注>
</內容>

<說文字頭><img src="332B-01">𥹆</img></說文字頭>
<內容>
<許慎釋>潰米也。</許慎釋>
<段玉裁注>潰，屚也。謂米之棄於地者也。〈禾部〉曰。𥞸、舂粟不潰也。不抛散謂之不潰。</段玉裁注>
<許慎釋>从米，尼聲。</許慎釋>
<段玉裁注>武夷切，十五部。</段玉裁注>
<許慎釋>交止有𥹆泠縣（⿰県系）。</許慎釋>
<段玉裁注>止俗作阯。誤。今正。〈地理志〉交止郡麊泠。後〈郡國志〉同。麊者，？之誤。應劭曰。麊音彌。孟康曰。泠音螟蛉之蛉。</段玉裁注>
</內容>

<說文字頭>𥶶</說文字頭>
<內容>
<許慎釋>酒母也。从米。𥷤省聲。</許慎釋>
<段玉裁注>𥷤或作？。則亦可云？聲也。駈六切，三部。</段玉裁注>
</內容>

<說文字頭><img src="332B-02">𩍔</img></說文字頭>
<內容>
<許慎釋>𥶶或从麥。鞠省聲。</許慎釋>
<段玉裁注>作麴或以米、或以麥。故其字或从米、或从麥。</段玉裁注>
</內容>

<說文字頭>糟</說文字頭>
<內容>
<許慎釋>酒滓也。</許慎釋>
<段玉裁注>內則曰。重醴。稻醴淸糟。黍醴淸糟。粱醴淸糟。注云：重，陪也。糟，醇也。淸，泲也。致飮有醇者。有泲者。陪飮之也。《周禮》酒正。共后之致飮於<pb n="335-3"/>賓客之禮。醫酏糟。注云：糟、醫酏不泲者。泲曰淸。不泲曰糟。按今之酒但用泲者。直謂巳漉之粕爲糟。古則未泲帶滓之酒謂之糟。泛齊、醴齊、滓浮尤濁。盎齊、緹齊、沈齊、差淸。《莊子》音義、元應書皆引許君《淮南》〔注〕曰：粕、巳漉粗糟也。然則糟謂未漉者。</段玉裁注>
<許慎釋>从米，𣍘聲。</許慎釋>
<段玉裁注>作曹切。古音在三部。大鄭《周禮》〔注〕引內則淸糟。字皆作𦵩。云糟音聲與𦵩相似。記之者各異耳。按𦵩葢从酒艸聲。亦糟字也。</段玉裁注>
</內容>

<說文字頭><img src="332B-03">𨤈</img></說文字頭>
<內容>
<許慎釋>籒文。从酉。</許慎釋>
<段玉裁注>大徐本作𨣹。《集韵》從之。小徐本作𨤈。《韵會》從之。汲古閣以小徐改大徐。非也。</段玉裁注>
</內容>

<說文字頭><img src="332B-04">𥼓</img></說文字頭>
<內容>
<許慎釋>乾飯也。</許慎釋>
<段玉裁注>飯字各本奪。今依李賢明帝紀注、隗嚻傳注、李善《文𨕖》注、元應書補。乾音干。《釋名》曰：干飯、飯而㬥乾之也。《周禮》廩人注曰：行道曰糧。謂？也。止居曰食。謂米也。按干飯今多爲之者。</段玉裁注>
<許慎釋>从米，𤰈聲。</許慎釋>
<段玉裁注>平祕切，古音在一部。</段玉裁注>
</內容>

<說文字頭>糗</說文字頭>
<內容>
<許慎釋>𤎅米麥也。</許慎釋>
<段玉裁注>《周禮》「羞籩之實。糗餌粉餈。鄭司農云：糗、𤎅大豆與米也。粉、豆屑也。玄謂糗者，擣粉𤎅大豆爲餌餈之黏著以坋之耳。按先鄭云：熬大豆及米。後鄭但云熬大豆。注內則又云：擣熬穀。不同者，黍粱尗麥皆可爲糗。故或言大豆以包米。或言穀以包米豆。而許云熬<pb n="336"/>米麥。又非不可包大豆也。熬者，乾煎也。乾煎者，鬻也。鬻米豆舂爲粉。以坋餌餈之上。故曰糗餌粉餈。鄭云擣粉之。許但云熬。不云擣粉者，鄭釋經故釋粉字之義。許解字則糗但爲熬米麥。必待䊆之而後成粉也。粊誓（⿰扌⿱斤言）。歭乃糗糧。某氏云：糗糒（⿰米𤰇）之糧。《孟子》曰：舜之飯糗茹草。趙云：糗、飯乾糒也。《左傳》爲稻醴、粱糗。《廣韵》曰：。糗、乾飯屑也。此皆謂熬穀未粉者也。</段玉裁注>
<許慎釋>从米，臭聲。</許慎釋>
<段玉裁注>去九切，三部。</段玉裁注>
</內容>

<說文字頭>䊆</說文字頭>
<內容>
<許慎釋>舂糗也。</許慎釋>
<段玉裁注>米麥巳熬。乃舂之而簁之成勃。鄭所謂擣粉也。而後可以施諸餌餈。</段玉裁注>
<許慎釋>从米臼。</許慎釋>
<段玉裁注>臼亦聲。此舉會意包形聲也。其九切，三部。</段玉裁注>
</內容>

<說文字頭>糈</說文字頭>
<內容>
<許慎釋>糧也。</許慎釋>
<段玉裁注>凡糧皆曰糈。〈離騷〉王注曰：糈、精米。所以享神。其一耑耳。</段玉裁注>
<許慎釋>从米，胥聲。</許慎釋>
<段玉裁注>私吕切，五部。</段玉裁注>
</內容>

<說文字頭>糧</說文字頭>
<內容>
<許慎釋>穀食也。</許慎釋>
<段玉裁注>《周禮》廩人。凡邦有會同師役之事。則治其糧與其食。鄭云：行道曰糧。按《詩》云：乃裹餱糧。《莊子》云：適百里者宿舂糧。適千里者三月聚糧。皆謂行道也。許云穀食。則兼居者行者言。糧本是統名。故不爲分析也。</段玉裁注>
<許慎釋>从米，量聲。</許慎釋>
<段玉裁注>吕張切。十部。亦作粮。</段玉裁注>
</內容>

<說文字頭>粈</說文字頭>
<內容>
<許慎釋>襍飯也。</許慎釋>
<段玉裁注>〈食部〉曰。？、襍飯也。《廣韵》曰：。？亦作粈。然則？粈一字。今之糅襍字也。</段玉裁注>
<許慎釋>从米，丑聲。</許慎釋>
<段玉裁注>女久切，三部。</段玉裁注>
</內容>

<說文字頭>䊮</說文字頭>
<內容>
<許慎釋>穀也。</許慎釋>
<段玉裁注>䊮者，穀也。故？字从入䊮會意。楊雄〈蜀都賦〉「䊮米？䐗。言食穀米之？䐗也。轉寫作？米。誤矣。</段玉裁注>
<許慎釋>从米，翟聲。</許慎釋>
<段玉裁注>他弔切。二部。按當依《玉篇》徒的徒弔二切。</段玉裁注>
</內容>

<說文字頭><img src="333A-01">𥽘</img></說文字頭>
<內容>
<許慎釋>末也。</許慎釋>
<段玉裁注>末小徐本作䴲。據《玉篇》云：𥽘或作䴲。則𥽘䴲一字。大徐作麩。麩乃䴲之誤。汲古後人又依小徐改作䴲矣。今正作末。凡䊳而粉之曰末。麥部曰。麪、麥末也是也。麪專謂麥末。𥽘則統謂凡米之末。《廣雅》「𥽘謂之麪。此謂麪亦𥽘之一耳。𥽘者，自其細蔑言之。今之米粉、麪勃皆是。</段玉裁注>
<許慎釋>从米，蔑聲。</許慎釋>
<段玉裁注>莫撥切，古在十二部。</段玉裁注>
</內容>

<說文字頭>粹</說文字頭>
<內容>
<許慎釋>不襍也。</許慎釋>
<段玉裁注>劉逵引班固云：不變曰醇。不襍曰粹。按粹本是精米之偁。引伸爲凡純美之偁。</段玉裁注>
<許慎釋>从米，卒聲。</許慎釋>
<段玉裁注>雖遂切，十五部。</段玉裁注>
</內容>

<說文字頭>氣</說文字頭>
<內容>
<許慎釋>饋客之芻米也。</許慎釋>
<段玉裁注>〈聘禮〉殺曰饔。生曰餼。餼有牛羊豕黍粱稻稷禾薪芻等。不言牛羊豕者，以其字从米也。言芻米不言禾者，舉芻米可以該禾也。經典謂生物曰餼。《論語》「告朔之餼羊。</段玉裁注>
<許慎釋>从米，气聲。</許慎釋>
<段玉裁注>許既切。十五部。今字叚氣爲雲氣字。而饔餼乃無作氣者。</段玉裁注>
<許慎釋>《春秋傳》曰：齊人來氣諸侯。</許慎釋>
<段玉裁注>事見《左傳》桓六年、十年。十<pb n="336-2"/>年傳曰。齊人餼諸侯。許所據作氣。左𠀉明述《春秋傳》以古文。於此可見。</段玉裁注>
</內容>

<說文字頭>䊠</說文字頭>
<內容>
<許慎釋>氣或从既。</許慎釋>
<段玉裁注>既聲也。聘《禮記》曰：日如其饔既之數。注云：古文既爲餼。〈中庸〉篇曰。既稟稱事。注云：既讀爲餼。大戴朝事篇。私覿致饔既。戴先生曰。既卽餼字。按三既皆䊠之省。</段玉裁注>
</內容>

<說文字頭>餼</說文字頭>
<內容>
<許慎釋>氣或从食。</許慎釋>
<段玉裁注>按从食而氣爲聲。葢晚出俗字。在假氣爲气之後。</段玉裁注>
</內容>

<說文字頭>䉺</說文字頭>
<內容>
<許慎釋>陳臭米。</許慎釋>
<段玉裁注>賈捐之傳。太倉之粟。紅腐而不可食。師古曰。粟久腐壞。則色紅赤也。按紅卽䉺之叚借字。</段玉裁注>
<許慎釋>从米，工聲。</許慎釋>
<段玉裁注>戶工切，九部。</段玉裁注>
</內容>

<說文字頭>粉</說文字頭>
<內容>
<許慎釋>所以傅面者也。</許慎釋>
<段玉裁注>所㠯字舊奪，今補。小徐曰。古傅面亦用米粉。故《齊民要術》有傅面粉英。按據賈氏說。粉英僅堪妝摩身體耳。傅人面者固胡粉也。許所云傅面者，凡外曰面。《周禮》傅於餌餈之上者是也。引伸爲凡細末之偁。</段玉裁注>
<許慎釋>从米，分聲。</許慎釋>
<段玉裁注>方？切，十三部。</段玉裁注>
</內容>

<說文字頭>䊎</說文字頭>
<內容>
<許慎釋>粉也。从米，卷聲。</許慎釋>
<段玉裁注>去阮切。十四部。《玉篇》曰：？同。</段玉裁注>
</內容>

<說文字頭>䊝</說文字頭>
<內容>
<許慎釋>䊝𥻦也。</許慎釋>
<段玉裁注>䊝𥻦雙聲字。今俗語尙如此。言之斂曰䊝。言之侈曰𥻦。皆單𧦝也。絫𧦝之曰䊝𥻦。</段玉裁注>
<許慎釋>从米，悉聲。</許慎釋>
<段玉裁注>私列切，十二部。</段玉裁注>
</內容>

<說文字頭>𥻦</說文字頭>
<內容>
<許慎釋>䊝𥻦、散之也。</許慎釋>
<段玉裁注>𥻦者複舉字。䊝者衍字。《左傳正義》兩引《說文》𥻦、散之也。可證。《左傳》昭元年曰。周公殺管叔而蔡蔡叔。《釋文》曰：上蔡字音素葛反。《說文》作𥻦。正義曰。《說文》𥻦爲放散之義。故訓爲放。隷書改作。巳失字體。𥻦字不可復識。寫者全類蔡字。至有爲一蔡字重㸃以讀之者。定四年正義同。是𥻦本謂散米。引伸之凡放散皆曰𥻦。字譌作蔡耳。亦省作殺。《齊民要術》凡云殺米者皆𥻦米也。《孟子》曰：殺三苗於三危。卽𥻦三苗也。</段玉裁注>
<許慎釋>从米，殺聲。</許慎釋>
<段玉裁注>桑割切，十五部。</段玉裁注>
</內容>

<說文字頭>䊳</說文字頭>
<內容>
<許慎釋>碎也。</許慎釋>
<段玉裁注>石部云：碎，䊳也。二字互訓。王逸注〈離騷〉瓊爢云：爢，？也。爢卽䊳字。《廣雅》糜字二見。曰糜，饘也。與《說文》同。曰糜，糏也。卽《說文》之䊳碎也。糜與䊳音同義少別。凡言粉碎之義當作䊳。</段玉裁注>
<許慎釋>从米，靡聲。</許慎釋>
<段玉裁注>此字《玉篇》、《廣韵》、《集韵》皆忙皮切，徐鼎臣乃云莫臥切。而《類篇》從之。葢誤認爲䃺字耳。鼎臣所說不必皆《唐韵》也。䊳古音在十七部。</段玉裁注>
</內容>

<說文字頭>𥩓</說文字頭>
<內容>
<許慎釋>盜自中出曰竊。</許慎釋>
<段玉裁注>小徐曰。所謂亂在內爲宄也。按春秋曰。盜竊寶玉大弓。盜自中出也。虎部曰。竊，淺也。此於雙聲曡韵得之。</段玉裁注>
<許慎釋>从穴米。</許慎釋>
<段玉裁注>米自穴出。此盜自中出之象也。會意。</段玉裁注>
<許慎釋>禼廿皆聲也。</許慎釋>
<段玉裁注>一字有以二字形聲者。千結切，十五部。</段玉裁注>
<許慎釋>廿、古文疾。</許慎釋>
<段玉裁注>童下亦曰廿、古文以爲疾。云以爲則本訓二十幷。古文叚借以爲疾字也。？部疾下列古文。仍與小篆不別。葢轉寫之誤。</段玉裁注>
<許慎釋>禼、偰字也。</許慎釋>
<段玉裁注>大徐作古文偰。按禸部禼，蟲也。讀與偰同。是則音同而義異也。此云偰字者，葢古文叚借以禼爲偰。猶見於《漢書》。</段玉裁注>
</內容>
<重文>文三十六　　重七</重文>
<說文字頭>毇</說文字頭>
<內容>
<許慎釋>䊪米一斛舂爲九斗也。</許慎釋>
<段玉裁注>九斗各本譌八斗。糳下八斗各本譌九斗。今皆正。九章筭術曰。糲米率三十。粺米二十七。糳米二十四。御米二十一。《毛詩》《鄭箋》「米之率。糲十、粺九、糳八、侍御七。米部曰。粺，毇也。是則毇與粺皆一斛舂爲九斗明甚。毇見粲下。謂稻米也。稻米之始亦得云糲。此云糲米者，兼稻米、粟米言也。</段玉裁注>
<許慎釋>从臼米。</許慎釋>
<段玉裁注>依《韵會》本。</段玉裁注>
<許慎釋>从殳。
<段玉裁注>从臼米者，謂舂也。从殳者，殳猶杵也。許委切。十五部。鉉本从臼米作从䊆。</段玉裁注>
<許慎釋>凡毇之屬皆从毇。</許慎釋>
</內容>

<說文字頭><img src="334A-01">𥽿</img></說文字頭>
<內容>
<許慎釋>䊪米一斛舂爲八斗曰糳。</許慎釋>
<段玉裁注>此䊪米亦兼粟米、稻米言也。《詩》生民〈召旻〉音義、《左傳》桓二年音義皆引《字林》糳子沃反。糲米一斛舂爲八斗也。與九章筭術、《毛詩》《鄭箋》皆合。然則許在張蒼之後、鄭吕之前。𣃔無乖、異。各本八斗譌九斗。繆誤顯然。經傳多叚鑿爲糳。</段玉裁注>
<許慎釋>从毇，丵省聲。</許慎釋>
<段玉裁注>鍇有省字。今依之。篆體減一畫。則各切，古音在二部。</段玉裁注>
</內容>
<重文>文二</重文>
<說文字頭>臼</說文字頭>
<內容>
<許慎釋>舂臼也。</許慎釋>
<段玉裁注>各本無臼字，今補。杵下云：舂杵也。則此當云舂臼也明矣。引伸凡凹者曰臼。</段玉裁注>
<許慎釋>古者，掘地爲臼。</許慎釋>
<段玉裁注>見《易．𣪠辭》傳。葢黃帝時雍父初作如此。</段玉裁注>
<許慎釋>其後穿木石。</許慎釋>
<段玉裁注>或穿木。或穿石。</段玉裁注>
<許慎釋>象形。</許慎釋>
<段玉裁注>？象木石臼也。</段玉裁注>
<許慎釋>中象米也。</許慎釋>
<段玉裁注>所舂也。其九切，三部。</段玉裁注>
<許慎釋>凡臼之屬皆从臼。</許慎釋>
</內容>

<說文字頭>舂</說文字頭>
<內容>
<許慎釋>擣粟也。</許慎釋>
<段玉裁注>言粟以晐他穀。亦言粟以晐米。小徐本粟作米。《周禮》有舂人。《廣雅》曰：臿䑘昁䑗糳捶？？㯔䂿舂也。</段玉裁注>
<許慎釋>从<seal_script>𠬞</seal_script>持杵㠯臨臼。</許慎釋>
<段玉裁注>會意。書容切，九部。</段玉裁注>
<許慎釋>杵省。</許慎釋>
<段玉裁注>此與〈日部〉匕合也、會部曾益也、㫃部允進也同。皆六書之叚借也。</段玉裁注>
<許慎釋>古者，雝父初作舂。</許慎釋>
<段玉裁注>《太平御覽》、《世本》。雍父作舂杵臼。宋衷曰。雍父、黃帝臣也。〈周本紀〉。楚圍雍氏。正義云：？地志。故雍城在洛州陽翟縣（⿰県系）東北二十五里。故老云：黃帝時雍作杵臼所封也。</段玉裁注>
</內容>

<說文字頭><img src="334B-01">𦥭</img></說文字頭>
<內容>
<許慎釋>齊謂舂曰𦥭。</許慎釋>
<段玉裁注>按《廣雅》獨不載此字。疑其臿卽𦥭之誤。而其㯔卽許之臿也。</段玉裁注>
<許慎釋>从臼，屰聲，讀若膊。</許慎釋>
<段玉裁注>匹各切，五部。</段玉裁注>
</內容>

<說文字頭>臿</說文字頭>
<內容>
<許慎釋>舂去麥皮也。</許慎釋>
<段玉裁注>示部䄟下曰。讀若舂麥爲㯔之㯔。臿㯔古今字也。許於說解中用今字耳。《周禮》廩人。大祭祀則共其接盛。接卽臿之叚借。凡穀皆得云臿也。引伸爲凡刺入之偁。如農器刺地者曰鍫臿。</段玉裁注>
<許慎釋>从臼，干聲。一曰干所㠯臿之。</許慎釋>
<段玉裁注>此依《韵會》所據鍇本。干聲在十四部。與十五部冣近。臿㯔字本在十五部。臿又轉入於八部。音楚洽切也。一曰干所以臿之。則爲會意。干猶杵也。</段玉裁注>
</內容>

<說文字頭>舀</說文字頭>
<內容>
<許慎釋>抒臼也。</許慎釋>
<段玉裁注>生民《詩》曰：或舂或揄。或簸或蹂。毛云：揄、抒臼也。然則揄者，舀之叚借字也。抒，挹也。既舂之。乃於臼中挹出之。今人凡酌彼注此皆曰舀。其引伸之語也。</段玉裁注>
<許慎釋>从爪臼。</許慎釋>
<段玉裁注>會意。以沼切。今語也。古音讀如由。《釋文》引《說文》弋紹切。音<pb n="337-3"/>隱巳如此。</段玉裁注>
<許慎釋>《詩》曰：或簸或舀。</許慎釋>
<段玉裁注>此偁或舂或揄也。簸字系一時筆誤耳。舀揄不同。則或許所據《毛詩》作舀。或許取諸三家《詩》「如毛作革、韓作？之比。皆不可定。</段玉裁注>
</內容>

<說文字頭>抭</說文字頭>
<內容>
<許慎釋>舀或从手宂。</許慎釋>
<段玉裁注>从手宂聲也。宂今音在九部。古音當在三部。《周禮》舂人。奄二人。女舂抭二人。奚五人。鄭曰。抭、抒臼也。引《詩》或舂或抭。禮〈有司徹〉篇。執挑匕柄以挹湆注於疏匕。鄭云：挑讀如或舂或抭之抭。按鄭君注禮。多用《韓詩》「然則《韓詩》作抭。卽舀也。</段玉裁注>
</內容>

<說文字頭><img src="334B-02">（图334B-02）</img></說文字頭>
<內容>
<許慎釋>舀或从臼宂。</許慎釋>
</內容>

<說文字頭>臽</說文字頭>
<內容>
<許慎釋>小阱也。</許慎釋>
<段玉裁注>阱者，陷也。臽謂阱之小者。</段玉裁注>
<許慎釋>从人在臼上。</許慎釋>
<段玉裁注>古者，掘地爲臼。故从人臼會意。臼猶坑也。戶𤟟切，八部。</段玉裁注>
</內容>
<重文>文六　　重二</重文>
<說文字頭>凶</說文字頭>
<內容>
<許慎釋>惡也。</許慎釋>
<段玉裁注>凶者，吉之反。</段玉裁注>
<許慎釋>象地穿交陷其中也。</許慎釋>
<段玉裁注>此爲指事。許容切，九部。</段玉裁注>
<許慎釋>凡凶之屬皆从凶。</許慎釋>
</內容>

<說文字頭>兇</說文字頭>
<內容>
<許慎釋>？恐也。</許慎釋>
<段玉裁注>杜注左曰。兇、恐懼聲。</段玉裁注>
<許慎釋>从儿在凶下。</許慎釋>
<段玉裁注>會意。許拱切，九部。</段玉裁注>
<許慎釋>《春秋傳》曰：曹人兇懼。</許慎釋>
<段玉裁注>僖二十八年《左傳》文。</段玉裁注>
</內容>
<重文>文二</重文>
		<卷末篇題>說文解字第七篇上</段玉裁注>
		</卷末篇題>
		<addenda>
			<許慎釋>
此篇釋圅字與三篇上釋谷字乖異。此云圅訓舌。彼以此舌也爲谷也之譌。今案彼處說是。圅者，口次肉。以？象其形。下言舌體？？。含於谷中。故其字从？也。象形二字在舌體？？之上。不誤。圅，谷也。正與《毛傳》臄、圅也適合。非毛之圅卽？也。？自𦣞言。圅自口次肉言。陸氏引《說文》圅，谷也。口次肉也。而谷譌舌。乃妄增又云字。服虔云口上曰臄、口下曰圅者，析言之。毛、許渾言之。</許慎釋>
		</addenda>
		<校對>受業歙江有誥校字</校對>
