
<檔 ="swjz01-01.xml">
<title n="juan-head" id="v19">說文解字第十篇下</title>
<author>金壇段玉裁注</author>

<wh>囪</wh>
<t>
<xushi>在牆曰牖。</xushi>
<duanzhu>片部曰「牖、穿壁以木爲交窗也。</duanzhu>
<xushi>在屋曰囱。</xushi>
<duanzhu>屋在上者也。</duanzhu>
<xushi>象形。</xushi>
<duanzhu>此皆以交木爲之。故象其交木之形。外域之也。楚江切。古音在九部。今竈突尙讀倉紅切。</duanzhu>
<xushi>凡囪之屬皆从囪。</xushi>
</t>

<wh><img src="490B-01">𡆧</img></wh>
<t>
<xushi>古文。</xushi>
<duanzhu>黑字、曾字从此。黑从炎上出𡆧。故受之以囱部。</duanzhu>
</t>

<wh>悤</wh>
<t>
<xushi>多遽悤悤也。从囱、从心。</xushi>
<duanzhu>各本作从心囪。今正。从囱从心者，謂孔隙既多而心亂也。故其字入囱部㑹意。不入心部形聲。叚令入心部、則當爲心了悟之解矣。</duanzhu>
<xushi>囱亦聲。</xushi>
<duanzhu>倉紅切，九部。</duanzhu>
</t>
<variants>文二，重一<duanzhu>各本𡆧篆上有窗篆。解云或从穴。按《廣韵》四江曰「䆫《說文》作窗。通孔也。今於穴部正窻作窗。於此刪（⿰刂）窗。故舊云重二。今云重一。</duanzhu>。</variants>

<wh>焱</wh>
<t>
<xushi>火𦾓也。</xushi>
<duanzhu>古書焱與猋二字多互譌。如曹植七啟風厲猋舉、當作焱舉。班固東都賦焱焱炎炎、當作猋猋炎炎。王逸曰「猋、去疾皃也。李善注幾不別二字。</duanzhu>
<xushi>从三火。</xushi>
<duanzhu>凡物盛則三之。以冉切。八部。《廣韵》以贍切。</duanzhu>
<xushi>凡焱之屬皆从焱。</xushi>
</t>

<wh>熒</wh>
<t>
<xushi>屋下鐙燭之光也。</xushi>
<duanzhu>鐙者，錠也。鐙以膏助然之。燭以麻蒸然之。其光熒熒然在屋之下。故其字从冖。冖者，覆也。熒者，光不定之皃。今江東人俗語如役。高注《淮南》每云熒惑是也。？水出𣳚不常。故《尙書》泆爲熒作此字。《周禮》其川熒雒。《左傳》閔二年、宣十二年、杜預後序熒澤。〈庸風〉〔箋〕熒澤。《左傳》杜注熒陽。《玉篇》熒字下曰亦熒陽縣（⿰県系）。漢韓勑後𥓓、劉寬𥓓陰、鄭烈𥓓皆云熒陽。唐盧藏用紀信𥓓亦作熒陽。隨書王劭傳上表言符命曰龍鬬於熒陽者。熒字三火。明火德之盛也。然則熒澤、熒陽古無作滎者。《尙書》〈禹貢〉《釋文》經宋開寶中妄改熒爲滎。而經典、《史記》、《漢書》、《水經注》皆爲淺人任意竄易。以爲水名當作滎。不知？水名熒。自有本義。於絕小水之義無涉也。</duanzhu>
<xushi>从焱冂。</xushi>
<duanzhu>以火華照屋㑹意。戶扃切。</duanzhu>
</t>

<wh>燊</wh>
<t>
<xushi>盛皃。</xushi>
<duanzhu>〈木部〉䯂字下曰「衆盛也。此與同<pb n="495-2"/>意。</duanzhu>
<xushi>从焱在木上。</xushi>
<duanzhu>會意。</duanzhu>
<xushi>讀若《詩》曰莘莘征夫。</xushi>
<duanzhu>讀如此莘字也。今《毛詩》皇皇者華。駪駪征夫。〈馬部〉駪下不引《詩》「而此引作莘莘。〈招䰟〉引作侁侁。亦作莘莘。音相近也。所臻切，十二十三部。</duanzhu>
<xushi>古文伷一曰嶷。</xushi>
<duanzhu>此六字譌誤不可通。</duanzhu>
<xushi>一曰役也。</xushi>
<duanzhu>役上當有讀若二字。</duanzhu>
</t>
<variants>文三。</variants>

<wh>炙</wh>
<t>
<xushi>炙肉也。</xushi>
<duanzhu>炙肉各本作炮肉。今依〈楚茨〉〔傳〕正。〈小雅．楚茨〉〔傳〕曰「炙、炙肉也。瓠葉傳曰「炕火曰炙。正義云：炕，舉也。謂以物貫之而舉於火上以炙之。按炕者俗字。古當作抗。手部曰抗扞也、《方言》曰抗縣（⿰県系）也是也。瓠葉言炮、言燔、言炙。傳云：毛曰炮。加火曰燔。抗火曰炙。燔炙不必毛也。抗火不同加火之逼近也。此毛意也。箋云：凡治兔之首宜。鮮者毛炮之。柔者炙之。乾者燔之。此申毛意也。然則〈鳧鷖〉、〈楚茨〉、〈行葦〉燔炙並言。皆必異義。生民傳曰「傅火曰燔。貫之加於火曰烈。貫之加於火、卽抗火也。生民之烈、卽炙也。〈禮運〉注曰「炮、裹燒之也。燔、加於火上也。炙、貫之火上也。三者正與瓠葉傳相合。然則炙與炮之別異又可知矣。許宗毛義。故炙下云炙肉也。用〈楚茨〉〔傳〕爲文。卽瓠葉傳之抗火曰炙也。不用瓠葉而用〈楚茨〉者，其字从肉。故取炙肉之文也。〈火部〉曰熹炙也、炮毛炙肉也、裘炮炙也、？置魚筒中炙也皆是。其引申之義爲逼近熏炙。如桑柔傳曰赫、炙也是。</duanzhu>
<xushi>从肉在火上。</xushi>
<duanzhu>有丳貫之加火上也。此可以得抗火之意。之石切。古音在五部。○炙讀去聲則之夜切。一義一字耳。或乃別其義併異其形。長孫訥言曰「差之一畫。詎惟千里。見炙从肉。莫問厥由。輒意形聲。固當从夕。及其晤矣。彼乃乖斯。若靡馮焉。他皆倣此。據此知小徐本〈火部〉有炙字。云炙也。从火、夕聲。葢唐以前或用羼入許書。</duanzhu>
<xushi>凡炙之屬皆从炙。</xushi>
</t>

<wh><img src="491A-01">𤐬</img></wh>
<t>
<xushi>籒文。</xushi>
<duanzhu>徐鍇曰「今東京文有此字。豈謂〈東京賦〉與。今《文𨕖》〈東京賦〉作燔炙。</duanzhu>
</t>

<wh>㸋</wh>
<t>
<xushi>宗廟火？肉。</xushi>
<duanzhu>今世經傳多作燔、作膰。惟許書作㸋。〈火部〉燔下云𤑔也。是《詩》作燔爲叚借字。他經作膰乃俗耳。許稱《左傳》作㸋。《左傳》、《釋文》云：膰《周禮》又作㸋。皆古文之存焉者也。異義。左氏說。脤、社祭之肉。盛之以蜃。宗廟之肉名曰膰。《說文》作祳㸋。用左氏說。祳下曰「<pb n="496"/>社肉盛以蜃。故曰祳。天子所以親遺同姓。㸋下云：宗廟火孰肉也。天子所以饋同姓。古本當如此。今本爲寫者舛誤耳。必云炙孰者，爲其字从火。</duanzhu>
<xushi>天子所㠯饋同姓。</xushi>
<duanzhu>各本作以饋同姓四字、在有事㸋焉之下。非也。今正。〈大宗伯〉鄭注云：脤膰、社稷宗廟之肉。以賜同姓之國。同福祿也。兄弟有共先王者。鄭與許同用左氏說也。若傳所云賜齊侯胙。又云宋先代之後。天子有事膰焉。有喪拜焉。是亦有歸㸋異姓者。</duanzhu>
<xushi>从炙。
<duanzhu>毛公曰「傅火曰燔。又曰加火曰燔。其事與炙相類也。</duanzhu>
<xushi>畨聲。</xushi>
<duanzhu>附袁切，十四部。</duanzhu>
<xushi>《春秋傳》曰「天子有事㸋焉。</xushi>
<duanzhu>僖卄四年《左傳》文。偁此者，證古經作㸋不作燔。又以見有歸㸋異姓之禮。</duanzhu>
</t>

<wh>爒</wh>
<t>
<xushi>炙也。</xushi>
<duanzhu>其義同炙。其音同燎。</duanzhu>
<xushi>从炙，尞聲。讀若？燎。</xushi>
<duanzhu>漢時葢有此語。力照切，二部。</duanzhu>
</t>
<variants>文三，重一。</variants>

<wh>赤</wh>
<t>
<xushi>南方色也。</xushi>
<duanzhu>《爾雅》「一染謂之縓。再染謂之竀。三染謂之纁。鄭注士冠禮云：朱則四入與。按是四者皆赤類也。鄭注易曰「朱深於赤。按赤色至明。引申之、凡洞然昭著皆曰赤。如赤體謂不衣也、赤地謂不毛也。</duanzhu>
<xushi>从大火。</xushi>
<duanzhu>火者，南方之行。故赤爲南方之色。从大者，言大明也。昌石切。古音在五部。俗借爲尺。</duanzhu>
<xushi>凡赤之屬皆从赤。</xushi>
</t>

<wh>烾</wh>
<t>
<xushi>古文从炎土。</xushi>
<duanzhu>火生土。</duanzhu>
</t>

<wh>赨</wh>
<t>
<xushi>赤色也。</xushi>
<duanzhu>《管子》地員篇。其種大苗細苗。赨莖黑秀箭長。尹注：赨卽赤也。</duanzhu>
<xushi>从赤，蟲省聲。</xushi>
<duanzhu>〈金部〉鉵、？部痋、鬲部融、與此皆蟲省聲。知以虫爲蟲、自古有之也。徒冬切，九部。</duanzhu>
</t>

<wh><img src="491B-01">𧹲</img></wh>
<t>
<xushi>日出之赤也。从赤。𣪊聲。</xushi>
<duanzhu>按古本篆文當是上體从𣪊。下體从赤。火沃切。三部。《篇》、《韵》皆呼木切。</duanzhu>
</t>

<wh>赧</wh>
<t>
<xushi>面慙而赤也。</xushi>
<duanzhu>而字依《韵會》「趙注《孟子》曰「赧赧、面赤心不正皃也。司馬貞引《小爾雅》曰「面慙曰赧。</duanzhu>
<xushi>从赤，㞋聲。</xushi>
<duanzhu>㞋或作㞋。非也。女版切。十四部。隨王劭曰「古音人扇反。今音奴板反。</duanzhu>
<xushi>周失天下於赧王。</xushi>
<duanzhu>《尙書》中候赧爲然。鄭注云：然讀曰赧。</duanzhu>
</t>

<wh>䞓</wh>
<t>
<xushi>赤色也。</xushi>
<duanzhu>〈周南〉〔傳〕曰「赬，赤也。《爾雅》釋器。一染謂之縓。再染謂之赬。三染謂之纁。郭曰「縓、今之紅也。赬、染赤也。纁，絳也。按糸部云：縓、帛赤黃色也。絳、大赤也。糸部引《爾雅》正作䞓。《周禮》〔注〕引《爾雅》、又哀十七年《左傳》作竀。叚借字也。〈士喪禮〉經作䞓。</duanzhu>
<xushi>从赤，巠聲。</xushi>
<duanzhu>勅貞切，十一部。</duanzhu>
<xushi>《詩》曰「魴魚䞓尾。</xushi>
<duanzhu>〈周南〉汝墳文。今《詩》作赬。</duanzhu>
</t>

<wh>赬</wh>
<t>
<xushi>䞓或从貞。</xushi>
<duanzhu>貞聲。</duanzhu>
</t>

<wh><img src="492A-01">𧹙</img></wh>
<t>
<xushi>或从丁。</xushi>
<duanzhu>丁聲。</duanzhu>
</t>

<wh>浾</wh>
<t>
<xushi>棠棗之汁也。从赤水。</xushi>
<duanzhu>各本轉寫舛誤。今正。浾與䞓音雖同而義異。別爲一字。非卽䞓字也。棠棗汁皆赤。故从赤水會意。勅貞切，十一部。</duanzhu>
</t>

<wh>泟</wh>
<t>
<xushi>浾或从正。</xushi>
<duanzhu>正聲。</duanzhu>
</t>

<wh>赭</wh>
<t>
<xushi>赤土也。</xushi>
<duanzhu>〈邶風〉赫如渥赭、卽秦風之顔如渥丹。故箋訓赭爲丹。古秦風、毛亦作渥赭。是以《韓詩》作沰。沰與赭音義皆同也。《管子》地數篇云：上有赭者下有鐵。是赭之本義爲赤土也。引申爲凡赤。</duanzhu>
<xushi>从赤，者聲。</xushi>
<duanzhu>之也切，古音在五部。</duanzhu>
</t>

<wh><img src="492A-02">𧹳</img></wh>
<t>
<xushi>赤色也。从赤，倝聲，讀若浣。</xushi>
<duanzhu>胡玩切，十四部。</duanzhu>
</t>

<wh>赫</wh>
<t>
<xushi>大赤皃。</xushi>
<duanzhu>大各本作火。今正。此謂赤。非謂火也。赤之盛、故从二赤。〈邶風〉：赫如渥赭。〔傳〕曰「赫、赤皃。此赫之本義也。若生民傳曰赫，顯也。〈出車〉傳赫赫、盛皃。常武傳㒳云赫赫然，盛也。〈節南山〉傳赫赫、顯盛也。淇奥傳赫、<pb n="496-3"/>有明德赫赫然。以及雲漢傳赫赫。旱氣也。桑柔傳赫，炙也。皆引申之義也。又按皕部曰奭，盛也。是《詩》中凡訓盛者，皆叚奭爲赫。而采芑、瞻彼洛矣二傳曰奭、赤皃。卽〈𥳑兮〉傳之赫、赤皃。正謂奭卽赫之叚借也。《爾雅》釋訓奭奭、本作赫赫。二字古音同矣。或作赩。如《白虎通》引韎韐有赩、李注《文𨕖》亦引《毛傳》赩、赤皃。</duanzhu>
<xushi>从二赤。</xushi>
<duanzhu>呼格切。古音在五部。音郝。奭古音亦如郝。</duanzhu>
</t>
<variants>文九，重四<duanzhu>舊作文八。重五。</duanzhu>。</variants>

<wh>大</wh>
<t>
<xushi>天大。地大。人亦大焉。</xushi>
<duanzhu>依《韵會》訂。</duanzhu>
<xushi>象人形。</xushi>
<duanzhu>老子曰「道大。天大。地大。人亦大。人法地。地法天。天法道。按天之文从一大。則先造大字也。？？之文但象臂脛。大文則首手足皆具。而可以參天地。是爲大。徒葢切，十五部。</duanzhu>
<xushi>古文？也</xushi>
<duanzhu>大下云古文？。？下云籒文大。此以古文籒文互釋。明衹一字而體稍異。後來小篆偏旁或从古、或从籒。故不得不殊爲二部。亦猶从？、从？必分系二部也。然則小篆作何字。曰「小篆作古文也。</duanzhu>
<xushi>凡大之屬皆从大。</xushi>
</t>

<wh>奎</wh>
<t>
<xushi>㒳髀之閒。</xushi>
<duanzhu>奎與胯雙聲。奎宿十六星以像似得名。</duanzhu>
<xushi>从大。
<duanzhu>兩體之閒、人身寛闊處。故从大。首此篆者，蒙上人形言也。</duanzhu>
<xushi>圭聲。</xushi>
<duanzhu>苦圭切，十六部。</duanzhu>
</t>

<wh>夾</wh>
<t>
<xushi>持也。</xushi>
<duanzhu>持者，握也。握者，搤也。搤者，捉也。捉物必以兩手。故凡持曰夾。《左傳》曰「夾輔成王。古多叚俠爲夾。《公羊》〔注〕曰「滕薛俠轂。</duanzhu>
<xushi>从大㚒二人。</xushi>
<duanzhu>㚒各本作俠。俠者，俜也。非其義。今正。㚒者，盜竊褱物也。从亦、有所持。㚒褱物、故从二入。夾持人、故从二人。大者，人也。一人而二人居其亦。猶一人二亦閒褱物也。故曰从大㚒二人。古狎切，八部。</duanzhu>
</t>

<wh>奄</wh>
<t>
<xushi>覆也。大有餘也。</xushi>
<duanzhu>〈釋言〉曰「荒（⿱艹㠩），奄也。弇，同也。弇，葢也。古奄弇同用。覆葢同義。《詩》皇矣傳曰「奄，大也。執競傳曰「奄同也。《鄭箋》《詩》奄皆訓覆。許云覆也、大有餘也。二義實相因也。覆乎上者，往往大乎下。故字从大。周官經謂宦者爲奄。以精氣閉藏名之。覆葢義之引申也。</duanzhu>
<xushi>又欠也。</xushi>
<duanzhu>三字未詳。《方言》曰「奄，息也。李密陳情表曰「氣息奄奄。</duanzhu>
<xushi>从大申。</xushi>
<duanzhu>㑹意。依檢切，八部。</duanzhu>
<xushi>申，展也。</xushi>
<duanzhu>說从申之意。申下曰神也。古屈伸多作詘信。不作伸、申。今則作申。俗<pb n="497-1"/>又作伸。申本義不訓展也。故必特釋之。</duanzhu>
</t>

<wh>夸</wh>
<t>
<xushi>奢也。</xushi>
<duanzhu>奢者，張也。曡韵同義。</duanzhu>
<xushi>从大，亏聲。</xushi>
<duanzhu>苦瓜切，古音在五部。</duanzhu>
</t>

<wh><img src="492B-01">𡘍</img></wh>
<t>
<xushi>奢𡘍也。</xushi>
<duanzhu>當是本作？，奢也。？字爲逗。轉寫倒之。今經傳都無？字。有桓字。〈商頌〉長發傳曰「桓，大也。撥，治也。箋云：廣大其政治。此可以證桓卽？之叚借字。〈檀弓〉桓楹。注亦云大楹。《周禮》桓圭同解。〈周書〉謚法。辟土服遠曰桓。辟土兼國曰桓。皆是大義。釋訓曰「桓桓，威也。泮水傳曰「桓桓、威武皃。《詩》序曰「桓、講武類禡也。葢此等桓字亦？之叚借字。大之義可以兼武也。桓之本義爲亭郵表。自經傳皆借爲？字。乃致桓行？廢矣。非許書尙存、孰能識其本始。非長發傳尙存、何以觀其㑹通。淺人乃易長發傳云：桓、武。撥、治。是謂桓必無訓大之理。而不知周公之六書有叚借也。又按淇奥傳曰「咺、威儀容止宣著也。亦謂咺卽？之叚借。宣著者，光大之意也。許書口部咺有本義。漢人作傳注不外轉注、叚借二者。必得其本字而後可說其叚借。欲得其本字、非許書莫由也。</duanzhu>
<xushi>从大，？聲。</xushi>
<duanzhu>胡官切，十四部。</duanzhu>
</t>

<wh><img src="492B-02">𡗷</img></wh>
<t>
<xushi>？大也。</xushi>
<duanzhu>此謂窊下之大也。</duanzhu>
<xushi>从大，瓜聲。</xushi>
<duanzhu>烏瓜切，古音在五部。</duanzhu>
</t>

<wh>奯</wh>
<t>
<xushi>空大也。</xushi>
<duanzhu>此謂空中之大。與豁義略同。《篇》、《韵》云：大目也。</duanzhu>
<xushi>从大，歲聲。讀若《詩》施？濊濊。</xushi>
<duanzhu>濊濊各本或作？？。或作泧泧。皆誤。說詳〈水部〉「呼括切，十五部。</duanzhu>
</t>

<wh><img src="493A-01">𢧜</img></wh>
<t>
<xushi>大也。</xushi>
<duanzhu>此謂秩秩然之大也。〈地理志〉四驖作四？。</duanzhu>
<xushi>从大，𢧄聲。讀若《詩》𢧜𢧜大猷。</xushi>
<duanzhu>〈小雅〉巧言文？？當作秩秩。今《毛詩》正作秩秩。傳曰「秩秩、進知也。呈在十一部。秩在十二部。古合音爲冣近。是以？讀如秩。直質切。</duanzhu>
</t>

<wh><img src="493A-02">奅</img></wh>
<t>
<xushi>大也。</xushi>
<duanzhu>此謂虛張之大。《廣韵》曰「。起釀也。</duanzhu>
<xushi>从大，丣聲。</xushi>
<duanzhu>各本作卯聲。今正。按《漢書》與？通用。其字當力救切。古音在三部。譌从卯。乃匹皃切矣。</duanzhu>
</t>

<wh>夽</wh>
<t>
<xushi>大也。</xushi>
<duanzhu>此謂㮯物之大。</duanzhu>
<xushi>从大，云聲，讀若齳。</xushi>
<duanzhu>齳鍇本作？。無此字。葢由齳作？而又誤耳。魚吻切，十三部。</duanzhu>
</t>

<wh>奃</wh>
<t>
<xushi>大也。</xushi>
<duanzhu>此謂根柢之大。</duanzhu>
<xushi>从大，氐聲，讀若氐。</xushi>
<duanzhu>都兮切，十五部。</duanzhu>
</t>

<wh>𡗦</wh>
<t>
<xushi>大也。</xushi>
<duanzhu>此謂分畫之大。《方言》曰「𡗦，大也。東齊海岱之閒曰𡗦。或曰幠。按經傳多叚介爲之。〈釋詁〉曰「介，大也。《詩》生民、小明傳皆曰「介，大也。士冠禮注、易晉虞注、《左傳》貴介弟介麋注、〈吳語〉介福注、《孟子》不以三公易其介、〈離騷〉堯舜耿介注同。</duanzhu>
<xushi>从大，介聲，讀若葢。</xushi>
<duanzhu>古拜切，十五部。</duanzhu>
</t>

<wh><img src="493A-03">𡗼</img></wh>
<t>
<xushi>瞋大聲也。</xushi>
<duanzhu>各本無聲字。今依《玉篇》、《廣韵》補。瞋大聲者，謂張目而大聲。若言喑噁叱咤、千人皆廢也。疑瞋下奪目字。又按瞋、張目也。瞋大、史所謂目眥盡裂也。聲誤衍。</duanzhu>
<xushi>从大，此聲。</xushi>
<duanzhu>火戒切，十五部。</duanzhu>
</t>

<wh>㚕</wh>
<t>
<xushi>大也。</xushi>
<duanzhu>此謂矯拂之大。〈周頌〉「佛時仔肩。〔傳〕曰「佛，大也。此謂佛卽㚕之叚借也。〈小雅〉廢爲殘賊〔毛傳〕一本廢，大也。〈釋詁〉云：廢，大也。此謂廢卽㚕之叚借字也。</duanzhu>
<xushi>从大，弗聲。讀若予違汝弻。</xushi>
<duanzhu>皐陶謨文。謂讀若此弻也。房密切。古音在十五部。《玉篇》作？、作？。</duanzhu>
</t>

<wh><img src="493A-04">𡗥</img></wh>
<t>
<xushi>大也。</xushi>
<duanzhu>此謂敦厚之大。</duanzhu>
<xushi>从大，屯聲，讀若？。</xushi>
<duanzhu>？當作？。常倫切，音在十三部。</duanzhu>
</t>

<wh>契</wh>
<t>
<xushi>大約也。</xushi>
<duanzhu>約取纏束之義。《周禮》有司約。大約劑、書於宗𢑴（⿳彑⿰米糸大）。小宰。聽取予以書契。大鄭云：書契、符書也。後鄭云：書契謂出予受入之凡要。凡簿書之冣目。獄訟之要辭。皆曰契。引《春秋傳》王叔氏不能舉其契。按今人但於買賣曰文契。經傳或叚契爲栔。如爰契我龜傳曰契、開也是也。又叚爲挈字。如死生契闊傳曰契闊、<pb n="498"/>勤苦也。又契契寤嘆傳曰契契、憂苦也。皆取提挈勤苦之意也。</duanzhu>
<xushi>从大，㓞聲。</xushi>
<duanzhu>苦計切，十五部。</duanzhu>
<xushi>易曰「後世聖人易之㠯書契。</xushi>
<duanzhu>世各本作代。避唐諱也。今正。《易．𣪠辭》傳文。</duanzhu>
</t>

<wh>夷</wh>
<t>
<xushi>東方之人也。从大、从弓。</xushi>
<duanzhu>各本作平也、从大从弓、東方之人也。淺人所改耳。今正。《韵會》正如是。〈羊部〉曰「南方蠻閩从虫。北方狄从犬。東方貉从豸。西方羌从羊。西南僰人、焦僥从人。葢在坤地頗有順理之性。惟東夷从大。大，人也。夷俗仁。仁者壽。有君子不死之國。按天大、地大、人亦大。大象人形。而夷篆从大。則與夏不殊。夏者，中國之人也。从弓者，肅愼氏貢楛矢石砮之類也。以脂切。十五部。〈出車〉、〈節南山〉、桑柔、〈召旻〉〔傳〕皆曰「夷，平也。此與君子如夷、有夷之行、降福孔夷傳夷易也同意。夷卽易之叚借也。易亦訓平。故叚夷爲易也。〈節南山〉一《詩》中平易分釋者，各依其義所近也。風雨傳曰夷悅也者，平之意也。皇矣傳曰夷常也者，謂夷卽𢑴（⿳彑⿰米糸大）之叚借也。凡注家云夷傷也者，謂夷卽痍之假借也。《周禮》〔注〕夷之言尸也者，謂夷卽尸之叚借也。尸，陳也。其他訓釋皆可以類求之。</duanzhu>
</t>
<variants>文十八。</variants>

<wh>亦</wh>
<t>
<xushi>人之臂亦也。</xushi>
<duanzhu>《玉篇》今作掖。按手部掖者，以手持人臂投地也。一曰臂下也。一曰臂下之語、葢淺人據俗字增之耳。徐鉉等曰「亦今別作腋。按《廣韵》肘腋作此字。俗用亦爲語䛐。乃別造此。肉部曰「胳、亦下也。胠、亦下也。今《禮記》深衣袼之高下注云：袼、衣袂當腋之縫。袼、腋乃皆俗字。人臂㒳垂。臂與身之閒則謂之臂亦。臂與身有重曡之意。故引申爲重累之䛐。《公羊傳》「大火爲大辰。伐爲大辰。北辰亦爲大辰。何注云：亦者，㒳相須之意。按經傳之亦、有上有所蒙者。有上無所蒙者。《論語》不亦說乎、亦可宗也、亦可以弗畔、亦可以爲成人矣、皆上無所蒙。皇侃曰「亦猶重也。此等皆申重贊美之䛐。亦之言猶大也，甚也。若〈周頌〉亦有高廪、亦服爾耕。《鄭箋》云：亦，大也。是謂亦卽奕奕之叚借也。？部曰「奕，大也。又或叚爲射。或叚爲易。</duanzhu>
<xushi>从大，象㒳亦之形。</xushi>
<duanzhu>謂左右㒳直、所以象無形之形。羊益切，古音在五部。</duanzhu>
<xushi>凡亦之屬皆从亦。</xushi>
</t>

<wh>㚒</wh>
<t>
<xushi>盜竊褱物也。从亦。有所<pb n="498-2"/>持。</xushi>
<duanzhu>㒳亦下有物。盜竊而褱之意。失冉切，七部。</duanzhu>
<xushi>俗謂蔽人俾夾是也。</xushi>
<duanzhu>蔽人俾夾、葢漢時有此語。蔽人者，人所不見。〈人部〉俾下曰「鬥持人也。手部挾下曰「俾持也。曹大家用陜輸。趙壹傳作陜揄。疑陜卽夾字。</duanzhu>
<xushi>弘農陜字从此。</xushi>
<duanzhu>漢弘農陜縣（⿰県系）、在今河南陜州。从夾之字絕少。故著之。陜隘字从夾。</duanzhu>
</t>
<variants>文二。</variants>

<wh>夨</wh>
<t>
<xushi>傾頭也。</xushi>
<duanzhu>〈人部〉曰「傾者，夨也。夨象頭傾。因以爲凡傾之偁。</duanzhu>
<xushi>从大，象形。</xushi>
<duanzhu>象頭不直也。阻力切，十一部。</duanzhu>
<xushi>凡夨之屬皆从夨。</xushi>
</t>

<wh><img src="494A-01">𡔢</img></wh>
<t>
<xushi>頭傾也。</xushi>
<duanzhu>《玉篇》引蒼頡云：仡仡也。</duanzhu>
<xushi>从夨，吉聲，讀若孑。</xushi>
<duanzhu>古㞕切，十二部。</duanzhu>
</t>

<wh><img src="494A-02">奊</img></wh>
<t>
<xushi>頭衺骫奊態也。</xushi>
<duanzhu>頭衺者，頭不正。骫奊者，頭不正之皃也。《左傳》「齊有慶奊。卽慶繩。葢以頭邪爲名。以繩直爲字。名字相應也。賈誼傳。奊詬無節。叚奊爲謑。</duanzhu>
<xushi>从夨，圭聲。</xushi>
<duanzhu>胡結切，古音在十六部。</duanzhu>
</t>

<wh>吳</wh>
<t>
<xushi>大言也。</xushi>
<duanzhu>大言之上各本有姓也亦郡也一曰吳八<pb n="498-3"/>字。乃妄人所增。今删正。檢《韵會》本正如是。〈周頌〉絲衣、〈魯頌〉泮水皆曰不吳。〔傳〕箋背云吳，譁也。〈言部〉曰「譁者，讙也。然則大言卽謂譁也。孔沖遠《詩》正義作不娱。《史記》孝武本紀作不虞。皆叚借字。大言者，吳字之本義也。引伸之爲凡大之偁。《方言》曰「吳，大也。九章。齊吳榜以擊汏。王注：齊舉大櫂。</duanzhu>
<xushi>从夨口。</xushi>
<duanzhu>大言非正理也。故从夨口。五乎切。五部。何承天改吳作？。音胡化反。其繆甚矣。</duanzhu>
</t>

<wh><img src="494A-03">𡗾</img></wh>
<t>
<xushi>古文如此。</xushi>
<duanzhu>从口大。</duanzhu>
</t>
<variants>文四<duanzhu>小徐本有𣅳字。作文五。非是。？已見〈日部〉。𣅳者，隷體也。然《廣韵》亦𣅳、？並見。</duanzhu>　重一。</variants>

<wh>夭</wh>
<t>
<xushi>屈也。从大。象形。</xushi>
<duanzhu>象首夭屈之形也。隰有莀楚傳曰「夭，少也。桃夭傳曰「夭夭、桃之少壯也。凱風傳曰「夭夭、盛皃也。〈月令〉注曰「少長曰夭。此皆謂物初長可觀也。物初長者尙屈而未申。叚令不成遂、則終於夭而已矣。故《左傳》、《國語注》曰「短折曰夭。《國語注》又曰「不終曰夭。又曰「夭，折也。孟康注〈五行志〉曰「用人不以次弟爲夭。皆其引申之義也。《論語》「子之燕居。申申如也。夭夭如也。上句謂其申。下句謂其屈。不屈不申之閒、其斯爲聖人之容乎。於<pb n="499"/>兆切。二部。按亦於喬切。古平上無異義。後人乃別之。</duanzhu>
<xushi>凡夭之屬皆从夭。</xushi>
</t>

<wh>喬</wh>
<t>
<xushi>高而曲也。</xushi>
<duanzhu>《爾雅》〈釋詁〉、《詩》伐木時邁〔傳〕皆曰「喬，高也。釋木曰「上句曰喬。句如羽喬。漢廣傳曰「喬、上竦也。按喬不專謂木。淺人以說木則作橋。如〈鄭風〉山有橋松是也。以說山則作嶠。〈釋山〉銳而高嶠是也。皆俗字耳。許云高而曲、卽《爾雅》之上句如羽。木有如是者。他物亦有如是者。</duanzhu>
<xushi>从夭、从高省。</xushi>
<duanzhu>會意。以其曲、故从夭。巨嬌切。二部。依小徐本無《詩》曰南有喬木六字。</duanzhu>
</t>

<wh><img src="494B-01">𡴘</img></wh>
<t>
<xushi>吉而免凶也。</xushi>
<duanzhu>吉者，善也。凶者，惡也。得免於惡是爲幸。</duanzhu>
<xushi>从屰、从夭。</xushi>
<duanzhu>屰者，不順也。不順從夭死之事。㑹意。胡耿切，十一部。</duanzhu>
<xushi>夭。</xushi>
<duanzhu>逗。</duanzhu>
<xushi>死之事。</xushi>
<duanzhu>《左傳》所謂夭札。不終其天年者也。</duanzhu>
<xushi>死謂之不幸。</xushi>
<duanzhu>依《韵㑹》本。死爲不幸、則免死爲幸。</duanzhu>
</t>

<wh>奔</wh>
<t>
<xushi>𧺆也。</xushi>
<duanzhu>𧺆者，趨也。釋宫曰「室中謂之時。堂上謂之行。堂下謂之步。門外謂之趨。中庭謂之走。大路謂之奔。此析言之耳。渾言之則奔走趨不別也。引申之、凡赴急曰奔。凡出亡曰奔。其字古或叚賁、或叚本。《毛詩》予曰有本走、陸德明本如是。</duanzhu>
<xushi>从夭，卉聲。</xushi>
<duanzhu>大徐作賁省聲。非。此十三部十五部合音。博昆切，十三部。</duanzhu>
<xushi>與𧺆同意。俱从夭。</xushi>
<duanzhu>此說从夭之意。𧺆者屈其足。故从夭止。？之从夭意同也。凡行疾則屈腳疾。</duanzhu>
</t>
<variants>文四。</variants>

<wh>交</wh>
<t>
<xushi>交脛也。</xushi>
<duanzhu>交脛謂之交。引申之爲凡交之偁。故爻下曰「交也。烄下曰「交木然也。？下曰「交灼木也。㮐下曰「木參交以枝炊䉛者也。衿下曰「交衽也。凡㒳者相合曰交。皆此義之引申叚借耳。〈楚茨〉〔傳〕。東西曰交。邪行曰逪。䢒逪字之叚借也。〈小雅〉「交交〈桑扈〉。箋云：交交猶佼佼。飛往來皃。而黃鳥、小宛傳皆曰「交交、小皃。則與本義不同。葢方語有謂小交交者。</duanzhu>
<xushi>从大，象交形。</xushi>
<duanzhu>謂从大而象其交脛之形也。古爻切，二部。</duanzhu>
<xushi>凡交之屬皆从交。</xushi>
</t>

<wh><img src="494B-02">𠆎</img></wh>
<t>
<xushi>衺也。</xushi>
<duanzhu>〈衣部〉衺下曰「？也。二篆爲轉注：經典叚回字爲之。小旻。謀猶回遹。傳曰「回，邪也。大明。厥德不回。傳曰「回，違也。回皆？之叚借字。小旻言其轉注：大明言其叚借。故傳語不同。大明傳違卽？字。？久不行。<pb n="499-2"/>俗乃作違。經典多作回。口部曰「回，轉也。乃回之本義。必有許書而後知回衺之本字作？。桓大之本字作？。僾唈之本字作？。倘不能觀其會通。則許書徒存而巳矣。</duanzhu>
<xushi>从交，韋聲。</xushi>
<duanzhu>羽非切，十五部。</duanzhu>
</t>

<wh>絞</wh>
<t>
<xushi>縊也。</xushi>
<duanzhu>糸部縊下曰「縊，絞也。二篆爲轉注：古曰絞曰縊者，謂㒳繩相交。非獨謂經死。禮〈喪服〉絞帶者，繩帶也。㒳繩相交而緊謂之絞。《論語》「直而無禮則絞。好直不好學。其蔽也絞。馬融曰「絞，剌也。鄭云：急也。剌盧達切。乖剌也。與鄭義無異。急則無不乖剌者也。皇侃、陸德明乃讀爲譏刺。七賜反。其繆甚矣。</duanzhu>
<xushi>从交糸。</xushi>
<duanzhu>會意。交糸者，㒳絲相切也。此篆不入糸部者，重交也。交亦聲。古巧切，二部。</duanzhu>
</t>
<variants>文三。</variants>

<wh>尢</wh>
<t>
<xushi>㝿也。</xushi>
<duanzhu>各本少也字。遂不可讀，今補。㝿者，蹇也。尢本曲脛之偁。引申之爲曲脊之偁。故〈人部〉僂下曰「？也。</duanzhu>
<xushi>曲脛人也。</xushi>
<duanzhu>人字依《九經字㨾》補。？者多由曲脛。故言此爲下象偏曲張本。</duanzhu>
<xushi>从大，象偏曲之形。</xushi>
<duanzhu>謂从大而象一脛偏曲之形也。烏光切，十部。</duanzhu>
<xushi>凡尢之屬皆从尢。</xushi>
</t>

<wh><img src="495A-01">𡯪</img></wh>
<t>
<xushi>篆文从？。</xushi>
<duanzhu>篆文各本作古文。今正。尢者，古文象形字。？者，小篆形聲字。此亦古文二、篆文？之例。必取古文爲部首者，以其屬皆从古文也。尪見《左傳》「〈檀弓〉鄭注釋爲面鄕天。或云短小曰尪。本从？聲。省作尪。</duanzhu>
</t>

<wh>尳</wh>
<t>
<xushi>厀病也。从尢骨。骨亦聲。</xushi>
<duanzhu>戶骨切。十五部。按此篆當是本在部末。與？爲類。而尢㝿也、㝿蹇也、乃正相屬。</duanzhu>
</t>

<wh>㝿</wh>
<t>
<xushi>蹇也。</xushi>
<duanzhu>足部曰「蹇者，㝿也。二篆爲轉注：㝿俗作跛。或以沾入足部。致正俗複出。非也。今之經傳有跛無㝿。〈王制〉、《公羊》、《穀梁傳》皆作跛。</duanzhu>
<xushi>从尢，皮聲。</xushi>
<duanzhu>布火切，十七部。</duanzhu>
</t>

<wh>㝾</wh>
<t>
<xushi>㝾㝾。</xushi>
<duanzhu>各本作㝿㝾。今依宋本《說文》、宋刻《集韵》三十八箇正。</duanzhu>
<xushi>行不正也。从尢，左聲。</xushi>
<duanzhu>則箇切。十七部。《類篇》遭哥、子我切。</duanzhu>
</t>

<wh>㞁</wh>
<t>
<xushi>行不正也。从尢，㫐聲，讀若燿。</xushi>
<duanzhu>弋笑切，二部。</duanzhu>
</t>

<wh>尲</wh>
<t>
<xushi>尲尬、行不正也。</xushi>
<duanzhu>各本奪尲尬二字。今依全書通例補。又補行字。《集韵》二十五沾、《廣韵》二十六咸皆云：尲尬、行不正也。可證。今蘇州俗<pb n="500"/>語謂事乖剌者曰尲尬。</duanzhu>
<xushi>从尢，兼聲。</xushi>
<duanzhu>古咸切，七部。</duanzhu>
</t>

<wh>尬</wh>
<t>
<xushi>尲尬也。</xushi>
<duanzhu>雙聲字。</duanzhu>
<xushi>从尢，介聲。</xushi>
<duanzhu>公八切。又古拜切。十五部。按今俗語去聲。</duanzhu>
</t>

<wh>尥</wh>
<t>
<xushi>行脛相交也。</xushi>
<duanzhu>行而脛相交、則行不便利。高注《淮南》、郭注《方言》、王注〈素問〉皆曰了戾。謂纏繞不適。《集韵》五爻曰「尥、牛行足外出也。是其意也。今俗語有此。</duanzhu>
<xushi>从尢，勺聲。</xushi>
<duanzhu>力弔切。二部。此下舊有牛行腳相交爲尥。小徐本無。乃讀者箋記語耳。</duanzhu>
</t>

<wh><img src="495B-01">𡰖</img></wh>
<t>
<xushi>㝿不能行。爲人所引曰？？。</xushi>
<duanzhu>曡韵字也。與提攜義相近。</duanzhu>
<xushi>从尢、从爪。</xushi>
<duanzhu>覆手曰爪。</duanzhu>
<xushi>是聲。</xushi>
<duanzhu>都兮切。十六部。《玉篇》作？。</duanzhu>
</t>

<wh><img src="495B-02">𡰢</img></wh>
<t>
<xushi>𡰖𡰢也。从尢、从爪，巂聲。</xushi>
<duanzhu>戶圭切，十六部。</duanzhu>
</t>

<wh>㝼</wh>
<t>
<xushi>股㝼也。</xushi>
<duanzhu>㝼之言紆也。紆者，詘也。</duanzhu>
<xushi>从尢，亏聲。</xushi>
<duanzhu>乙于切，五部。</duanzhu>
</t>

<wh><img src="495B-03">𡰠</img></wh>
<t>
<xushi>厀中病也。从尢，羸聲。</xushi>
<duanzhu>郞果切。十七部。《廣韵》去聲。</duanzhu>
</t>
<variants>文十二，重一。</variants>

<wh>壺</wh>
<t>
<xushi>昆吾圜器也。</xushi>
<duanzhu>缶部曰「古者，昆吾作匋。壷者，昆吾始爲之。〈聘禮注〉曰「壷、酒尊也。《公羊傳》〔注〕曰「壺、禮器。腹方口圓曰壷。反之曰方壷。有爵飾。又〈喪大記〉狄人出壷、大小戴記投壺、皆壷之屬也。</duanzhu>
<xushi>象形。</xushi>
<duanzhu>謂？。</duanzhu>
<xushi>从大象其葢也。</xushi>
<duanzhu>奄下曰「葢也。大有餘也。戶姑切，五部。</duanzhu>
<xushi>凡壷之屬皆从壷。</xushi>
</t>

<wh>㚃</wh>
<t>
<xushi>𡔹㚃也。从凶、从壷。壷不得渫也。</xushi>
<duanzhu>虞翻以否之閉塞釋絪縕。趙岐亦以閉塞釋志壹、氣壹。於云切，十三部。</duanzhu>
<xushi>易曰「天地𡔹㚃。</xushi>
<duanzhu>〈𣪠辭〉傳文。今《周易》作絪縕。他書作烟煴、氤氲。蔡邕注典引曰「烟烟煴煴、陰陽和一相扶皃也。張載注〈魯靈光殿賦〉曰「烟煴、天地之蒸氣也。〈思元賦〉舊注曰「烟煴、和皃。許據易孟氏作𡔹。乃其本字。他皆俗字也。許釋之曰不得渫也者，謂元氣渾然。吉凶未分。故其字从吉凶在壺中會意。合二字爲雙聲曡韵。實合二字爲一字。〈文言傳〉曰「與鬼神合其吉凶。然則吉凶卽鬼神也。〈𣪠辭〉曰「三人行則損一人。一人行則得其友。言致一也。𡔹㚃、構精皆釋致一之義。其轉語爲抑鬱。</duanzhu>
</t>
<variants>文二。</variants>

<wh>壹</wh>
<t>
<xushi>嫥𡔹也。</xushi>
<duanzhu>嫥各本作專。今正。嫥下云：壹也。與此爲轉注：</duanzhu>
<xushi>从壷吉。吉亦聲。</xushi>
<duanzhu>於悉切。十二部。俗作壹。</duanzhu>
<xushi>凡𡔹之屬皆从𡔹。</xushi>
</t>

<wh>懿</wh>
<t>
<xushi>嫥久而美也。</xushi>
<duanzhu>嫥者，壹也。〈釋詁〉、《詩》烝民〔傳〕皆曰「懿，美也。〈周書〉謚法曰「柔克爲懿。温柔聖善曰懿。許益之以專久者，爲其字从壹也。專壹而後可久。可久而後美。《小爾雅》及《楚辭》注：懿，深也。《詩》〈七月〉〔傳〕曰「懿、深筐也。深卽專壹之意也。</duanzhu>
<xushi>从𡔹。从恣省聲。</xushi>
<duanzhu>从恣省聲四字、葢或淺人所改竄。當作从心、从欠、壹亦聲。从心从欠、所謂持其志、無其氣。美在其中而暢於四支也。壹亦聲者，《國語》衞武公作懿戒以自儆。韋注懿讀曰抑。〈大雅〉之抑《詩》也。〈大雅〉：懿厥哲婦。箋云：有所痛傷之聲也。金縢。對曰信懿。馬云：猶噫也。〈小雅〉「抑此皇父。箋云：抑之言噫。古懿抑同用。懿抑壹三字同音。可證。古音讀如一。十二部。今乙冀切。</duanzhu>
</t>
<variants>文二。</variants>

<wh><img src="496A-01">㚔</img>（⿱大丫）</wh>
<t>
<xushi>所㠯驚人也。从大、从丫。</xushi>
<duanzhu>各本作从𢆉。《五經文字》曰「《說文》从大从？。？音干。今依漢石經作幸。又曰「？者，《說文》「執者，經典相承。凡報之類同是。則張氏所據《說文》與今本迥異如是。今隷用石經體。且改《說文》此部皆作幸。非也。今皆正。干者，犯也。其人有大干犯而觸罪。故其義曰所以驚人。其形从大干㑹意。</duanzhu>
<xushi>一曰大聲也。</xushi>
<duanzhu>此別一義。</duanzhu>
<xushi>凡？之屬皆从？。一曰讀若瓠。</xushi>
<duanzhu>五字未詳。疑當作一曰讀若執。在讀若籋之下。</duanzhu>
<xushi>一曰俗語㠯盜不止爲？。</xushi>
<duanzhu>又一義。按《玉篇》此義不系《說文》「《廣韵》引《說文》亦無此語。十字恐後人所沾。大徐本曡㚔字。</duanzhu>
<xushi>讀若？。</xushi>
<duanzhu>尼輒切，七部。</duanzhu>
</t>

<wh>睪</wh>
<t>
<xushi>司視也。</xushi>
<duanzhu>司者，今之伺字。《廣韵》作伺。</duanzhu>
<xushi>从目。
<duanzhu>各本作从橫目。今依《廣韵》昔韵。眾、蜀、蠲篆下皆但言从目。</duanzhu>
<xushi>从？。
<duanzhu>㑹意字。？者，罪也。羊益切。古音在五部。今隷作睪。凡从睪之字同。</duanzhu>
<xushi>今吏將目捕辠人也。</xushi>
<duanzhu>今各本譌令。今正。此以漢制明之故曰今。漢之吏人攜帶眼目捕罪人。如虞詡令能縫者傭作賊衣。以采線縫賊裾。有出市里者，吏輒禽之。是<pb n="501"/>也。辠各本作罪。今依《廣韵》：</duanzhu>
</t>

<wh>執</wh>
<t>
<xushi>捕辠人也。</xushi>
<duanzhu>辠各本作罪。今依《廣韵》：手部曰「捕者，取也。引申之爲凡持守之偁。</duanzhu>
<xushi>从？？。</xushi>
<duanzhu>會意。</duanzhu>
<xushi>？亦聲。</xushi>
<duanzhu>之入切。七部。今隷作執。</duanzhu>
</t>

<wh>圉</wh>
<t>
<xushi>囹圉。</xushi>
<duanzhu>逗。</duanzhu>
<xushi>所㠯拘辠人。</xushi>
<duanzhu>？爲罪人。□爲拘之。故其字作圉。他書作囹圄者，同音相叚也。圄者，守之也。其義別。《說文》宋本作囹圄者，非是。〈月令〉「仲春命有司省囹圄。孟秋命有司繕囹圄。注曰「囹圄所以禁守繫者。若今別獄矣。蔡邕云：囹，牢也。圄，止也。所以止出入。皆罪人所舍也。崇精問曰「獄、周曰圜土。殷曰羑里。夏曰均臺。囹圄何代之獄。焦氏荅曰「〈月令〉秦書、則秦獄名也。漢曰若盧、魏曰司空是也。按蔡說囹圄皆罪人所舍。云皆則不必一地。是以□部曰囹，獄也。不連圉言。此言囹圉、錯見以明之。</duanzhu>
<xushi>从？？。</xushi>
<duanzhu>會意。魚舉切。五部。今隷作圉。</duanzhu>
<xushi>一曰圉，垂也。</xushi>
<duanzhu>義見《左傳》、《爾雅》、《毛傳》。</duanzhu>
<xushi>一曰圉人、掌馬者。</xushi>
<duanzhu>義見《左傳》、《周禮》〔注〕、《禮記》〔注〕：按小徐本無此十二字。當是古本如此。邊垂者，可守之地。養馬者，守視之事。疑皆圄字引申之義。各書叚圉爲之耳。</duanzhu>
</t>

<wh>盩</wh>
<t>
<xushi>引擊也。</xushi>
<duanzhu>引而擊之也。</duanzhu>
<xushi>从？攴見血也。</xushi>
<duanzhu>會意。張流切。三部。今隷作盩。</duanzhu>
<xushi>扶風有盩庢縣（⿰県系）。</xushi>
<duanzhu>說者曰「山曲曰盩。水曲曰庢。按卽周旋、折旋字之叚借也。在今陝西西安府盩庢縣（⿰県系）東三十里、地名終南鎭。元和郡縣（⿰県系）志終南縣（⿰県系）城卽漢盩庢故城也。庢俗作厔。非。</duanzhu>
</t>

<wh>報</wh>
<t>
<xushi>當辠人也。</xushi>
<duanzhu>司馬彪百官志曰「廷尉掌平獄。奏當所應。凡郡國讞疑罪。皆處當以報。《史記》張釋之列傳曰「廷尉奏當。一人犯蹕。當罰金。又曰「廷尉當。是也。又路溫舒上書曰「奏當之成。司馬貞引崔浩云：當謂處其罪也。按當者，漢人語。報、亦漢人語。《漢書》張湯傳曰「訉鞫論報。蘇林注蘇建傳曰「報，論也。斷獄爲報。是則處分其罪以上聞曰奏當。亦曰報也。引申爲報白、爲報復。又叚爲赴疾之赴。見〈少儀〉、〈喪服〉小記。今俗云急報是也。</duanzhu>
<xushi>从？、从？。</xushi>
<duanzhu>㑹意。博号切。古音在三部。今隷作報。</duanzhu>
<xushi>𠬝。</xushi>
<duanzhu>逗。</duanzhu>
<xushi>服辠也。</xushi>
<duanzhu>𠬝見又部。音服。治也。小徐作？。音展。誤甚。此說从𠬝之意。以今字今言通之也。</duanzhu>
</t>

<wh><img src="496B-01">𥷚</img></wh>
<t>
<xushi>竆治辠人也。</xushi>
<duanzhu>治各本作理。唐人所改也。今依《篇》、《韵》正。辠各本作罪。今依《廣韵》正。文王世子注曰「讀書論法曰鞠。正義云：讀書、讀囚人之所犯罪狀之書。用法、謂以<pb n="501-2"/>法律平斷其罪。《周禮》小司寇。讀書用法。先鄭云：如今讀鞫巳乃論之。《漢書》功臣侯表。坐鞠獄不實。如淳云：鞠者，以其辭決罪也。張湯傳。訊鞫論報。張晏云：鞫、一吏爲讀狀論其報行也。〈㓝法志〉。遣廷史與郡鞫獄。如淳云：以囚辭決獄爲鞫。謂疑獄也。按鞫者，俗？字。譌作鞠。古言鞫。今言供。語之轉也。今法具犯人口供於前。具勘語擬罪於後。卽周之讀書用法。漢之以辭決罪也。鞫與竆一語之轉。故以竆治罪人釋鞫。引申爲凡竆之偁。谷風、南山、小弁傳曰「竆也。公劉傳曰「究也。〈節南山〉傳曰「盈也。究、盈亦窹之意。蓼莪傳曰「養也。養與竆相反而成。如亂可訓治。徂可訓存。苦可訓快。若采芑傳曰「鞫，告也。此則謂鞫卽告之叚借字。文王世子。告於甸人。亦是叚告爲鞫也。</duanzhu>
<xushi>从㚔（⿱大⿱丷丅）人言。</xushi>
<duanzhu>會意。？人言者，犯罪人之言也。</duanzhu>
<xushi>竹聲。</xushi>
<duanzhu>居六切。三部。按此字隷作鞫。經典從之。俗多改爲鞠。大誤。</duanzhu>
</t>

<wh><img src="497A-01">𥱩</img></wh>
<t>
<xushi>或省言。</xushi>
</t>
<variants>文七，重一<duanzhu>此部八篆俗寫皆改？爲㚔。</duanzhu>。</variants>

<wh>奢</wh>
<t>
<xushi>張也。</xushi>
<duanzhu>張者，施弓弦也。引申爲凡充㡿之偁。侈下曰「一曰奢也。</duanzhu>
<xushi>从大，者聲。</xushi>
<duanzhu>式車切，古音在五部。</duanzhu>
<xushi>凡奢之屬皆从奢。</xushi>
</t>

<wh>奓</wh>
<t>
<xushi>籒文。</xushi>
<duanzhu>按籒會意、篆形聲。〈西京賦〉：有馮虛公子者。心奓體泰。薛注：言公子生於貴戚。心志奓溢。體安驕泰也。未嘗云奓卽侈字。李善引《聲類》云：奓、侈字也。疑李登始爲此說。初非許意。平子文章用籒文奢也。《廣韵》讀陟加切。</duanzhu>
</t>

<wh>奲</wh>
<t>
<xushi>富奲奲皃。</xushi>
<duanzhu>當作奲奲富皃。按此字單聲而入十七部。丁可切。正如鼉、驒亦單聲也。《篇》、《韵》昌者一切殆非是。與朶同音、故小徐云謂重而垂也。《毛詩》〈桑扈〉、𨙻二傳皆曰「𨙻，多也。〈釋詁〉同。《國語》「富都𨙻豎。韋注：𨙻，美也。𨙻不知其本字。以許書折衷之、則奲爲本字。𨙻爲叚借字耳。俗用嚲字、訓垂下皃。亦疑奲之變也。</duanzhu>
<xushi>从奢，單聲。</xushi>
<duanzhu>丁可切。十四十七部合音也。</duanzhu>
</t>
<variants>文二，重一。</variants>

<wh>亢</wh>
<t>
<xushi>人頸也。</xushi>
<duanzhu>史漢張耳列傳。乃仰絕亢、而死。韋昭曰「亢，咽也。蘇林云：肮、頸大脈也。俗所謂胡脈。婁敬傳。搤其亢。張晏曰「亢、喉嚨也。按〈釋鳥〉曰「亢、鳥嚨。此以人頸之偁爲鳥頸之偁也。亢之引申爲高也、舉也，當也。</duanzhu>
<xushi>从大<pb n="502"/>省。</xushi>
<duanzhu>上人。</duanzhu>
<xushi>象頸脈形。</xushi>
<duanzhu>下？。蘇林說與此合。古郞切。十部。按亦胡郞切。亦下浪切。俗作肮、作吭。</duanzhu>
<xushi>凡亢之屬皆从亢。</xushi>
</t>

<wh>頏</wh>
<t>
<xushi>亢或从頁。</xushi>
<duanzhu>此字見於經者，〈邶風〉曰「燕燕于飛。頡之頏之。《毛傳》曰「飛而上曰頡。飛而下曰頏。解者不得其說。玉裁謂當作飛而下曰頡。飛而上曰頏。轉寫互譌久矣。頡與頁同音。頁古文？。飛而下如？首然。故曰頡之。古本當作頁之。頏卽亢字。亢之引申爲高也。故曰頏之。古本當作亢之。於音尋義。斷無飛而下曰頏者。若楊雄〈甘泉賦〉「柴虒參差。魚頡而鳥胻。李善曰「頡胻、猶頡頏也。師古曰「頡胻、上下也。皆以《毛詩》頡頏爲訓。魚潛淵。鳥戾天。亦可證頡下頏上矣。俗本《漢書》胻譌从目、作䀪。《集韵》入諸《唐韵》。謂卽燕燕之頏字。俗字之不可問有如此者。楊雄解嘲。鄒衍以頡亢而取世資。《漢書》作亢。《文𨕖》作頏。正亢頏同字之證。頁部曰「頡者，直項也。亢者，人頸。然則頡亢正謂直項。《淮南》修務訓。王公大人有嚴志頡頏之行者。無不憛悇癢心而悅其色矣。此正用直項之訓。解嘲之頡亢、亦正謂鄒衍强項傲物而世猶師資之也。亢用字之本義。東方朔畫贊云：苟出不可以直道也。故頡頏<pb n="502-1"/>以傲世。亦取直項之義。</duanzhu>
</t>

<wh><img src="497B-01">𠅣</img></wh>
<t>
<xushi>直項莽？皃。</xushi>
<duanzhu>當作莽？直項皃。或曰《淮南書》有嚴志頡頏之行。頏卽？字也。頁部曰「頡、直項。</duanzhu>
<xushi>从亢、从夋。</xushi>
<duanzhu>會意。</duanzhu>
<xushi>夋，倨也。</xushi>
<duanzhu>說从夋之意。語見夊部。</duanzhu>
<xushi>亢亦聲。</xushi>
<duanzhu>岡朗切。又胡朗切。十部。按大徐篆左亢右夋。今依小徐、《玉篇》、《廣韵》左夋右亢。</duanzhu>
</t>
<variants>文二，重一。</variants>

<wh>夲</wh>
<t>
<xushi>進𧼈也。</xushi>
<duanzhu>𧼈者，疾也。</duanzhu>
<xushi>从大十。</xushi>
<duanzhu>會意。</duanzhu>
<xushi>大十者。
<duanzhu>者字依《廣韵》補。</duanzhu>
<xushi>猶兼十人也。</xushi>
<duanzhu>說从大十之意。言其進之疾、如兼十人之能也。</duanzhu>
<xushi>凡夲之屬皆从夲。讀若滔。</xushi>
<duanzhu>土刀切，二部。</duanzhu>
</t>

<wh>𠦪</wh>
<t>
<xushi>疾也。</xushi>
<duanzhu>〈上林賦〉「藰莅卉歙。又卉然興道而遷義。郭璞曰「卉猶勃也。〈西京賦〉：𡚒隼歸鳧。沸卉？訇。薛綜曰「奮、迅聲也。卉皆之叚借。</duanzhu>
<xushi>从夲，卉聲。</xushi>
<duanzhu>呼骨切，十五部。</duanzhu>
<xushi>？从此。</xushi>
</t>

<wh><img src="497B-02">曓</img></wh>
<t>
<xushi>疾有所𧼈也。</xushi>
<duanzhu>𧼈當作趨。引申爲凡疾之偁。</duanzhu>
<xushi>从日出夲廾之。</xushi>
<duanzhu>會意。？者，竦手也。薄報切。二部。按此與㬥二篆形義皆殊。而今隷不別。此篆主謂疾。故爲夲之屬。㬥主謂日晞。故爲日之屬。</duanzhu>
</t>

<wh>𡹿</wh>
<t>
<xushi>進也。</xushi>
<duanzhu>㫃部旞下曰「導車所載全羽以爲允。句允，進也。許意謂卽𡹿之省也。</duanzhu>
<xushi>从夲、从屮。</xushi>
<duanzhu>屮者，進之意也。</duanzhu>
<xushi>允聲。</xushi>
<duanzhu>余準切，十三部。</duanzhu>
<xushi>易曰「𡹿升大吉。</xushi>
<duanzhu>𦫵初六爻辭。鄭曰「𦫵，上也。荀爽云：謂一體相隨。允然俱𦫵。《九家易》曰「謂初失正。乃與二陽允然合志俱𦫵。允然者，𦫵之皃。不訓信。葢古本作𡹿𦫵也。</duanzhu>
</t>

<wh>奏</wh>
<t>
<xushi>奏。</xushi>
<duanzhu>此複舉字之未刪（⿰刂）者。</duanzhu>
<xushi>進也。</xushi>
<duanzhu>〈六月〉〔傳〕曰「奏，爲也。其引申之義也。</duanzhu>
<xushi>从夲、从？。</xushi>
<duanzhu>竦手也。進之意。</duanzhu>
<xushi>从屮。
<duanzhu>則侯切，四部。</duanzhu>
<xushi>屮、上進之義。</xushi>
<duanzhu>說𡹿、奏皆从屮之意。</duanzhu>
</t>

<wh><img src="498A-01">𡲱</img></wh>
<t>
<xushi>古文。</xushi>
</t>

<wh><img src="498A-02">𢽥</img></wh>
<t>
<xushi>亦古文。</xushi>
</t>

<wh>皋</wh>
<t>
<xushi>气皋白之進也。</xushi>
<duanzhu>當作皋气白之進也。皋者，複舉字之未刪（⿰刂）者也。皋謂气白之進。故其字从白夲。气白之進者，謂進之見於白气滃然者也。皋與㚖同音。㚖訓大白。〈日部〉暤訓晧旰。晧旰者，白皃也。暤晧字俗寫多从白。頁部顥訓白皃。皋有訓澤者。〈小雅〉鶴鳴〔傳〕曰「皋，澤也。澤與皋析言則二。統言則一。如《左傳》鳩藪澤、牧隰皋並舉。析言也。鶴鳴傳則皋卽澤。澤藪之地。極望數<pb n="502-3"/>百。沆瀁皛溔。皆白气也。故曰皋。又引申爲凡進之偁。則如禮祝曰皋是也。或叚皋爲？。如伏注《左傳》皋比、卽〈樂記〉之建？。或叚爲高。如〈明堂位〉皋門注云皋之言高也。</duanzhu>
<xushi>从白夲。</xushi>
<duanzhu>會意。古勞切，古音在三部。</duanzhu>
<xushi>禮。</xushi>
<duanzhu>句。謂《禮經》也。</duanzhu>
<xushi>祝曰皋。</xushi>
<duanzhu>〈士喪禮〉「復者一人𦫵自前東榮中屋北面。招以衣曰「皋某復三。注曰「皋、長聲也。〈禮運〉亦云：皋某復。按聲長必緩。故《左傳》魯人之皋注云：緩也。〈召旻〉皋皋。釋訓曰「刺素食也。毛曰「頑不知道也。皆緩之意也。</duanzhu>
<xushi>登謌曰奏。</xushi>
<duanzhu>謌或歌字也。登歌、堂上歌也。《禮經》或言歌、或言樂、或言奏。實皆奏也。</duanzhu>
<xushi>故皋奏皆从夲。</xushi>
<duanzhu>祝也。登歌也。皆有進意。說皋奏二篆从夲之意。</duanzhu>
<xushi>《周禮》曰「詔來𡔷皋舞。</xushi>
<duanzhu>樂師職文。今《周禮》作來？。先鄭云：𡔷或作？。皋當爲告。後鄭云：皋之言號。〈大祝〉職云：來？令皋舞。後鄭曰「皋讀爲卒嗥呼之嗥。來嗥者皆謂呼之入。《漢書》「高祖告歸之田。服䖍曰「告音如嗥。東觀漢記田邑傳作號歸。葢古告皋嗥號四字音義皆同。</duanzhu>
</t>
<variants>文六，重二。</variants>

<wh>夰</wh>
<t>
<xushi>放也。</xushi>
<duanzhu>放者，逐也。</duanzhu>
<xushi>从大八。</xushi>
<duanzhu>句。</duanzhu>
<xushi>八。</xushi>
<duanzhu>逗。</duanzhu>
<xushi>分也。</xushi>
<duanzhu>各本从大而八分也。今正。？者，大分之意也。古老切，二部。</duanzhu>
<xushi>凡？之屬皆从？。</xushi>
</t>

<wh><img src="498B-01">𥉁</img></wh>
<t>
<xushi>舉目驚？然也。</xushi>
<duanzhu>《廣韵》引《埤蒼》「目驚？？然。襍記下曰「免喪之外。行於道路。見似目瞿。聞名心瞿。二瞿當作？。《詩》〈齊風〉：狂夫瞿瞿。傳曰「無守之皃。〈唐風〉「良士瞿瞿。〔傳〕曰「瞿瞿然顧禮義也。亦當作？？。</duanzhu>
<xushi>从夰、从䀠。</xushi>
<duanzhu>㑹意。䀠、左右視也。</duanzhu>
<xushi>䀠亦聲。</xushi>
<duanzhu>九遇切，五部。</duanzhu>
</t>

<wh>奡</wh>
<t>
<xushi>嫚也。</xushi>
<duanzhu>嫚者，侮㑥也。傲者，倨也。奡與傲音義皆同。引伸爲排奡。多力皃。</duanzhu>
<xushi>从𦣻、从夰。</xushi>
<duanzhu>傲者昂頭。故从首。</duanzhu>
<xushi>夰亦聲。</xushi>
<duanzhu>古到切，二部。</duanzhu>
<xushi>〈虞書〉曰「若丹朱？。</xushi>
<duanzhu>〈皋陶謨〉文。朱當作絑。</duanzhu>
<xushi>讀若傲。《論語》？湯舟。</xushi>
<duanzhu>憲問篇文。依宋本及《集韵》、《類篇》作湯。今作盪。非。湯卽盪陣字。湯陣音湯。</duanzhu>
</t>

<wh>昦</wh>
<t>
<xushi>春爲昦天。元气昦昦也。</xushi>
<duanzhu>春爲昦天。釋天文。元气昦昦者，釋昦字之義。黍離《毛傳》曰「蒼天、以體言之。元氣廣大則偁昊天。仁覆閔下則偁旻天。自上降鑒則偁上天。據遠視之蒼蒼然則偁蒼天。李巡、孫炎、郭璞本《爾雅》及劉熙《釋名》皆作春蒼夏昊。許君《五經異義》、鄭君駁異義所據《爾雅》及歐陽《尙書》皆作春昊夏蒼。鄭君云：春氣博施、故以廣大言之。許君《尙書》〈堯典〉羲和以昊天總勅四時。故知昊天不獨春也。許君作異義時、是《毛傳》「非《爾雅》歐陽《尙書》「鄭君駁之。而許造《說文》於昊下、旻下皆用《爾雅》「參合《毛傳》「略同鄭說。《說文解字》爲定說也。</duanzhu>
<xushi>从日？。</xushi>
<duanzhu>㑹意。</duanzhu>
<xushi>？亦聲。</xushi>
<duanzhu>胡老切，古音葢在三部。</duanzhu>
</t>

<wh>臩</wh>
<t>
<xushi>驚走也。一曰往來皃。</xushi>
<duanzhu>皃大徐作也。非。</duanzhu>
<xushi>从？，臦聲。</xushi>
<duanzhu>各本無聲字，今補。俱往切，十部。</duanzhu>
<xushi>〈周書〉曰「伯臩。</xushi>
<duanzhu>孔壁多得十六篇《古文尙書》有囧命。書序曰「穆王命伯囧爲太僕正。作囧命。〈周本紀〉曰「穆王閔文武之道缺。乃命伯臩申誡大僕之政。作臩命。葢臩囧古通用也。許此引〈周書〉或系書序、或系逸書十六篇、文皆未可知。</duanzhu>
<xushi>古文臦古文囧字。</xushi>
<duanzhu>七字當作古文以爲囧字六字。轉寫譌舛也。</duanzhu>
</t>
<variants>文五。</variants>

<wh>亣（大）</wh>
<t>
<xushi>籒文<seal_script>大</seal_script>。改古文。</xushi>
<duanzhu>謂古文作<seal_script>大</seal_script>、籒文乃改作<seal_script>亣</seal_script>也。本是一字。而凡字偏旁或从古、或从籒不<pb n="503-2"/>一。許爲字書乃不得不析爲二部。猶人儿本一字、必析爲二部也。顧野王《玉篇》乃用隷法合二部爲一部。遂使古籒之分不可攷矣。</duanzhu>
<xushi>亦象人形。</xushi>
<duanzhu>亦者，亦古文也。<seal_script>大</seal_script>象人形。此亦象人形。其字同、則其音同也。而大徐云<seal_script>大</seal_script>徒葢切、<seal_script>亣</seal_script>他達切。分別殊誤。古去入不分。凡今去聲之字、古皆入聲。大讀入聲者，今惟有會稽大末縣（⿰県系）。獨存古語耳。實則凡大皆可入。非古文去、籒文入之謂。</duanzhu>
<xushi>凡<seal_script>亣</seal_script>之屬皆从<seal_script>亣</seal_script>。</xushi>
</t>

<wh>奕</wh>
<t>
<xushi>大也。</xushi>
<duanzhu>〈大雅〉：奕奕梁山。〔傳〕曰「奕奕，大也。《詩》〈周頌〉〔箋〕云：亦，大也。叚、亦爲奕。</duanzhu>
<xushi>从大，亦聲。</xushi>
<duanzhu>羊益切，古音在五部。</duanzhu>
<xushi>《詩》曰「奕奕梁山。</xushi>
</t>

<wh>奘</wh>
<t>
<xushi>駔大也。</xushi>
<duanzhu>〈馬部〉駔下曰「壯馬也。士部壯下曰「大也。奘與壯音同。與駔義同。〈釋言〉曰「奘，駔也。此許所本也。孫、樊本作將且也。</duanzhu>
<xushi>从穴壯。壯亦聲。</xushi>
<duanzhu>徂朗切，十部。</duanzhu>
</t>

<wh>㚖</wh>
<t>
<xushi>大白也。</xushi>
<duanzhu>各本白下有澤字。其誤不知始於何時。獸名白澤。故非經典卽有此物。孰別其大小乎。全書之例。於形得義之字不可勝計。㚖以白大會意。則訓之曰大白也。猶下文大在一上則爲立耳。淺人𡚶增。《玉篇》、《廣韵》仍之。說石𡔷文者又引爲證。古來郢書燕說<pb n="503-3"/>類多如此。</duanzhu>
<xushi>从大白。</xushi>
<duanzhu>不入〈白部〉者，重大也。古老切。二部。凡皢皎皦皛皋縞晧杲訓白之字皆同音部。但㚖字《廣韵》又昌石切。《集韵》又昌石施隻二切。皆訓白澤。未詳其由。</duanzhu>
<xushi>古文㠯爲澤字。</xushi>
<duanzhu>此說古文叚借也。叚借多取諸同音。亦有不必同音者。如用㚖爲澤、用丂爲亏、用屮爲艸之類。又按澤當作皐。古澤睪皐三字相亂。皋者，气㚖白之進也。皋㚖義相近、音同。</duanzhu>
</t>

<wh>奚</wh>
<t>
<xushi>大腹也。</xushi>
<duanzhu>豕部貕下曰「豚生三月、腹豯貕皃。古奚貕通用。《周禮》職方氏豯養。杜子春讀豯爲奚。許〈艸部〉作奚養。</duanzhu>
<xushi>从大，？省聲。</xushi>
<duanzhu>胡雞切，十六部。</duanzhu>
<xushi>？籒文系。</xushi>
<duanzhu>見十二篇系下。</duanzhu>
</t>

<wh>耎</wh>
<t>
<xushi>稍歬大也。</xushi>
<duanzhu>稍者，出物有漸也。稍前大者，前較大於後也。</duanzhu>
<xushi>从大，而聲。讀若畏偄。</xushi>
<duanzhu>謂若偄也。而沇切。十四部。古凡耎聲字皆在十四部。需聲字皆在四部。後人多亂之。</duanzhu>
</t>

<wh><img src="499A-01">𡚇</img></wh>
<t>
<xushi>大皃。从大，？聲。</xushi>
<duanzhu>？讀若書卷之卷。見四篇。</duanzhu>
<xushi>或曰拳勇字。</xushi>
<duanzhu>拳當作捲。手部捲、气勢也。引《國語》有捲勇。或說？卽捲勇字。許偁之也。隼下云一曰？字、是其例。</duanzhu>
<xushi>讀若傿。</xushi>
<duanzhu>鉉本上有一曰二字。衍。乙獻切，十四部。</duanzhu>
</t>

<wh><img src="499B-01">𡚤</img></wh>
<t>
<xushi>壯大也。从三大三目。</xushi>
<duanzhu>會意。</duanzhu>
<xushi>二目爲？。</xushi>
<duanzhu>？各本作？。誤。今正。</duanzhu>
<xushi>三目爲？。益大也。</xushi>
<duanzhu>說會意之恉。張衡、左思賦皆用？㞒字。而譌作贔屓。俗書之不正如此。㞒見尸部。臥息也。許器反。</duanzhu>
<xushi>一曰迫也。</xushi>
<duanzhu>別一義。</duanzhu>
<xushi>讀若易虙羲氏。</xushi>
<duanzhu>今《易．𣪠辭》作包犠氏。孟氏、京氏作伏戲。許作虙義。鄭大⺊注、應氏《風俗通》同。虙古音讀如密。？古音同。今音平祕切。</duanzhu>
<xushi>《詩》曰「不醉而怒謂之？。</xushi>
<duanzhu>〈大雅〉〈蕩〉曰「內？于中國。《毛傳》曰「不醉而怒謂之？。於壯義、迫義皆近。不言《詩》傳曰者，猶書曰仁覆閔下則偁旻天。不言書傳。易曰地可觀者莫可觀於木、易曰井者法也。不言易說也。</duanzhu>
</t>
<variants>文八。</variants>

<wh>夫</wh>
<t>
<xushi>丈夫也。从穴一。</xushi>
<duanzhu>从一大則爲天。从大一則爲夫。於此見人與天同也。天之一、冒大上。爲㑹意。夫之一、毌大首。爲象形。亦爲㑹意。</duanzhu>
<xushi>一㠯象先。</xushi>
<duanzhu>先、首筓也。俗作。依《御覽》宜補冠而後簪、人二十而冠、成<pb n="504-1"/>人也十二字。此説以一象簪之意。甫無切，五部。</duanzhu>
<xushi>周制八寸爲尺。</xushi>
<duanzhu>尺部曰「中婦人手長八寸謂之咫。周尺也。</duanzhu>
<xushi>十尺爲丈。</xushi>
<duanzhu>十部曰「丈、十尺也。从又持十。</duanzhu>
<xushi>人長八尺。</xushi>
<duanzhu>見〈考工記〉。</duanzhu>
<xushi>故曰丈夫。</xushi>
<duanzhu>此說人偁丈夫之？。</duanzhu>
<xushi>凡夫之屬皆从夫。</xushi>
</t>

<wh>規</wh>
<t>
<xushi>規巨、有灋度也。</xushi>
<duanzhu>各本無規巨二字。今補於此、說規矩二字之義。故工部巨下但云規巨也。此許全書之通例也。囟部？下曰「？？、人？也。故肉部？下曰「？？也。正同此。圜出於方。方出於矩。古規矩二字不分用。猶威儀二字不分用也。凡規巨、威儀有分用者皆互文見意。非圜不必矩、方不必規也。灋者，㓝也。度者，灋制也。規矩者，有灋度之謂也。萑部曰「規蒦，商也。一曰蒦，度也。凡有所圖度匡正皆曰規。《左傳》「規求無度。陶淵明文。欣然規往。《左傳》曰「大夫規誨。《詩》序曰「沔水、規宣王也。</duanzhu>
<xushi>从夫見。</xushi>
<duanzhu>會意。丈夫所見也。公父文伯之母曰「女智莫如婦。男知莫如夫。字統曰「丈夫識用。必合規矩。故規从夫。居隨切，十六部。</duanzhu>
</t>

<wh>㚘</wh>
<t>
<xushi>竝行也。从二夫。</xushi>
<duanzhu>會意。</duanzhu>
<xushi>輦字从此。讀若伴侣之伴。</xushi>
<duanzhu>伴侣、許無<pb n="504-2"/>此義。侣字許無。當作旅。薄旱切，十四部。</duanzhu>
</t>
<variants>文三。</variants>

<wh>立</wh>
<t>
<xushi>侸也。</xushi>
<duanzhu>侸各本作住。今正。〈人部〉曰「侸者，立也。與此爲互訓。淺人易爲住字。亦許書之所無。</duanzhu>
<xushi>从穴在一之上。</xushi>
<duanzhu>在各本作立。今正。鉉曰「大，人也。一，地也。㑹意。力入切，七部。</duanzhu>
<xushi>凡立之屬皆从立。</xushi>
</t>

<wh>䇐</wh>
<t>
<xushi>臨也。</xushi>
<duanzhu>臨者，監也。經典𦲷字或作涖。注家皆曰臨也。道德經《釋文》云：古無莅字。《說文》作䇐。按莅行而䇐廢矣。凡有正字而爲叚借字所敓者類此。</duanzhu>
<xushi>从立，隶聲。</xushi>
<duanzhu>力至切，十五部。</duanzhu>
</t>

<wh>䇏</wh>
<t>
<xushi>磊？。</xushi>
<duanzhu>曡韵字。今俗語猶有之。</duanzhu>
<xushi>重聚也。从立。𦎧聲。</xushi>
<duanzhu>丁罪切，十五部。</duanzhu>
</t>

<wh>端</wh>
<t>
<xushi>直也。</xushi>
<duanzhu>用爲發耑、耑緒字者叚借也。</duanzhu>
<xushi>从立，耑聲。</xushi>
<duanzhu>多官切，十四部。</duanzhu>
</t>

<wh>竱</wh>
<t>
<xushi>等也。</xushi>
<duanzhu>等者，齊𥳑也。故凡齊皆曰等。〈齊語〉：竱本肈末。韋注：竱，等也。肈，正也。謂先等其本、以正其末。按《孟子》曰「不揣其本而齊其末。揣葢竱之叚借字。耑聲、專聲同部。趙注云揣量。似失之。〈木部〉椯下曰「一曰度也。《孟子》正當从木作椯。韵書謂偁量曰故敪。丁兼、丁括切。卽竱語之轉也。</duanzhu>
<xushi>从立，專聲。</xushi>
<duanzhu>？沇切。十四部。按〈字苑〉音剸。李舟切韵音端。</duanzhu>
<xushi>《春秋傳》曰「</xushi>
<duanzhu>宋本如是。今本傳作《國語》。</duanzhu>
<xushi>竱本肈末。</xushi>
</t>

<wh>竦</wh>
<t>
<xushi>敬也。</xushi>
<duanzhu>敬者，肅也。〈商頌〉〔傳〕曰「竦，懼也。此謂叚竦爲愯也。愯者，懼也。？下曰「竦手。謂手容之恭上其手也。〈周南〉《毛傳》曰「喬、上竦也。</duanzhu>
<xushi>从立、从束。</xushi>
<duanzhu>㑹意。息拱切，九部。</duanzhu>
<xushi>束、自申束也。</xushi>
<duanzhu>古書多言申束。韓非引〈周書〉曰「申之束之。申俗作伸。申之使舒。束之使促。常相因互用也。</duanzhu>
</t>

<wh>竫</wh>
<t>
<xushi>亭安也。</xushi>
<duanzhu>亭者，民所安定也。故安定曰亭安。其字俗作停、作渟。亭與竫曡韵。凡安靜字宜作竫。靜其叚借字也。靜者，審也。</duanzhu>
<xushi>从立，爭聲。</xushi>
<duanzhu>疾郢切，十一部。</duanzhu>
</t>

<wh>靖</wh>
<t>
<xushi>立竫也。</xushi>
<duanzhu>謂立容安竫也。安而後能慮。故〈釋詁〉、《毛傳》皆曰靖，謀也。</duanzhu>
<xushi>从立，靑聲。</xushi>
<duanzhu>疾郢切，十一部。</duanzhu>
<xushi>一曰細皃。</xushi>
<duanzhu>《古文尚書》𢧵𢧵善諞言。伏生今文作諓諓善竫言。見《公羊傳》「王逸注《楚辭》引作諓諓靖言。葢竫靖、戔諓古通用。靖言、謂小人巧言。〈戈部〉引〈周書〉戔戔巧言、亦謂秦誓也。《山海經》大荒（⿱艹㠩）東經曰「東<pb n="505"/>海之外。大荒（⿱艹㠩）之中。有小人國名靖。</duanzhu>
</t>

<wh>竢</wh>
<t>
<xushi>待也。</xushi>
<duanzhu>彳部曰「待，竢也。是爲轉注：經傳多叚俟爲之。俟行而竢廢矣。俟，大也。</duanzhu>
<xushi>从立，矣聲。</xushi>
<duanzhu>牀史切，一部。</duanzhu>
</t>

<wh>䇃</wh>
<t>
<xushi>或从巳。</xushi>
<duanzhu>巳聲矣聲同在一部。</duanzhu>
</t>

<wh>竘</wh>
<t>
<xushi>健也。</xushi>
<duanzhu>《淮南》人閒訓。室始成。竘然善也。高注：竘、高壯皃。此與健之訓合。</duanzhu>
<xushi>一曰匠也。</xushi>
<duanzhu>《方言》曰「竘，治也。吳越飾皃爲竘。或謂之巧。《廣雅》「竘，治也。又曰「竘，巧也。此與匠之訓合。</duanzhu>
<xushi>从立，句聲，讀若齲。</xushi>
<duanzhu>𠀉羽切，按高誘音口。郭璞同。許意讀若糗。《廣韵》麌厚韵兼收。古音在四部。</duanzhu>
<xushi>〈周書〉有竘匠。</xushi>
<duanzhu>葢謂〈周書〉七十一篇也。竘匠之文俟攷。</duanzhu>
</t>

<wh>竵</wh>
<t>
<xushi>不正也。从立。𩰫聲。</xushi>
<duanzhu>火鼃切。古音在十六部。俗字作歪。</duanzhu>
</t>

<wh>竭</wh>
<t>
<xushi>負舉也。</xushi>
<duanzhu>凡手不能舉者，負而舉之。〈禮運〉「五行之動。迭相竭也。注：竭猶負戴也。豕部曰「竭其尾。李尤翰林論云：木氏〈海賦〉。壯則壯矣。然首尾負竭。狀若文章。亦將由未成而然也。</duanzhu>
<xushi>从立，曷聲。</xushi>
<duanzhu>渠列切，十五部。</duanzhu>
</t>

<wh>𩓣</wh>
<t>
<xushi>立而待也。</xushi>
<duanzhu>依《韵會》補立而二字。今字多作需、作須、而䇓廢矣。雨部曰「需，䇓也。遇雨不進此䇓也。引易雲上於天、需。需與䇓音義皆同。樊遲名須。須者，䇓之叚借。䇓字僅見《漢書》翟方進傳。</duanzhu>
<xushi>从立，須聲。</xushi>
<duanzhu>相俞切，古音在四部。</duanzhu>
</t>

<wh><img src="500B-01">𥪥</img></wh>
<t>
<xushi>或从芻。</xushi>
<duanzhu>須聲、芻聲同在四部。</duanzhu>
</t>

<wh>䇔</wh>
<t>
<xushi>痿也。</xushi>
<duanzhu>痿者痹也。</duanzhu>
<xushi>从立，𣎆聲。</xushi>
<duanzhu>力臥切，十七部。</duanzhu>
</t>

<wh>竣</wh>
<t>
<xushi>居也。</xushi>
<duanzhu>各本作偓竣也。說者謂即偓佺。今正。尸部曰「居，蹲也。足部曰「居，蹲也。郭注《山海經》、徐廣《史記》音義皆曰「踆古蹲字。許書之竣、葢與蹲音義皆同也。居譌倨。倨譌偓。竣乃複舉字。倒於下、遂爲偓竣矣。古書之譌舛可正者類如此。固在好學深思。心知其意也。《廣韵》曰「。倨也。此居譌倨之證。</duanzhu>
<xushi>从立，夋聲。</xushi>
<duanzhu>七倫切，十三部。</duanzhu>
<xushi>《國語》曰「有司已事而竣。</xushi>
<duanzhu>今〈齊語〉作已於事。韋注：竣、退伏也。按《毛詩》云：不皇啓凥。故巳於事而後卽安。</duanzhu>
</t>

<wh><img src="500B-02">𥪋</img></wh>
<t>
<xushi>見鬼鬽皃。从立、从？。</xushi>
<duanzhu>會意。</duanzhu>
<xushi>？籒文鬽。</xushi>
<duanzhu>見鬼部。</duanzhu>
<xushi>讀若虙羲氏之虙。</xushi>
<duanzhu>鬽聲在十五部。必聲在十二部。音相近也。當讀如密。今音房六切。非也。</duanzhu>
</t>

<wh>䇎</wh>
<t>
<xushi>驚皃。</xushi>
<duanzhu>與獡音義同。獡見《方言》。</duanzhu>
<xushi>从立，㫺聲。</xushi>
<duanzhu>七雀切，五部。</duanzhu>
</t>

<wh>䇑</wh>
<t>
<xushi>短人立䇑䇑皃。</xushi>
<duanzhu>䇑䇑，短皃。䇑之字或作罷。《周禮．典同》〔注〕「陂讀爲人短罷之罷」，〈司弓矢〉庳矢〔注〕「鄭司農讀爲人罷短之罷」。或作矲。《方言》曰「啙、矲，短也。桂林之中謂短矲」〔郭注〕言「矲，雉（⿰矢佳）也」。按，矲，皮買反；雉（⿰矢佳），苦買反。今本《方言》雉（⿰矢佳）譌作𥏪，〈典同〉〔釋文〕雉（⿰矢佳）譌作矮。依《集韵》、《類篇》、宋余仁仲《周禮》所載《釋文》、明葉林宗所寫《釋文》正之。雉（⿰矢佳），从矢、佳聲，非雉字也。</duanzhu>
<xushi>从立，卑聲。</xushi>
<duanzhu>傍下切──按，當薄蟹切──十六部。</duanzhu>
</t>

<wh>竲</wh>
<t>
<xushi>北地高樓無屋者。</xushi>
<duanzhu>北地郡也。高樓上不爲覆曰竲。〈禮運〉曰「夏則居曾巢。鄭曰「暑則聚薪柴居其上也。此竲之始也。〈禮運〉本又作竲。</duanzhu>
<xushi>从立，曾聲。</xushi>
<duanzhu>士耕切，按當依《廣韵》作滕疾陵二切。六部。</duanzhu>
</t>
<variants>文十九，重二。</variants>

<wh>竝</wh>
<t>
<xushi>併也。</xushi>
<duanzhu>〈人部〉併下曰「竝也。二篆爲轉注：鄭注《禮經》古文竝今文多作併。是二字音義皆同之故也。古書亦多用爲傍字者。傍，附也。</duanzhu>
<xushi>从二立。</xushi>
<duanzhu>蒲迥切，十一部。</duanzhu>
<xushi>凡竝之屬皆从竝。</xushi>
</t>

<wh><img src="501A-01">𤾕</img></wh>
<t>
<xushi>廢也。</xushi>
<duanzhu>各本奪也字。不可讀，今補。廢者，卻屋也。卻屋言空屋。人所不居。故暜廢同義。</duanzhu>
<xushi>一偏下也。</xushi>
<duanzhu>此又爲一義。相<pb n="505-3"/>竝而一邊庳下、則其勢必至同下。所謂陵夷也。凡陵夷必有漸而然。故曰履霜堅仌至。</duanzhu>
<xushi>从竝，白聲。</xushi>
<duanzhu>他計切，古音鐵。十二部。</duanzhu>
</t>

<wh>暜</wh>
<t>
<xushi>或从曰「㬱或从兟、从曰「</xushi>
</t>

<wh>㬱</wh>
<t>
<xushi>或从兟、从曰「</xushi>
<duanzhu>从兟猶从竝也。兟見八篇。</duanzhu>
</t>
<variants>文二，重二。</variants>

<wh>囟</wh>
<t>
<xushi>頭會匘葢也。</xushi>
<duanzhu>首之會合處。頭？之覆葢。元應引葢下有頟空二字。頟空、謂頟腔也。内則注曰「夾？曰角。</duanzhu>
<xushi>象形。</xushi>
<duanzhu>內則正義引此云：囟、其字象小皃腦不合也。按〈人部〉皃下亦云：从儿、上象小皃頭腦未合也。《九經字㨾》曰「《說文》作？。隷變作？。鬛腦等字从之。細思等字亦从之。攷夢英書偏傍石刻作？。宋刻書本皆作？。今人楷字譌囟。又改篆體作？。所謂象小皃腦不合者，不可見矣。息進切，十二部。</duanzhu>
<xushi>凡囟之屬皆从囟。</xushi>
</t>

<wh>𦞤</wh>
<t>
<xushi>或从肉宰。</xushi>
<duanzhu>葢俗字。</duanzhu>
</t>

<wh><img src="501A-02">𠙷</img></wh>
<t>
<xushi>古文囟字。</xushi>
<duanzhu>內則正義所引《說文》疑在此字之下。</duanzhu>
</t>

<wh>巤</wh>
<t>
<xushi>毛巤也。象髮在囟上</xushi>
<duanzhu>謂？也。？下曰「巛象髮。髮謂之鬊。鬊卽巛也。</duanzhu>
<xushi>及毛髮巤巤之形也。</xushi>
<duanzhu>謂？象毛髮巤巤之形也。良涉切。八部。玉裁按。巤與鬛葢正俗字。巛卽髮。不當復从髟矣。髟部鬛之爲增竄無疑。</duanzhu>
<xushi>此與籒文子字同意。</xushi>
<duanzhu>意字舊奪，今補。子部曰「㜽古文子。从巛。象髮也。？者倒古文子。然則此籒字當作古。</duanzhu>
</t>

<wh><img src="501B-01">𣬈</img></wh>
<t>
<xushi>？？。</xushi>
<duanzhu>逗。各本奪此二字。今訂補。元應引許？？、人？也。按肉部？下曰「？？也。正以？？之解已見囟部。全書之大例如此。</duanzhu>
<xushi>人？也。</xushi>
<duanzhu>《急就篇》作膍。？字叚借之用。如《詩》〈節南山〉、采菽《毛傳》皆曰膍厚也、箋云？輔也、《方言》？懣也、？廢也、？明也皆是。</duanzhu>
<xushi>从囟，囟取通气也。</xushi>
<duanzhu>人？可以通气。如囟門之通气然。</duanzhu>
<xushi>从比聲。</xushi>
<duanzhu>房脂切，十五部。</duanzhu>
</t>
<variants>文三，重二。</variants>

<wh>思</wh>
<t>
<xushi>䜭也。</xushi>
<duanzhu>䜭也各本作容也。或以伏生《尙書》思心曰容說之。今正。皃曰恭。言曰從、視曰明、聽曰聰、思心曰容、謂五者之德。非可以恭釋皃、以從〈釋言〉、以明聰釋視聽也。谷部曰「䜭者，深通川也。引䜭畎澮歫川。引申之、凡深通<pb n="506-1"/>皆曰䜭。思與䜭雙聲。此亦門捫也、戸護也、髮拔也之例。謂之思者，以其能深通也。至若《尙書大傳》次五事曰思心。思心之不容。是謂不聖。劉向、董仲舒、班固皆以寛釋容。與《古文尙書》作五曰思、思曰睿爲異本。詳予所述《尙書》撰異。</duanzhu>
<xushi>从心、从囟。</xushi>
<duanzhu>各本作囟聲。今依《韵會》訂。《韵會》曰「自囟至心如絲相貫不絕也。然則會意非形聲。細以囟爲聲。固非之咍部字也。息茲切，一部。</duanzhu>
<xushi>凡思之屬皆从思。</xushi>
</t>

<wh>慮</wh>
<t>
<xushi>謀思也。</xushi>
<duanzhu>心部曰「念、常思也。惟、凡思也。懷、念思也。想、覬思也。𢣢、同思之和也。同一思而分別如此。〈言部〉曰「慮難曰謀。與此爲轉注：□部曰「圖者，畫也。計難也。然則謀慮圖三篆義同。《左傳》曰慮無他。書曰無慮。皆謂計畫之纖悉必周。有不周者非慮也。</duanzhu>
<xushi>从思，虍聲。</xushi>
<duanzhu>良據切，五部。</duanzhu>
</t>
<variants>文二。</variants>

<wh>心</wh>
<t>
<xushi>人心。土臧也。</xushi>
<duanzhu>也字補。</duanzhu>
<xushi>在身之中。象形。</xushi>
<duanzhu>息林切，七部。</duanzhu>
<xushi>博士說㠯<pb n="506-2"/>爲火臧。</xushi>
<duanzhu>土臧者，《古文尙書》說。火臧者，今文家說。詳肉部肺下。</duanzhu>
<xushi>凡心之屬皆从心。</xushi>
</t>

<wh>息</wh>
<t>
<xushi>喘也。</xushi>
<duanzhu>口部曰「喘、疾息也。喘爲息之疾者，析言之。此云息者喘也、渾言之。人之氣急曰喘。舒曰息。引伸爲休息之偁。又引伸爲生長之偁。引伸之義行而鼻息之義廢矣。《詩》曰「使我不能息兮。傳曰「憂不能息也。黍離傳曰「噎、憂不能息也。此息之本義也。其他《詩》息字皆引伸之義也。許書齂、臥息也。呬，息也。㞒、臥息也。䯉、咽中息不利也。？、飮食屰气不得息也。覞部䨳、見雨而比息也。皆本義也。</duanzhu>
<xushi>从心自。</xushi>
<duanzhu>自者，鼻也。心气必從鼻出。故从心自。如心思上凝於囟。故从心囟。皆會意也。相卽切。一部。各本此下有自亦聲三字。自聲在十五部。非其《聲類》「此與思下云囟聲、皆不知韵理者所爲也。</duanzhu>
</t>

<wh>情</wh>
<t>
<xushi>人之侌气有欲者。</xushi>
<duanzhu>董仲舒曰「情者，人之欲也。人欲之謂情。情非制度不節。《禮記》曰「何謂人情喜怒哀懼愛惡欲。七者不學而能。《左傳》曰「民有好惡喜怒哀樂。生於六氣。《孝經援神契》曰「性生於陽以理執。情生於陰以繫念。</duanzhu>
<xushi>从心，靑聲。</xushi>
<duanzhu>疾盈切，十一部。</duanzhu>
</t>

<wh>性</wh>
<t>
<xushi>人之昜气性。</xushi>
<duanzhu>句。</duanzhu>
<xushi>善者也。</xushi>
<duanzhu>《論語》曰「性相近也。《孟子》曰「人性之善也。猶水之就下也。董仲舒曰「性者，生之質也。質樸之謂性。</duanzhu>
<xushi>从心，生聲。</xushi>
<duanzhu>息正切，十一部。</duanzhu>
</t>

<wh>志</wh>
<t>
<xushi>意也。从心㞢。㞢亦聲。</xushi>
<duanzhu>按此篆小徐本無。大徐以意下曰志也補此爲十九文之一。原作从心之聲。今又增二字。依大徐次於此。志所以不錄者《周禮》保章氏注云：志古文識。葢古文有志無識。小篆乃有識字。保章注曰「志古文識。識，記也。哀公問注曰「志讀爲識。識，知也。今之識字、志韵與職韵分二解。而古不分二音。則二解義亦相通古文作志。則志者，記也，知也。惠定宇曰「《論語》賢者識其大者，蔡邕石經作志。多見而識之、《白虎通》作志。《左傳》曰以志吾過。又曰且曰志之。又曰歲聘以志業。又曰吾志其目也。《尙書》若射之有志。〈士喪禮〉志矢注云志猶擬也。今人分志向一字。識記一字。知識一字。古衹有一字一音。又旗幟亦卽用識字。則亦可用志字。《詩》序曰「《詩》者，志之所之也。在心爲志。發言爲《詩》「志之所之不能無言。故識从言。哀公問注云志讀爲識者，漢時志識已殊字也。許心部無志者，葢以其卽古文識而識下失載也。職吏切，一部。</duanzhu>
</t>

<wh>意</wh>
<t>
<xushi>志也。</xushi>
<duanzhu>志卽識。心所識也。意之訓爲測度、爲記。訓測者，如《論語》毋意毋必、不逆詐、不億不信、億則屢中。其字俗作億。訓記者，如今人云記憶是也。其字俗作憶。大學曰「欲正其心者。先誠其意。誠謂實其心之所識也。如惡惡𦤀。如好好色。此之謂自謙。鄭云謙讀爲慊。慊之言厭也。按厭當爲猒。猒者，足也。</duanzhu>
<xushi>从心音。</xushi>
<duanzhu>㑹意。於記切。一部。古音入聲。於力切。</duanzhu>
<xushi>察言而知意也。</xushi>
<duanzhu>說从音之意。</duanzhu>
</t>

<wh>恉</wh>
<t>
<xushi>意也。</xushi>
<duanzhu>今字或作旨、或作指。皆非本字也。許序曰「曉學者達神恉。</duanzhu>
<xushi>从心，旨聲。</xushi>
<duanzhu>職雉切，十五部。</duanzhu>
</t>

<wh>悳</wh>
<t>
<xushi>外得於人。内得於己也。</xushi>
<duanzhu>此當依小徐通論作内得於己。外得於人。内得於己、謂身心所自得也。外得於人、謂惠澤使人得之也。俗字叚德爲之。德者，𦫵也。古字或叚得爲之。</duanzhu>
<xushi>从直心。</xushi>
<duanzhu>〈洪範〉三德。一曰正直。直亦聲。多則切，一部。</duanzhu>
</t>

<wh><img src="502B-01">𢜖</img></wh>
<t>
<xushi>古文。</xushi>
</t>

<wh>應</wh>
<t>
<xushi>當也。</xushi>
<duanzhu>當、田相值也。引伸爲凡相對之偁。凡言語應對之字卽用此。大徐言部增譍字。非也。諾下、讎下、唉下、對下譍字皆當改正。</duanzhu>
<xushi>从心，𤸰聲。</xushi>
<duanzhu>於陵切，六部。</duanzhu>
</t>

<wh>愼</wh>
<t>
<xushi>謹也。</xushi>
<duanzhu>〈言部〉曰「謹者，愼也。二篆爲轉注：未有不誠而能謹者。故其字从眞。〈小雅〉「愼爾優游。予愼無罪。傳皆曰「誠也。詳八篇眞下。</duanzhu>
<xushi>从心，眞聲。</xushi>
<duanzhu>時刃切，十二部。</duanzhu>
</t>

<wh><img src="502B-02">昚</img></wh>
<t>
<xushi>古文。</xushi>
<duanzhu>尞字从此。《釋文》序錄偁昚徽五典。是陸氏所據〈堯典〉作昚。自衞包改作愼。開寳中乃於《尙書音義》中删之。</duanzhu>
</t>

<wh>忠</wh>
<t>
<xushi>敬也。</xushi>
<duanzhu>敬者，肅也。未有盡心而不敬者。此與愼訓謹同義。</duanzhu>
<xushi>盡心曰忠。</xushi>
<duanzhu>各本無此四字。今依《孝經疏》補。《孝經疏》、唐元行沖所爲。唐本有此。</duanzhu>
<xushi>从心，中聲。</xushi>
<duanzhu>陟弓切，九部。</duanzhu>
</t>

<wh>愨</wh>
<t>
<xushi>謹也。</xushi>
<duanzhu>《廣韵》曰「。謹也、善也、愿也，誠也。據《韵㑹》、大司寇注：愿、殻愼也。用叚借字。殻者，𣪊之俗字也。</duanzhu>
<xushi>从心，㱿聲。</xushi>
<duanzhu>苦角切，三部。</duanzhu>
</t>

<wh>𢤧</wh>
<t>
<xushi>美也。从心，䫉聲。</xushi>
<duanzhu>莫角切，二部。</duanzhu>
</t>

<wh>快</wh>
<t>
<xushi>喜也。</xushi>
<duanzhu>引申之義爲疾速。俗字作駃。</duanzhu>
<xushi>从心，夬聲。</xushi>
<duanzhu>苦夬切，十五部。</duanzhu>
</t>

<wh>愷</wh>
<t>
<xushi>樂也。</xushi>
<duanzhu>蓼蕭傳曰「豈，樂也。豈同愷。</duanzhu>
<xushi>从心，豈聲。</xushi>
<duanzhu>苦亥切。古音在十五部。按豈部有此篆。解曰康也。疑此重出。乃後人增竄。</duanzhu>
</t>

<wh>㥦</wh>
<t>
<xushi>快也。</xushi>
<duanzhu>漢文帝紀曰「未有㥦志。</duanzhu>
<xushi>从心，匧聲。</xushi>
<duanzhu>苦叶切。八部。今作愜。</duanzhu>
</t>

<wh>念</wh>
<t>
<xushi>常思也。</xushi>
<duanzhu>《方言》曰「念，思也。又曰「念、常思也。許云：懷、念思也。《左傳》引〈夏書〉曰「念茲在茲。釋茲在茲。名言茲在茲。允出茲在茲。惟帝念功。</duanzhu>
<xushi>从心，今聲。</xushi>
<duanzhu>奴店切，七部。</duanzhu>
</t>

<wh>怤</wh>
<t>
<xushi>思也。从心，付聲。</xushi>
<duanzhu>甫無切，五部。</duanzhu>
</t>

<wh>憲</wh>
<t>
<xushi>敏也。</xushi>
<duanzhu>敏者，疾也。謚法。博聞多能爲憲。引申之義爲法也。又〈中庸〉引《詩》憲憲令德。以憲憲爲顯顯。又〈大雅〉：天之方難。無然憲憲。傳曰「憲憲猶欣欣也。皆叚借也。</duanzhu>
<xushi>从心目。</xushi>
<duanzhu>心目竝用。敏之意也。</duanzhu>
<xushi>害省聲。</xushi>
<duanzhu>許建切。十四部。按害在十五部。此合音也。</duanzhu>
</t>

<wh>憕</wh>
<t>
<xushi>平也。从心，登聲。</xushi>
<duanzhu>直陵切，六部。</duanzhu>
</t>

<wh>戁</wh>
<t>
<xushi>敬也。</xushi>
<duanzhu>敬者，肅也。〈商頌〉。不戁不竦。傳曰「戁、恐。竦，懼也。敬則必恐懼。故傳說其引申之義。若〈小雅〉我恐熯矣〔傳〕曰熯，敬也。此謂《詩》叚熯爲戁。</duanzhu>
<xushi>从心，難聲。</xushi>
<duanzhu>女版切，十四部。</duanzhu>
</t>

<wh>忻</wh>
<t>
<xushi>闓也。</xushi>
<duanzhu>闓者，開也。言闓不言開者，闓與忻音近。如昕讀若希之類也。忻謂心之開發。與〈欠部〉欣謂笑喜也異義。《廣韵》合爲一字。今義非古義也。</duanzhu>
<xushi>从心，斤聲。</xushi>
<duanzhu>許斤切，十三部。</duanzhu>
<xushi>司馬灋曰「善者，忻民之善。閉民之惡。</xushi>
<duanzhu>今司馬法佚此語。謂開其善心。閉其惡心。是爲冣善也。</duanzhu>
</t>

<wh>𢝆</wh>
<t>
<xushi>遲也。</xushi>
<duanzhu>遲重之字當作此。今<pb n="507-3"/>皆叚重字爲之。今字也。</duanzhu>
<xushi>从心，重聲。</xushi>
<duanzhu>直隴切，九部。</duanzhu>
</t>

<wh>惲</wh>
<t>
<xushi>重厚也。</xushi>
<duanzhu>厚當作？。惲厚字當如此。今皆作渾厚。非是。渾者，混流聲也。今俗云水渾。</duanzhu>
<xushi>从心，軍聲。</xushi>
<duanzhu>於粉切，十三部。</duanzhu>
</t>

<wh>惇</wh>
<t>
<xushi>厚也。</xushi>
<duanzhu>厚當作？。凡？厚字當作此。今多作？厚。叚借。非本字。？者，怒也。詆也。一曰誰何也。雒誥。？大成裕。</duanzhu>
<xushi>从心，？聲。</xushi>
<duanzhu>都昆切，十三部。</duanzhu>
</t>

<wh>忼</wh>
<t>
<xushi>忼慨也。</xushi>
<duanzhu>各本奪忼字，今補。</duanzhu>
<xushi>忼慨、壯士不得志於心也。</xushi>
<duanzhu>各本移入慨篆下。又奪於心二字。今依《玉篇》及《文𨕖》注補正。</duanzhu>
<xushi>从心，亢聲。</xushi>
<duanzhu>苫浪切。又口朗切。十部。俗作慷。《戰國策》「羽聲慷慨。一本作忼慷。葢因忼有異體、而一複一奪也。</duanzhu>
<xushi>一曰易忼龍有悔。</xushi>
<duanzhu>按一曰易三字、乃易曰二字之誤。淺人所改也。忼之夲義爲忼慨。而《周易》乾上九忼龍、則叚忼爲亢。亢之引申之義爲高。子夏傳曰「亢，極也。《廣雅》曰「亢，高也。是今易作亢爲正字。許所據孟氏易作忼、叚借字也。凡許引經說叚借。如無有作𡚽、堲讒說、曰圛皆是。淺人以忼龍與忼慨義殊、乃妄改爲一曰矣。</duanzhu>
</t>

<wh>慨</wh>
<t>
<xushi>忼慨也。</xushi>
<duanzhu>依全書通例正。忼慨雙聲也。他書亦<pb n="508"/>叚愾爲之。作忼愾。</duanzhu>
<xushi>从心，既聲。</xushi>
<duanzhu>苦漑（⿰氵既）切，十五部。</duanzhu>
</t>

<wh><img src="503B-02">悃</img></wh>
<t>
<xushi>？愊。</xushi>
<duanzhu>逗。</duanzhu>
<xushi>至誠也。</xushi>
<duanzhu>依《玉篇》、《廣韵》、後書章帝紀訂。？愊亦雙聲字也。</duanzhu>
<xushi>从心，囷聲。</xushi>
<duanzhu>囷一本作困篆作？。非也。古囷聲在眞文韵。音變遂入䰟韵。非囷聲在眞文。困聲在䰟。各有畛域也。苦本切，十三部。</duanzhu>
</t>

<wh>愊</wh>
<t>
<xushi>？愊也。</xushi>
<duanzhu>各本作誠志也。今依全書通例訂。</duanzhu>
<xushi>从心，畐聲。</xushi>
<duanzhu>芳逼切。一部。《玉篇》普力切。</duanzhu>
</t>

<wh>愿</wh>
<t>
<xushi>謹也。</xushi>
<duanzhu>〈咎繇謨〉曰「愿而恭。</duanzhu>
<xushi>从心，厡聲。</xushi>
<duanzhu>魚怨切，十四部。</duanzhu>
</t>

<wh>慧</wh>
<t>
<xushi>儇也。</xushi>
<duanzhu>〈人部〉曰「儇慧也。二篆爲轉注：慧古多叚惠爲之。</duanzhu>
<xushi>从心，彗聲。</xushi>
<duanzhu>胡桂切，十五部。</duanzhu>
</t>

<wh>憭</wh>
<t>
<xushi>慧也。</xushi>
<duanzhu>《方言》「愈或謂之慧。或謂之憭。郭云：慧憭皆意精明。按《廣韵》曰「。了者，慧也。葢今字叚了爲憭。故郭注《方言》巳云慧了。他書皆云了了。若論字之本義。則了爲？也。？者，行脛相交也。</duanzhu>
<xushi>从心，尞聲。</xushi>
<duanzhu>力小切，二部。</duanzhu>
</t>

<wh>恔</wh>
<t>
<xushi>憭也。</xushi>
<duanzhu>曡韵互訓。按《方言》「恔，快也。東齊海岱之閒曰恔。《孟子》：於人心獨無恔乎。趙注：恔，快也。快卽憭義之引申。凡明憭者，必快於心也。</duanzhu>
<xushi>从心，交聲。</xushi>
<duanzhu>吉了切。又下交切。二部。按此字《廣韵》去聲云㤊出《孟子》：《集韵》、《類篇》則平聲引《說文》作㤊。上聲引作恔。疑古本分二字。</duanzhu>
</t>

<wh>瘱</wh>
<t>
<xushi>靜也。</xushi>
<duanzhu>靜當作竫。亭安也。此篆或作？。見《後漢書》「傳寫誤爲嬺。洞簫賦曰「淸靜厭瘱。神女賦曰「澹淸靜其愔瘱。李善引《韓詩》曰「瘱，悅也。引〈蒼頡篇〉曰「瘱，密也。引曹大家列女傳注曰「瘱、深邃也。</duanzhu>
<xushi>从心，㾜聲。</xushi>
<duanzhu>？部㾜、夾聲。苦叶切。而瘱於計切者，合音也。或曰古音讀如邑。</duanzhu>
</t>

<wh>悊</wh>
<t>
<xushi>敬也。</xushi>
<duanzhu>口部哲下曰「知也。悊與哲義殊。口部云：哲或从心作悊。葢淺人妄增之。因古書聖哲字或从心而合之也。</duanzhu>
<xushi>从心，？聲。</xushi>
<duanzhu>陟列切，十五部。</duanzhu>
</t>

<wh>悰</wh>
<t>
<xushi>樂也。</xushi>
<duanzhu>此哀樂字也。𨕖《詩》「戚戚苦無悰。</duanzhu>
<xushi>从心，宗聲。</xushi>
<duanzhu>藏宗切，九部。</duanzhu>
</t>

<wh><img src="503B-01">𢙖</img></wh>
<t>
<xushi>安也。</xushi>
<duanzhu>《莊子》曰「以恬養知。以知養恬。</duanzhu>
<xushi>从心，㐁聲。</xushi>
<duanzhu>各本篆作恬。解作甛省聲。今正。谷部㐁下曰「舌皃。从谷省。象形。他念切，按許書〈木部〉？及此？字本从㐁聲。轉寫从舌。乃改爲甛省聲矣。徒兼切。七部。</duanzhu>
</t>

<wh>恢</wh>
<t>
<xushi>大也。从心，灰聲。</xushi>
<duanzhu>苦回切，十五部。</duanzhu>
</t>

<wh>恭</wh>
<t>
<xushi>肅也。</xushi>
<duanzhu>肅者，持事振敬也。《尚書》曰「恭作肅。此以肅釋恭者，析言則分別。渾言則互明也。《論語》每恭敬析言。如居處恭、執事敬、貌思恭、事思敬皆是。</duanzhu>
<xushi>从心，共聲。</xushi>
<duanzhu>俱容切，九部。</duanzhu>
</t>

<wh>憼</wh>
<t>
<xushi>敬也。</xushi>
<duanzhu>敬之在心者也。</duanzhu>
<xushi>从心敬。敬亦聲。</xushi>
<duanzhu>居影切，十一部。</duanzhu>
</t>

<wh>恕</wh>
<t>
<xushi>仁也。</xushi>
<duanzhu>孔子曰「能近取譬。可謂仁之方也矣。《孟子》曰「彊恕而行。求仁莫近焉。是則爲仁不外於恕。析言之則有別。渾言之則不別也。仁者，親也。</duanzhu>
<xushi>从心，如聲。</xushi>
<duanzhu>商署切，五部。</duanzhu>
</t>

<wh><img src="504A-01">㣽</img></wh>
<t>
<xushi>古文省。</xushi>
<duanzhu>从女聲。</duanzhu>
</t>

<wh>怡</wh>
<t>
<xushi>龢也。</xushi>
<duanzhu>各本作和。今正。龢者，調也。《玉篇》曰「怡者，悅也。樂也。古多叚台字。〈禹貢〉「祗台德先。鄭注云：敬和。</duanzhu>
<xushi>从心，台聲。</xushi>
<duanzhu>與之切，一部。</duanzhu>
</t>

<wh>慈</wh>
<t>
<xushi>㤅也。</xushi>
<duanzhu>㤅各本作愛。今正。下文曰「㤅，惠也。軎部曰「惠，仁也。〈人部〉曰「仁，親也。</duanzhu>
<xushi>从心，茲聲。</xushi>
<duanzhu>？从艸。疾之切，一部。</duanzhu>
</t>

<wh>忯</wh>
<t>
<xushi>㤅也。</xushi>
<duanzhu>㤅各本作𢜤。今正。釋訓曰「忯忯、𢜤也。按忯忯字不見於《詩》書。</duanzhu>
<xushi>从心，氏聲。</xushi>
<duanzhu>巨支切，十六部。</duanzhu>
</t>

<wh>㥴</wh>
<t>
<xushi>忯㥴。</xushi>
<duanzhu>逗。曡韵字。</duanzhu>
<xushi>不𢝊事也。</xushi>
<duanzhu>𢝊各本作憂。今正。</duanzhu>
<xushi>从心，虒聲，讀若移。</xushi>
<duanzhu>移爾切。十六部。《玉篇》余氏余支二切。《廣韵》亦兼此二切。</duanzhu>
</t>

<wh>恮</wh>
<t>
<xushi>謹也。</xushi>
<duanzhu>《廣韵》也作皃。</duanzhu>
<xushi>从心，全聲。</xushi>
<duanzhu>此緣切，十四部。</duanzhu>
</t>

<wh>恩</wh>
<t>
<xushi>惠也。从心因。因亦聲。</xushi>
<duanzhu>依《韵會》訂。烏㾗切，十三部。</duanzhu>
</t>

<wh>慸</wh>
<t>
<xushi>高也。</xushi>
<duanzhu>《集韵》曰「岹嵽、山形。音義同。</duanzhu>
<xushi>一曰極也。</xushi>
<duanzhu>別一義。</duanzhu>
<xushi>一曰困劣也。</xushi>
<duanzhu>又一義。〈樂記〉。則無怗懘之音。注云：怗懘、弊敗不和之皃。懘卽慸之譌。俗用殢字。《廣韵》曰「。極困也。亦卽慸之俗。</duanzhu>
<xushi>从心，帶聲。</xushi>
<duanzhu>特計切，十五部。</duanzhu>
</t>

<wh>憖</wh>
<t>
<xushi>肎也。</xushi>
<duanzhu>各本作問也。《玉篇》作閒也。《左傳音義》引《字林》閒也。閒者，肎之誤。問者，閒之誤。十月正義引憖、肯從心也。當是引憖，肎也。从心、猌聲。誤以也字倒於從心之下。不成文理耳。今依肎字。《小爾雅》曰「憖，願也。〈晉語〉「伯宗妻曰「憖庇州犁焉。韋注曰「憖，願也。願與肯義略同。用部曰「甯、所願也。丂部曰「寧、願詞也。皆與憖雙聲。</duanzhu>
<xushi>謹敬也。</xushi>
<duanzhu>李善注〈思元賦〉引《字林》此訓。《玉篇》引《說文》無此。《韵會》謹作愼。</duanzhu>
<xushi>从心，猌聲。</xushi>
<duanzhu>魚覲切，十二部。</duanzhu>
<xushi>一曰說也。</xushi>
<duanzhu>說悅古今字。</duanzhu>
<xushi>一曰且也。</xushi>
<duanzhu>且各本作甘。今依《玉篇》訂。十月之交《鄭箋》云：憖者，心不欲自强之詞。《左傳》「不憖遺一老。杜注云：憖，且也。〈五行志〉應劭注曰「憖、且辭也。《小爾雅》曰「憖，强也。且也。</duanzhu>
<xushi>《春秋傳》曰「昊天不憖。</xushi>
<duanzhu>《左氏傳》哀十六年文。魯哀誄孔子曰「旻天不弔。<pb n="509"/>不憖遺一老。許檃𢬸其辭。亦東方昌矣之類。</duanzhu>
<xushi>又曰「兩軍之士皆未憖。</xushi>
<duanzhu>文十二年傳。杜注：憖，缺也。《釋文》「憖魚覲反。又魚轄反。是則憖與？雙聲叚借。卽《方言》所謂傷也。而郭注《方言》云：《詩》曰不憖遺一老。亦恨傷之言也。似於文理不協</duanzhu>
</t>

<wh>懬</wh>
<t>
<xushi>闊也。廣大也。</xushi>
<duanzhu>各本作廣也，大也。今依《詩》泮水《釋文》訂。〈魯頌〉泮水曰「憬彼淮夷。《釋文》云：憬《說文》作懬。按許闊也、一曰廣大也。此懬之本義。毛云：遠行也。卽其引伸之義也。由其廣大。故必遠行。然則《毛詩》自作懬。今作憬者，或以三家《詩》改之也。元帝紀。眾僚久懬。未得其人。假懬爲曠字。</duanzhu>
<xushi>从心廣。廣亦聲。</xushi>
<duanzhu>苦謗切，十部。</duanzhu>
<xushi>一曰寛也。</xushi>
<duanzhu>依鍇本四字在此。</duanzhu>
<xushi>《詩》曰「懬彼淮夷。</xushi>
<duanzhu>各本無此六字。今依《詩》、《釋文》補。葢許所據《毛詩》如此。憬下所偁葢三家《詩》。</duanzhu>
</t>

<wh>悈</wh>
<t>
<xushi>飭也。</xushi>
<duanzhu>飭各本作飾。古書飾飭多互譌。不可勝正。力部曰「飭、致堅也。悈與戒義同。警也。〈釋言〉曰「悈、褊急也。許言部諽字下曰「飭也。讀若悈。葢悈音紀力反。與苟、戒、棘、亟音義皆同。而《方言》曰「悈、革，老也。此又因揫斂之義而引伸之也。</duanzhu>
<xushi>从心，戒聲。</xushi>
<duanzhu>居薤切，古音在一部。</duanzhu>
<xushi>司馬灋曰「有虞氏悈於中國。</xushi>
<duanzhu>中國、國中也。今司馬法天子之義篇作有虞氏戒於國中。</duanzhu>
</t>

<wh>㥯</wh>
<t>
<xushi>謹也。从心，？聲。</xushi>
<duanzhu>於靳切，十三部。</duanzhu>
</t>

<wh>慶</wh>
<t>
<xushi>行賀人也。</xushi>
<duanzhu>賀下曰「以禮相奉慶也。是二篆爲轉注也。賀从貝。故云以以禮相奉慶。从夂。故云行賀人。</duanzhu>
<xushi>从心夊。</xushi>
<duanzhu>謂心所喜而行也。</duanzhu>
<xushi>从鹿省。</xushi>
<duanzhu>此三字今補。𠀉竟切。古音在十部。讀如羌。音轉讀如卿。</duanzhu>
<xushi>吉禮以鹿皮爲摯。</xushi>
<duanzhu>士冠禮、〈聘禮〉「儷皮。鄭注：兩鹿皮也。鹿部曰「禮麗皮納聘。葢鹿皮也。</duanzhu>
<xushi>故从鹿省。</xushi>
<duanzhu>此說从鹿省之意。</duanzhu>
</t>

<wh>愃</wh>
<t>
<xushi>寛閒心？皃。</xushi>
<duanzhu>閒各本作嫺。今正。嫺者，習也。非其義。郭注《方言》曰「今江東呼快爲愃。相緣反。</duanzhu>
<xushi>从心，宣聲。</xushi>
<duanzhu>況晚切，十四部。</duanzhu>
<xushi>《詩》曰「赫兮愃兮。</xushi>
<duanzhu>〈衞風〉淇奥文。《毛詩》作咺。傳云：威儀容止宣著也。《韓詩》作宣。顯也。許作愃而義亦異。</duanzhu>
</t>

<wh>愻</wh>
<t>
<xushi>順也。</xushi>
<duanzhu>訓順之字作愻。古書用字如此。凡愻順字从心。凡遜遁字从辵。今人遜專行而愻廢矣。〈學記〉「不陵節而施之謂遜。劉向書作愻。此未經改竄之字也。《論語》「孫以出之。惡不孫以爲勇者。皆愻之叚借。</duanzhu>
<xushi>从心，孫聲。</xushi>
<duanzhu>穌困切，十三部。</duanzhu>
<xushi>〈唐書〉曰「</xushi>
<duanzhu>謂〈堯典〉也。說詳〈禾部〉。</duanzhu>
<xushi>五品不愻。</xushi>
<duanzhu>許所據古文如此。愻者，順也。故《尙書大傳》作五品不訓。五帝本紀作五品不馴。訓與馴皆順也。</duanzhu>
</t>

<wh>㥶</wh>
<t>
<xushi>實也。</xushi>
<duanzhu>〈邶風〉其心塞淵〔毛傳〕：塞，瘞也。崔集注本作實也。今以許書繩之。作實爲是矣。《詩》秉心塞淵、王猷允塞皆同。《鄭箋》云：塞、充實也。《今文尙書》「文塞晏晏。鄭注考靈耀云：道德純僃謂之塞。道德純僃、充實之意也。〈咎繇謨〉「剛而塞。〈夏本紀〉作剛而實。按㠭部曰「𡫳，窒也。穴部曰「窒、𡫳也。窴、𡫳也。𡫳廢而俗多用塞。塞，隔也。非其義也。至若燕燕、定之方中、〈堯典〉、〈咎繇謨〉諸塞字又皆當作𢥛。卽曰叚借。亦當叚𡫳。而不當叚𡫼也。</duanzhu>
<xushi>从心，𡫳聲。</xushi>
<duanzhu>各本作塞省聲。今正。？，窒也。？聲中有會意。先則切，一部。</duanzhu>
<xushi>〈虞書〉曰「剛而？。</xushi>
</t>

<wh>恂</wh>
<t>
<xushi>信心也。</xushi>
<duanzhu>《毛詩》叚洵字爲之。如洵美且都、洵訏且樂。《鄭箋》皆云：洵，信也。〈釋詁〉曰「詢，信也。注引《方言》宋衞曰詢。皆叚詢爲恂也。至若《論語》恂恂如也。王肅注温恭皃。《漢書》李將軍恂恂如鄙人。《史記》作悛悛如鄙人。此皆逡巡字之叚借。而非正字也。</duanzhu>
<xushi>从心，旬聲。</xushi>
<duanzhu>相論切，十二部。</duanzhu>
</t>

<wh>忱</wh>
<t>
<xushi>誠也。</xushi>
<duanzhu>誠者，信也。《詩》大朙曰「天難忱斯。毛曰「忱，信也。言部諶下曰「誠，諦也。引《詩》天難諶斯。古忱與諶義近通用。</duanzhu>
<xushi>从心，冘聲。</xushi>
<duanzhu>氏任切，七部。</duanzhu>
<xushi>《詩》曰「天命匪忱。</xushi>
<duanzhu>〈大雅〉蕩曰「天生烝民。其命匪諶。毛曰「諶，誠也。許作忱。是亦可徵二字互用也。</duanzhu>
</t>

<wh>惟</wh>
<t>
<xushi>凡思也。</xushi>
<duanzhu>《方言》曰「惟，思也。又曰「惟、凡思也。慮、謀思也。願、欲思也。念、常思也。許本之曰「惟、凡思也。念、常思也。懷、念思也。想、冀思也。思部慮、謀思也。凡許書分部遠隔、而文理參五可以合觀者視此。凡思、謂浮泛之思。生民。載謀載惟。箋云：諏謀其日。思念其禮。按經傳多用爲發語之詞。《毛詩》皆作維。《論語》皆作唯。《古文尙書》皆作惟。《今文尙書》皆作維。《古文尙書》作惟者，《唐石經》之類可證也。《今文尚書》作維者，漢石經殘字可證也。俗本《匡謬正俗》乃互易之。大誤。又魯《詩》作惟、與《毛詩》作維不同。亦見漢石經殘字。</duanzhu>
<xushi>从心，隹聲。</xushi>
<duanzhu>以追切，十五部。</duanzhu>
</t>

<wh>懷</wh>
<t>
<xushi>念思也。</xushi>
<duanzhu>念思者，不忘之思也。〈釋詁〉、《方言》皆曰「懷，思也。《詩》〈卷耳〉野有死麕、〈常棣〉〔傳〕同。若〈終風〉〔傳〕曰「懷，傷也。〈釋詁〉曰「至也。〈匪風〉、〈皇矣〉〔傳〕曰「歸也。〈皇皇者華〉、〈板〉〔傳〕皆曰「和也。皆引申之義。可以意會者也。古文又多叚懷爲褱者。</duanzhu>
<xushi>从心，褱聲。</xushi>
<duanzhu>戶乖切，古音在十五部。</duanzhu>
</t>

<wh>惀</wh>
<t>
<xushi>欲知之皃。</xushi>
<duanzhu>《廣韵》混韵注曰「心思求曉事。</duanzhu>
<xushi>从心，侖聲。</xushi>
<duanzhu>盧昆切，十三部。</duanzhu>
</t>

<wh>想</wh>
<t>
<xushi>覬思也。</xushi>
<duanzhu>覬各本作冀。今正。〈欠部〉曰「𣢆，？也。見部曰「覬、𣢆？也。覬思者，覬望之思也。《周禮》眡祲。十曰想。</duanzhu>
<xushi>从心，相聲。</xushi>
<duanzhu>息兩切，十部。</duanzhu>
</t>

<wh>㥞</wh>
<t>
<xushi>深也。</xushi>
<duanzhu>深當作？。許書深爲水名。？爲？淺字。穴部？下曰「深也。言？深古今字。以今字釋古字也。㥞與邃音義皆同。从穴者，爲室之深。从心者，爲意思之深。</duanzhu>
<xushi>从心，㒸聲。</xushi>
<duanzhu>徐醉切，十五部。</duanzhu>
</t>

<wh>慉</wh>
<t>
<xushi>？也。</xushi>
<duanzhu>〈邶風〉谷風〔傳〕曰「慉，興也。起與興義同。今本傳作養者，非也。〈小雅〉蓼莪箋云：畜，起也。此謂拊我畜我之畜。乃慉之叚借。</duanzhu>
<xushi>从心，畜聲。</xushi>
<duanzhu>許六切，三部。</duanzhu>
<xushi>《詩》曰「能不我慉。</xushi>
<duanzhu>許所據如此。與能不我知、能不我甲句法同也。能讀爲而。</duanzhu>
</t>

<wh><img src="505B-02">𢡃（⿱𠶷心）</img></wh>
<t>
<xushi>滿也。</xushi>
<duanzhu>《方言》曰「臆，滿也。《廣雅》曰「？，滿也。漢蔣君𥓓。餘悲馮億。皆？之叚借字也。</duanzhu>
<xushi>从心，𠶷聲。</xushi>
<duanzhu>於力切，一部。</duanzhu>
<xushi>一曰十萬曰𠶷。</xushi>
<duanzhu>《詩》〈楚茨〉〔傳〕。萬萬曰億。豐年傳。數萬至萬曰億。《鄭箋》云：十萬曰億。注〈王制〉云：億、今十萬。韋昭注鄭語、〈楚語〉曰「賈、唐說皆以萬萬爲億。今數也。後鄭十萬爲億。古數也。其詳在《說文解字》讀。經傳皆作億無作？者。叚借字也。</duanzhu>
</t>

<wh><img src="505B-01">悥</img></wh>
<t>
<xushi>籒文省。</xushi>
<duanzhu>上从言省。</duanzhu>
</t>

<wh>悹</wh>
<t>
<xushi>𢝊也。</xushi>
<duanzhu>𢝊各本作憂。今正。《廣韵》卄四緩引《詩》傳悹悹無所依。今〈大雅〉板傳作管管。又《篇》、《韵》皆云：悹悹、憂無告也。今《詩》板、釋訓皆作灌灌、按憂無告之訓正字作懽。見下文。不當作悹。</duanzhu>
<xushi>从心，官聲。</xushi>
<duanzhu>古玩切，十四部。</duanzhu>
</t>

<wh>憀</wh>
<t>
<xushi>憀然也。</xushi>
<duanzhu>三字句。憀然猶了然也。《類篇》曰「力求切。賴也。且也。按𦕼者，憀之叚借字。《方言》「俚、𦕼也。《漢書》「其畫無俚之至耳。《戰國策》「民無所𦕼。凡𦕼賴可作憀賴。</duanzhu>
<xushi>从心，翏聲。</xushi>
<duanzhu>洛蕭切。古音在三部。力求切。</duanzhu>
</t>

<wh>愙</wh>
<t>
<xushi>敬也。</xushi>
<duanzhu>〈釋詁〉、〈商頌〉《毛傳》皆曰「恪，敬也。</duanzhu>
<xushi>从心，客聲。</xushi>
<duanzhu>當作从心客、客亦聲。苦各切。五部。今字作恪。</duanzhu>
<xushi>《春秋傳》曰「㠯陳僃三愙。</xushi>
<duanzhu>《左傳》襄卄五年文。按不引〈商頌〉而引此者，以證从心客會意也。《五經異義》。《公羊》說。存二王之後。所以通夫三統之義。禮戴說。天子存二代之後。猶尊賢也。《古春秋左氏》說。周家封夏殷二王之後以爲上公。封黃帝堯舜之後謂之三恪。許愼謹案云：治魯《詩》丞相<pb n="510-2"/>韋玄成、治易施犫等說引外傳曰「三王之樂可得觀乎。知王者所封三代而已。不與左氏說同。鄭駁之云：所存二王之後者。命使郊天。以天子之禮祭其始祖受命之王。自行其正朔服色。恪者，敬也。敬其先聖而封其後。與諸侯無別殊異。何得比夏殷之後。按許不偁《公羊》說、戴說。而偁《古左氏》。亦不與異義同。葢異義先成《說文》晚定。用左氏說與鄭同也。</duanzhu>
</t>

<wh>愯</wh>
<t>
<xushi>懼也。</xushi>
<duanzhu>與竦音義略相近。</duanzhu>
<xushi>从心，雙省聲。</xushi>
<duanzhu>息拱切，九部。</duanzhu>
<xushi>《春秋傳》曰「駟氏愯。</xushi>
<duanzhu>昭公十九年《左傳》文。今本作聳。後人所易也。又昭六年《左傳》「聳之以行。《漢書》〈㓝法志〉引作𢥠。晉灼曰「古悚字。按《漢書》雙不省。又〈魏都賦〉「吳蜀二客愯焉相顧。張載注：愯、懼也、引《左傳》駟氏愯。張用《說文》也、俗本譌爲䂄。</duanzhu>
</t>

<wh>懼</wh>
<t>
<xushi>恐也。</xushi>
<duanzhu>恐下曰「懼也。是爲轉注：</duanzhu>
<xushi>从心，瞿聲。</xushi>
<duanzhu>其遇切，五部。</duanzhu>
</t>

<wh><img src="506A-01">愳</img></wh>
<t>
<xushi>古文。</xushi>
<duanzhu>䀠者，左右視也。形聲兼會意。</duanzhu>
</t>

<wh>怙</wh>
<t>
<xushi>恃也。</xushi>
<duanzhu>《韓詩》云怙，賴也。</duanzhu>
<xushi>从心，古聲。</xushi>
<duanzhu>侯古切，五部。</duanzhu>
</t>

<wh>恃</wh>
<t>
<xushi>賴也。</xushi>
<duanzhu>《韓詩》云恃，負也。</duanzhu>
<xushi>从心，寺聲。</xushi>
<duanzhu>時止切，一部。</duanzhu>
</t>

<wh>慒</wh>
<t>
<xushi>慮也。</xushi>
<duanzhu>見〈釋言〉。</duanzhu>
<xushi>从心，曹聲。</xushi>
<duanzhu>藏宗切。今音也。《廣韵》又似由切。古音也。宜三部。《爾雅音義》曰「字書作悰。然《說文》悰慒並出。</duanzhu>
</t>

<wh>悟</wh>
<t>
<xushi>覺也。</xushi>
<duanzhu>見部覺下曰「悟也。是爲轉注：按古書多用寤爲之。</duanzhu>
<xushi>从心，吾聲。</xushi>
<duanzhu>五故切，五部。</duanzhu>
</t>

<wh><img src="506A-02">𢛤</img></wh>
<t>
<xushi>古文悟。</xushi>
</t>

<wh>憮</wh>
<t>
<xushi>㤅也。</xushi>
<duanzhu>㤅各本作𢜤。今正。</duanzhu>
<xushi>韓鄭曰憮。</xushi>
<duanzhu>《方言》「亟憐憮㤿愛也。宋衞邠陶之閒曰憮。或曰㤿。又曰「韓鄭曰憮。〈釋詁〉曰「憮，撫也。</duanzhu>
<xushi>一曰不動。</xushi>
<duanzhu>別一義。《論語》「夫子憮然。《孟子》：夷子憮然。《三蒼》曰「憮然、失意皃也。趙岐曰「憮然猶悵然也。皆於此義近。</duanzhu>
<xushi>从心，無聲。</xushi>
<duanzhu>文甫切。五部。郭璞甫反。</duanzhu>
</t>

<wh>㤅</wh>
<t>
<xushi>惠也。</xushi>
<duanzhu>叀部曰「惠，仁也。仁者，親也。</duanzhu>
<xushi>从心，？聲。</xushi>
<duanzhu>八篇。飮食屰气不得息曰？。古文作？。此用古文爲聲也。許君惠㤅字作此。𢜤爲行皃。乃自𢜤行而㤅廢。轉寫許書者遂盡改㤅爲𢜤。全非許憮㤅二篆相聮之意。烏代切，十五部。</duanzhu>
</t>

<wh><img src="506A-03">𢟪</img></wh>
<t>
<xushi>古文。</xushi>
<duanzhu>既者，？聲。卽旡聲也。？者，古文𢜤。唐人乃用爲伊余來墍、民之攸墍之墍。其貤繆有如此者。《詩》之墍乃呬之叚借。息也。</duanzhu>
</t>

<wh>㥠</wh>
<t>
<xushi>知也。</xushi>
<duanzhu>此與言部諝音義皆同。</duanzhu>
<xushi>从心，胥聲。</xushi>
<duanzhu>私吕切，五部。</duanzhu>
</t>

<wh>慰</wh>
<t>
<xushi>安也。</xushi>
<duanzhu>《方言》「慰，凥也。江淮靑徐之閒曰慰。</duanzhu>
<xushi>从心，？聲。</xushi>
<duanzhu>於胃切，十五部。</duanzhu>
<xushi>一曰恚怒也。</xushi>
<duanzhu>別一義。恚，恨也。〈小雅〉「以慰我心。毛曰「慰，怨也。《韓詩》作以愠我心。愠，恚也。</duanzhu>
</t>

<wh><img src="506B-01">𢡈</img></wh>
<t>
<xushi>謹也。从心。𠭥聲，讀若毳。</xushi>
<duanzhu>此芮切，十五部。</duanzhu>
</t>

<wh>𥲅</wh>
<t>
<xushi>𥲅箸也。</xushi>
<duanzhu>按箸必是譌字。不可解。疑當作足部之䠧。𥲅䠧猶今人所用躊躇也。皆裵回不決之皃。故从心。</duanzhu>
<xushi>从心，？（⿱竹𠃬）聲。</xushi>
<duanzhu>按？當依〈竹部〉作？、云省聲。直由切，三部。</duanzhu>
</t>

<wh>怞</wh>
<t>
<xushi>朖也。</xushi>
<duanzhu>未聞。疑是恨也之誤。檜傳云：悼、動也、鼓鍾傳云：妯，動也。菀柳傳云：蹈，動也。三字音義略同。</duanzhu>
<xushi>从心，由聲。</xushi>
<duanzhu>直又切，三部。</duanzhu>
<xushi>《詩》曰「憂心且怞。</xushi>
<duanzhu>〈小雅〉𡔷鍾文。今《毛詩》作妯。毛云動也。鄭云悼也。</duanzhu>
</t>

<wh>𢜮</wh>
<t>
<xushi>𢜮，憮也。</xushi>
<duanzhu>𢜮乃複字未刪（⿰刂）者。憮各本作撫。今正。《方言》「𢜮，憐也。上文憮，㤅也。㤅與憐同義。</duanzhu>
<xushi>从心，某聲，讀若侮。</xushi>
<duanzhu>亡甫切，古音在一部。</duanzhu>
</t>

<wh>忞</wh>
<t>
<xushi>自勉彊也。</xushi>
<duanzhu>各本少自勉二字。《韵會》有之。與《篇》、《韵》合。〈大雅〉：亹亹文王。《毛傳》曰「亹亹，勉也。亹卽釁之俗。釁从分聲。釁釁卽忞忞之叚借也。</duanzhu>
<xushi>从心，文聲。</xushi>
<duanzhu>武巾切，十三部。</duanzhu>
<xushi>〈周書〉曰「在受德忞。</xushi>
<duanzhu>立政文。今《尙書》作？。〈釋詁〉「？，強也。許所據古文不同。</duanzhu>
<xushi>讀若旻。</xushi>
</t>

<wh>慔</wh>
<t>
<xushi>勉也。</xushi>
<duanzhu>勉者，彊也。釋訓曰「懋懋、慔慔，勉也。</duanzhu>
<xushi>从心，𦱤聲。</xushi>
<duanzhu>莫故切。五部。按《爾雅音義》云：亦作慕。今《說文》慔？分列。或恐出後人改竄。</duanzhu>
</t>

<wh>愐</wh>
<t>
<xushi>勉也。</xushi>
<duanzhu>〈釋詁〉曰「蠠𣳚、勔勉也。《方言》曰「釗、薄，勉也。南楚之外曰薄努。自關而東周鄭之閒曰勔釗。按《毛詩》黽勉亦作僶俛。《韓詩》作密勿。《爾雅》作蠠𣳚。蠠本或作？。？卽蜜。然則《韓詩》正作蜜勿。轉寫誤作密耳。《爾雅》、《釋文》云：勔本作僶。又作黽。是則《說文》之愐爲正字。而作勔、作蠠、作？、作蜜、作密、作黽、作僶皆其別字也。今則不知有愐字、而愐字廢矣。</duanzhu>
<xushi>从心，面聲。</xushi>
<duanzhu>彌殄切，古音在十四部。</duanzhu>
</t>

<wh>忕</wh>
<t>
<xushi>習也。从心，大聲。</xushi>
<duanzhu>此篆各本作？。解云曳聲。今正。《詩》四月正義、蕩《釋文》皆引《說文》忕，習也。是唐初本有忕篆。而元應書卷十三云：忕又作？。引《字林》？，習也。《倉頡篇》「？，明也。然則《說文》作忕。《字林》變作？。實一字。淺人用《字林》改《說文》耳。〈犬部〉狃下曰「犬性忕也。可證許書故有忕篆。狃忕之見於經傳不可枚舉。陸德明時世反。又市制反。又時設反。《字林》作？、則翼世反。十五部。○又按？葢本作怈。唐人避諱。於偏？世字多改爲？。《集韵》、《類篇》皆？怈爲重文。</duanzhu>
</t>

<wh>懋</wh>
<t>
<xushi>勉也。</xushi>
<duanzhu>古多叚茂字爲之。</duanzhu>
<xushi>从心，楙聲。</xushi>
<duanzhu>莫侯切，三部。</duanzhu>
<xushi>〈虞書〉曰「</xushi>
<duanzhu>虞當作唐。見〈禾部〉。</duanzhu>
<xushi>時惟懋哉。</xushi>
<duanzhu>〈堯典〉文。今作惟時。未知孰是。</duanzhu>
</t>

<wh><img src="507A-01">𢘅</img></wh>
<t>
<xushi>或省。</xushi>
</t>

<wh>慕</wh>
<t>
<xushi>習也。</xushi>
<duanzhu>習其事者，必中心好之。</duanzhu>
<xushi>从心，𦱤聲。</xushi>
<duanzhu>莫故切，五部。</duanzhu>
</t>

<wh>悛</wh>
<t>
<xushi>止也。</xushi>
<duanzhu>《方言》「悛，改也。自山而東或曰悛。或曰懌。</duanzhu>
<xushi>从心，夋聲。</xushi>
<duanzhu>此緣切，十三部。</duanzhu>
</t>

<wh>㥆</wh>
<t>
<xushi>肆也。</xushi>
<duanzhu>《廣雅》曰「？也。忘（⿱亾心）也。</duanzhu>
<xushi>从心，隶聲。</xushi>
<duanzhu>他骨<pb n="175-1"/>切。十五部。《廣韵》又他内切。</duanzhu>
</t>

<wh>㦛</wh>
<t>
<xushi>趣步㦛㦛也。</xushi>
<duanzhu>趣、疾走也。趣步㦛㦛、謂疾而舒也。〈馬部〉？下曰「馬行徐而疾。義正相類。《漢書》「長倩懙懙。蘇林曰「懙懙、行步安舒也。《論語》「與與如也。馬注曰「與與、威儀中適之皃。與與卽㦛㦛之叚借。〈欠部〉曰「歟、安气也。</duanzhu>
<xushi>从心，與聲。</xushi>
<duanzhu>余吕切。五部。《廣韵》又平聲。</duanzhu>
</t>

<wh>慆</wh>
<t>
<xushi>說也。</xushi>
<duanzhu>說今之悅字。《尙書大傳》「師乃慆。注曰「慆，喜也。可證許說。悉蟀傳曰「慆，過也。東山傳曰「慆慆、言久也。皆引申之義也。古與滔互叚借。</duanzhu>
<xushi>从心，舀聲。</xushi>
<duanzhu>土刀切，古音在三部。</duanzhu>
</t>

<wh>懕</wh>
<t>
<xushi>安也。</xushi>
<duanzhu>〈小戎〉傳曰「<pb n="511-3"/>厭厭、安靜也。湛露傳曰「厭厭，安也。《釋文》及〈魏都賦〉注引《韓詩》愔愔、和悅之皃。按愔見《左傳》祈招之《詩》「葢愔卽懕之或體。厭乃懕之叚借。載芟。有厭其傑。厭厭其苗。亦懕之叚借。《廣韵》：䅧䅧、苗美也。用載芟傳也。</duanzhu>
<xushi>从心，厭聲。</xushi>
<duanzhu>於鹽切，按古音讀如音。在七部。</duanzhu>
<xushi>《詩》曰「懕懕夜㱃。</xushi>
<duanzhu>湛露文。按此則許所據从心。</duanzhu>
</t>

<wh>憺</wh>
<t>
<xushi>安也。</xushi>
<duanzhu>子虚賦曰「憺乎自持。按〈人部〉曰「倓，安也。音義皆同。</duanzhu>
<xushi>从心，詹聲。</xushi>
<duanzhu>徒敢切，八部。</duanzhu>
</t>

<wh>怕</wh>
<t>
<xushi>無僞也。</xushi>
<duanzhu>僞各本作爲。今按許以爲訓母猴、僞訓作也。是許書作爲字皆當作作僞也。今本〈人部〉僞下曰詐也。淺人所改耳。〈子虛賦〉曰「怕乎無爲。憺怕、俗用澹泊爲之。叚借也。澹作淡。尤俗。</duanzhu>
<xushi>从心，白聲。</xushi>
<duanzhu>李善蒲各切。五部。徐鉉曰匹白切。又葩亞切。按匹白者，今音之轉。葩亞者用雅字爲俗字之俗音也。今人所云怕懼者，乃迫之語轉。</duanzhu>
</t>

<wh>恤</wh>
<t>
<xushi>𢝊也。</xushi>
<duanzhu>𢝊各本作憂。今正。〈釋詁〉及〈小雅〉杕杜、祈父〔傳〕皆曰「恤。憂也。按卪部曰「卹、𢝊也。比部引〈周書〉無毖于卹。今《尙書》作恤。恤與卹音義皆同。又疑古衹有卹。恤其或體。</duanzhu>
<xushi>收也。</xushi>
<duanzhu>當依《玉篇》作救也。</duanzhu>
<xushi>从心，血聲。</xushi>
<duanzhu>辛聿切，十二部。</duanzhu>
</t>

<wh>忓</wh>
<t>
<xushi>極也。</xushi>
<duanzhu>極者，屋之高處。干者，犯也。忓者，以下犯上之意。</duanzhu>
<xushi>从心，干聲。</xushi>
<duanzhu>古寒切，十四部。</duanzhu>
</t>

<wh>懽</wh>
<t>
<xushi>喜㱁也。</xushi>
<duanzhu>懽㱁㬪韵。㱁者，意有所欲也。〈欠部〉曰「歡者，喜樂也。懽與歡音義皆略同。</duanzhu>
<xushi>从心，雚聲。</xushi>
<duanzhu>古玩切。十四部。《廣韵》曰「。懽同歡。呼官切。</duanzhu>
<xushi>《爾雅》曰「懽懽愮愮。憂無告也。</xushi>
<duanzhu>釋訓文。懽懽卽〈大雅〉之老夫灌灌。〔傳〕曰「灌灌猶款款也。懽本訓喜款。而𢝊者款款然之誠、亦與喜樂之款款同其誠切。許說其本義。《爾雅》說其引申之義也。</duanzhu>
</t>

<wh>㥥</wh>
<t>
<xushi>懽也。</xushi>
<duanzhu>懽讀如歡。冡上懽篆而云也。</duanzhu>
<xushi>从心，禺聲。</xushi>
<duanzhu>噳俱切。古音在四部。此與愚各字。猶慕與慔各字也。</duanzhu>
<xushi>琅邪朱虛</xushi>
<duanzhu>見〈地理志〉「故城在今山東靑州府臨胊縣（⿰県系）東六十里。</duanzhu>
<xushi>有㥥亭。</xushi>
<duanzhu>按漢時縣（⿰県系）道國邑千五百八十七。鄕六千六百二十二。亭二萬九千六百三十五。其名皆著於籍。故許氏得偁鄕亭之名。班氏但舉縣（⿰県系）道國邑之名也。</duanzhu>
</t>

<wh>惄</wh>
<t>
<xushi>飢餓也。</xushi>
<duanzhu>餓當作意。〈釋言〉曰「惄，飢也。李巡云：惄、宿不食之飢也。〈周南〉〔傳〕曰「惄、飢意也。爲許所本。</duanzhu>
<xushi>从心，叔聲。</xushi>
<duanzhu>奴歷切，古音在三部。</duanzhu>
<xushi>一曰𢝊也。</xushi>
<duanzhu>𢝊各本作憂。今正。〈釋詁〉乃小弁〔傳〕曰「惄，思也。舍人云：惄、志而不得之思也。《方言》曰「惄、？，憂也。自關而西秦晉之閒、凡志而不得、欲而不獲、高而有墜、得而中亡謂之？。或謂之惄。按思與𢝊義略同也。</duanzhu>
<xushi>《詩》曰「惄如輖飢。</xushi>
<duanzhu>輖各本作朝。誤。今依李仁甫本訂。《毛傳》曰「輖，朝也。謂輖卽朝之叚借字也。〈周南〉汝墳文。</duanzhu>
</t>

<wh>𢜭</wh>
<t>
<xushi>勞也。</xushi>
<duanzhu>此與〈人部〉𠊬音義皆同。本一字耳。詳彼注：</duanzhu>
<xushi>从心，卻聲。</xushi>
<duanzhu>其虐切，古音在五部。</duanzhu>
</t>

<wh>憸</wh>
<t>
<xushi>憸詖也。</xushi>
<duanzhu>憸葢險之字誤。詖同頗。古文以詖爲頗也。</duanzhu>
<xushi>憸利於上佞人也。</xushi>
<duanzhu>立政曰「國則㒺有立政。用憸人。馬融曰「憸利佞人也。</duanzhu>
<xushi>从心，僉聲。</xushi>
<duanzhu>息廉切，七部。</duanzhu>
</t>

<wh>愒</wh>
<t>
<xushi>息也。</xushi>
<duanzhu>此休息之息。上文息篆訓喘息、其本義。凡訓休息者。引申之義也。〈釋詁〉及甘棠〔傳〕皆曰「憩息也。憩者，愒之俗體。民勞傳又曰「愒，息也。非有二字也。又〈釋言〉曰「愒貪也。此愒字乃㵣之叚借。如《左傳》玩歲而愒日、許引作忨歲而㵣日。《公羊傳》不及時而葬曰愒。愒，急也。亦卽㵣字也。</duanzhu>
<xushi>从心，曷聲。</xushi>
<duanzhu>去例切，十五部。</duanzhu>
</t>

<wh>㦌</wh>
<t>
<xushi>精戇也。</xushi>
<duanzhu>未聞。《玉篇》、《廣韵》云：寢熟也。</duanzhu>
<xushi>从心，毳聲。</xushi>
<duanzhu>千短切，《篇》、《韵》呼骨切。十五部。</duanzhu>
</t>

<wh>𢘁（⿱冊心）</wh>
<t>
<xushi>疾利口也。</xushi>
<duanzhu>疾，惡也。謂疾惡利口之人也。般庚。相時？民。猶胥顧于箴言。謂惟憎惡利口之人尙能相與稍顧淸議。女部姍訓誹也。《漢書》姍笑、與𢘁（⿱冊心）義略同。</duanzhu>
<xushi>从心、从冊。</xushi>
<duanzhu>小徐作冊聲。誤。按當讀如刪（⿰刂）。大徐息廉切。非也。《篇》、《韵》皆同。其誤久矣。</duanzhu>
<xushi>《詩》曰「相時𢘁（⿱冊心）民。</xushi>
<duanzhu>《詩》無此語。《尙書》般庚上曰「相時憸民。《集韵》引《說文》作〈商書〉相時𢘁（⿱冊心）民。豈丁度等所見不誤與。《玉篇》、《廣韵》、《集韵》、《類篇》皆不言憸𢘁（⿱冊心）爲一字。立政㒳言憸人。《釋文》曰「憸本又作𢘁（⿱冊心）。是則當爲一字矣。而𢘁（⿱冊心）从冊、葢从刪（⿰刂）省聲。如珊（⿰王）姍字之比。漢石經《尙書》殘𥓓此字作𣪚。𣪚卽散。疑古文般庚作𢘁（⿱冊心）。今文般庚作散。異字同音。𢘁（⿱冊心）訓疾利口與憸訓詖邪、異字異音異義。不知者乃掍而一之。般庚或作憸民。立政或作𢘁（⿱冊心）人。皆淺者所爲耳。無容同字而許異訓也。凡《釋文》云本又作之下往往出古字。序内所云兼采《說文》、字詁以示同異者。此云本又作𢘁（⿱冊心）、正用《說文》「仍襲舊說。未宷定般庚有𢘁（⿱冊心）而立政無𢘁（⿱冊心）也。</duanzhu>
</t>

<wh>急</wh>
<t>
<xushi>褊也。</xushi>
<duanzhu>褊者，衣小也。故凡窄陿謂之褊。〈釋言〉曰「褊，急也。</duanzhu>
<xushi>从心，及聲。</xushi>
<duanzhu>居立切，七部。</duanzhu>
</t>

<wh>㦚</wh>
<t>
<xushi>𢝊也。</xushi>
<duanzhu>𢝊各本作憂。今正。</duanzhu>
<xushi>从心，辡聲。</xushi>
<duanzhu>方沔切，十二部。</duanzhu>
<xushi>一曰㤂也。</xushi>
<duanzhu>此義少見。《左傳》曰「邾莊公弁急而好絜。弁葢㦚之叚借字。杜云：弁、躁疾也。〈玉藻〉：弁行剡剡起屨。《釋文》、正義皆曰「弁，急也。</duanzhu>
</t>

<wh>㥛</wh>
<t>
<xushi>㤂性也。</xushi>
<duanzhu>各本作疾也。今依《韵會》正。〈釋言〉曰「悈、褊，急也。《釋文》「悈本或作極。又作亟、同。紀力反。按極正㥛之誤。㥛與急雙聲同義。㥛字不見於經。有叚亟爲之者。如《詩》經始勿亟箋云亟、急也是也。有叚戒爲之者。如〈鹽鐵論〉引〈六月〉我是用戒、謝靈運𢰅征賦作用棘是也。有叚悈爲之者。如〈釋言〉悈、急也是也。有叚棘爲之者。如〈素冠〉〔傳〕、〈六月〉〈出車〉〈文王有聲〉〔箋〕皆曰棘、急也是也。有叚革爲之者，如禮器非革其猶、〈檀弓〉夫子之病革矣注皆曰急也是也。傳、箋、注以叚借法釋經。</duanzhu>
<xushi>从心，亟聲。</xushi>
<duanzhu>舉形聲關會意也。己力切，一部。</duanzhu>
<xushi>一曰謹重皃。</xushi>
<duanzhu>此義之相反而相成者也。急則易遅。《列子》「𧮈㥛夌誶。注：㥛，吃也。</duanzhu>
</t>

<wh>懁</wh>
<t>
<xushi>㤂也。</xushi>
<duanzhu>獧下曰「一曰急也。此與義音同。《論語》狷、《孟子》作獧。其實當作懁。〈齊風〉：子之還兮。傳曰「還、便捷之皃。走部曰「？，疾也。其義皆近。</duanzhu>
<xushi>从心，瞏聲，讀若絹。</xushi>
<duanzhu>古縣（⿰県系）切，十四部。</duanzhu>
</t>

<wh>𢙼</wh>
<t>
<xushi>恨也。</xushi>
<duanzhu>𢙼卽《孟子》悻字也。《孟子》：則怒悻悻然見於其面。趙以恚怒釋之。又引《論語》悻悻然小人哉。今《論語》作硜硜。</duanzhu>
<xushi>从心，巠聲。</xushi>
<duanzhu>胡頂切，十一部。</duanzhu>
</t>

<wh><img src="508B-01">𢛆</img></wh>
<t>
<xushi>㤂也。</xushi>
<duanzhu>按人性急也。</duanzhu>
<xushi>从心弦。</xushi>
<duanzhu>性緩者佩弦以自急。</duanzhu>
<xushi>弦亦聲。</xushi>
<duanzhu>胡田切，十二部。</duanzhu>
<xushi>河南密縣（⿰県系）</xushi>
<duanzhu>見〈地理志〉「故城在今河南開封府密縣（⿰県系）東七十里。</duanzhu>
<xushi>有？亭。</xushi>
</t>

<wh>慓</wh>
<t>
<xushi>疾也。</xushi>
<duanzhu>《廣雅》「急也。弓人曰「於挺臂中有柎焉。故剽。注云：剽，疾也。此謂剽卽慓之叚借也。</duanzhu>
<xushi>从心，票聲。</xushi>
<duanzhu>？沼切。二部。亦平聲。</duanzhu>
</t>

<wh>愞</wh>
<t>
<xushi>駑弱也。</xushi>
<duanzhu>也上本有者。今刪（⿰刂）。駑當作奴。許書無駑字。葢衹云奴馬也。</duanzhu>
<xushi>从心，耎聲。</xushi>
<duanzhu>乃亂切。十四部。此篆各本作懦。从心、需聲。人朱切。乃淺人所改。今正。愞與〈人部〉偄音義皆同。弱也。本乃亂切。音轉爲乃過切。《廣韵》獮韵愞而兖切。換韵愞奴亂切。過韵愞乃臥切。《玉篇》心部愞乃亂乃過二切。皆訓弱也。此自古相傳不誤之字也。因形近或譌爲懦。再譌爲儒。其始尙分愞懦爲二字二音。故〈玉藻〉注云：舒愞者，所畏在前也。《釋文》云：愞乃亂反。又奴臥反。怯愞也。又作懦。人于反。弱也。皇云學士。是其分別井然。而轉寫愞譌爲懦。故《五經文字》曰懦人于反。又乃亂反。見《禮記》〔注〕：於是有懦無愞、而以愞之反語入於懦下。《廣韵》虞韵懦字下人朱切。又乃亂切。其誤正同。又考僖二年《左傳》愞字、榖梁傳愞字、《釋文》轉寫皆譌作懦。凡經傳愞字皆譌作懦。不可勝正。愞通作耎。亦或借蝡。《漢書》西南夷傳𨕖耎、後書章帝八王傳西羌傳𨕖愞、《史記》律書𨕖蝡。《方言》〔注〕愞𢰅、今無不作懦者。葢需耎二聲古分別畫然。需聲在古音四部、人于切。耎聲在古音十四部、乃亂切。而自張參以來。改耎爲需。不能諟正。《說文》心部之愞。手部之㨎皆經淺人任意竄改。以合里俗。世有好學深思心知其意者。必以愚言爲然也。</duanzhu>
</t>

<wh>恁</wh>
<t>
<xushi>下齎也。</xushi>
<duanzhu>未聞。按《後漢書．班固．典引》曰「亦宜勤恁旅力。李賢注引《說文》恁，念也。當用以訂正。《廣雅》曰「恁，思也。《廣韵》、《玉篇》亦曰「念也。恁念爲曡韵。《廣雅》又云：恁，弱也。則與《詩》荏染同音通用耳。</duanzhu>
<xushi>从心，任聲。</xushi>
<duanzhu>如甚切。七部。李善如深切。</duanzhu>
</t>

<wh><img src="508B-02">𢘋</img></wh>
<t>
<xushi>失常也。从心，代聲。</xushi>
<duanzhu>他得切。一部。此字不古。說見下。</duanzhu>
</t>

<wh>怚</wh>
<t>
<xushi>驕也。</xushi>
<duanzhu>此與女部㜘驕也音義同。㜘下今本作嬌。乃驕之俗字耳。</duanzhu>
<xushi>从心，且聲。</xushi>
<duanzhu>子去切，五部。</duanzhu>
</t>

<wh>悒</wh>
<t>
<xushi>不安也。</xushi>
<duanzhu>《大戴禮》曰「君子終身守此悒悒。盧注：憂念也。〈蒼頡篇〉曰「悒悒、不畼之皃也。其字古通作邑。俗作唈。《爾雅》云：僾，唈也。謂憂而不得息也。</duanzhu>
<xushi>从心，邑聲。</xushi>
<duanzhu>邑者，人所聚也。故凡鬱積之義从之。於汲切，七部。</duanzhu>
</t>

<wh>悆</wh>
<t>
<xushi>忘也。</xushi>
<duanzhu>此義未聞。恐有譌字。</duanzhu>
<xushi>嘾也。</xushi>
<duanzhu>嘾者，含深也。含深者，欲之甚也。《淮南》修務訓高注云：憛悇、貪欲也。賈誼新書勸學篇。孰能無悇憛養心。而顚一視之。匈奴篇。一國聞之者，見之者垂羨而相告人。悇憛其所自。按嘾慓、悆悇皆古今字。悇憛猶憛悇也。若《廣雅》云：悇憛、懷憂也。此則其引申之義。凡求得未有不患失者。</duanzhu>
<xushi>从心，余聲</xushi>
<duanzhu>羊茹切，五部。</duanzhu>
<xushi>〈周書〉曰「有疾不悆。</xushi>
<duanzhu>金縢文。今本作弗豫。許所據者壁中古文。今本則孔安國以今文字易之也。</duanzhu>
<xushi>悆，喜也。</xushi>
<duanzhu>喜者，樂也。此引書而釋之。必釋之者，以書義與字本義別也。凡引曰圛、而釋之曰圛𦫵雲半有半無。引布重？席、而釋之曰織蒻席。引如虎如貔、而釋之曰貔猛獸。引朕堲讒說殄行、而釋之曰堲疾惡也。皆此例。</duanzhu>
</t>

<wh>忒</wh>
<t>
<xushi>㪅也。从心，弋聲。</xushi>
<duanzhu>他得切。一部。按〈人部〉代，㪅也。弋聲。忒與音義同。尸鳩傳曰「忒，疑也。瞻卬傳曰「忒，差也。皆一義之區別也。左部曰「𢀩者，忒也。參𢀩、不相值也。不相值卽更改之意。凡人有過失改常謂之忒。本無？字。各本有？篆。注云：失常也。从心、代聲。代亦弋聲。則音義皆同。此葢淺人妄增。如貝部貣外沾貸、〈虫部〉？改爲蟘皆其類。？篆宜刪（⿰刂）。《廣韵》無？爲是也。忒之引申爲巳甚。俗語用之。或曰大。他佐切。或曰太。或曰忒。俗語曰忒殺。忒之叚借或作貣。</duanzhu>
</t>

<wh>憪</wh>
<t>
<xushi>愉也。</xushi>
<duanzhu>《廣韵》曰「。憪、心靜。然則今人所用閒靜字當作此字。許云愉者，卽下文愉愉如也之愉。謂憺怕之樂也。</duanzhu>
<xushi>从心，閒聲。</xushi>
<duanzhu>戶閒切，十四部。</duanzhu>
</t>

<wh>愉</wh>
<t>
<xushi>薄也。</xushi>
<duanzhu>薄本訓林薄、薄。而叚爲淺泊字。泊〈水部〉作洦。凡言厚薄皆？泊之叚借也。此薄也當作薄樂也。轉寫奪樂字。謂淺薄之樂也。引申之、凡薄皆云愉。〈唐風〉「他人是愉。〔傳〕曰「愉，樂也。《禮記》曰「有和氣者。必有愉色。此愉之本義也。毛不言薄者，重樂不重薄也。鹿鳴。視民不恌。傳曰「恌，愉也。許書〈人部〉作佻，愉也。《周禮》「以俗敎安。則民不愉。鄭注：愉謂朝不謀夕。此引申之義也。淺人分別之。別製偷字、从人。訓爲偷薄。訓爲苟且。訓爲偷盜。絕非古字。許書所無。然自山有樞《鄭箋》云愉讀曰偷。偷，取也。則不可謂其字不古矣。</duanzhu>
<xushi>从心，俞聲。</xushi>
<duanzhu>羊朱切，古音在四部。</duanzhu>
<xushi>《論語》曰「私覿愉愉如也。</xushi>
<duanzhu>鄕黨篇文。覿者，儥之俗字。愉愉、〈聘禮〉作俞俞。《論語》鄭注云：愉愉、容色和也。正薄樂之義。</duanzhu>
</t>

<wh>懱</wh>
<t>
<xushi>輕易也。</xushi>
<duanzhu>易當作㑥。〈人部〉曰「㑥，輕也。懱者，輕易人蔑視之也。剥之初六曰「蔑貞凶。馬云：蔑，無也。鄭云：輕慢。鄭謂蔑卽懱之叚借字也。</duanzhu>
<xushi>从心，蔑聲。</xushi>
<duanzhu>莫結切，十五部。</duanzhu>
<xushi>〈商書〉：㠯相陵懱。</xushi>
<duanzhu>今〈商書〉無此文。陵讀如在上位不陵下之陵。</duanzhu>
</t>

<wh>愚</wh>
<t>
<xushi>戇也。</xushi>
<duanzhu>愚者，智之反也。</duanzhu>
<xushi>从心禺。</xushi>
<duanzhu>會意。愚亦聲。麌俱切，古音在四部。</duanzhu>
<xushi>禺、母猴屬。</xushi>
<duanzhu>母字舊奪，今補。許書夒下、爲下、玃下皆曰母猴。卽沐猴、彌猴一語之轉。而甶部禺下曰母猴屬。此卽用彼語。淺人刪（⿰刂）母。非也。</duanzhu>
<xushi>獸之愚者。</xushi>
<duanzhu>巳上八字說从禺之意。</duanzhu>
</t>

<wh>戇</wh>
<t>
<xushi>愚也。</xushi>
<duanzhu>與上篆互訓。</duanzhu>
<xushi>从心，贛聲。</xushi>
<duanzhu>陟絳切。古音在八部。按師古張陳王周傳注曰「舊音下紺反。今音讀竹巷反。此音有古今之證也。</duanzhu>
</t>

<wh>㥒</wh>
<t>
<xushi>姦也。</xushi>
<duanzhu>《篇》、《韵》皆云：恨也。</duanzhu>
<xushi>从心，采聲。</xushi>
<duanzhu>倉宰切，一部。</duanzhu>
</t>

<wh>憃</wh>
<t>
<xushi>愚也。</xushi>
<duanzhu>見哀公問、表記。</duanzhu>
<xushi>从心，舂聲。</xushi>
<duanzhu>丑江切。古音在九部。徐仙民昌容反。</duanzhu>
</t>

<wh>懝</wh>
<t>
<xushi>騃也。</xushi>
<duanzhu>騃本訓馬行㐹㐹。引申爲疑立之狀。又引申之、則《方言》曰癡，騃也。懝騃卽《方言》之癡騃。疒部曰「癡、不慧也。</duanzhu>
<xushi>从心疑。</xushi>
<duanzhu>會意。</duanzhu>
<xushi>疑亦聲。</xushi>
<duanzhu>五漑（⿰氵既）切，一部。</duanzhu>
<xushi>一曰惶也。</xushi>
<duanzhu>惶者，恐也。</duanzhu>
</t>

<wh>忮</wh>
<t>
<xushi>？也。</xushi>
<duanzhu>很者，不聽从也。雄雉、瞻卬傳皆曰「忮，害也。害卽很義之引申也。或叚伎爲之。伎之本義爲與。許〈人部〉伎下引《詩》？人伎忒。言叚借也。</duanzhu>
<xushi>从心，支聲。</xushi>
<duanzhu>之義切，十六部。</duanzhu>
</t>

<wh>悍</wh>
<t>
<xushi>勇也。从心，旱聲。</xushi>
<duanzhu>侯旰切，十四部。</duanzhu>
</t>

<wh>態</wh>
<t>
<xushi>意態也。</xushi>
<duanzhu>各本作意也。少一字，今補。意態者，有是意因有是狀。故曰意態。猶䛐者意内而言外。有是意因有是言也。意者，識也。</duanzhu>
<xushi>从心能。</xushi>
<duanzhu>會意。心所能必見於外也。能亦聲。一部。</duanzhu>
</t>

<wh><img src="509B-01">㑷</img></wh>
<t>
<xushi>或从人。</xushi>
</t>

<wh>怪</wh>
<t>
<xushi>異也。从心，圣聲。</xushi>
<duanzhu>古壞切，一部。</duanzhu>
</t>

<wh><img src="509B-02">𢠽</img></wh>
<t>
<xushi>放也。从心，象聲。</xushi>
<duanzhu>徒朗切，十部。</duanzhu>
</t>

<wh>慢</wh>
<t>
<xushi>憜也。从心，曼聲。</xushi>
<duanzhu>謀晏切，十四部。</duanzhu>
<xushi>一曰慢、不畏也。</xushi>
</t>

<wh>怠</wh>
<t>
<xushi>慢也。从心，台聲。</xushi>
<duanzhu>徒亥切，一部。</duanzhu>
</t>

<wh>懈</wh>
<t>
<xushi>怠也。</xushi>
<duanzhu>古多叚解爲之。</duanzhu>
<xushi>从心，解聲。</xushi>
<duanzhu>古隘切，十六部。</duanzhu>
</t>

<wh>憜</wh>
<t>
<xushi>不敬也。</xushi>
<duanzhu>今書皆作<pb n="514-2"/>惰。韋玄成傳。供事靡憜。師古曰「憜古惰字。</duanzhu>
<xushi>从心，𡐦省聲。</xushi>
<duanzhu>𡐦者，篆文隓字。見〈𨸏部〉「按肉部有隋字。則此當云隋聲也。徒果切，十七部。</duanzhu>
<xushi>《春秋傳》曰「執玉憜。</xushi>
<duanzhu>僖公十一年《左傳》曰「天王使召武公、内史過賜晉侯命。受玉惰。許受作執。按《國語》作晉侯執玉卑。葢或二書相涉之故。</duanzhu>
</t>

<wh><img src="510A-01">惰</img></wh>
<t>
<xushi>憜或省𨸏。</xushi>
<duanzhu>今俗皆如此作。</duanzhu>
</t>

<wh><img src="510A-02">媠</img></wh>
<t>
<xushi>古文。</xushi>
<duanzhu>《漢書》韋玄成傳。無媠爾儀。張敞傳。被輕媠之名。若《方言》媠，美也。南楚之外曰媠。則方俗殊語耳。</duanzhu>
</t>

<wh>慫</wh>
<t>
<xushi>驚也。从心，從聲，讀若悚。</xushi>
<duanzhu>悚當作竦。許書有愯無悚。息拱切，九部。</duanzhu>
</t>

<wh>怫</wh>
<t>
<xushi>？也。</xushi>
<duanzhu>？各本作鬱。誤。？者，芳艸築以煑之。引申爲凡抑？之偁。瓠子歌曰「魚弗鬱兮柏冬日。弗者，怫之借字。</duanzhu>
<xushi>从心，弗聲。</xushi>
<duanzhu>符弗切，十五部。</duanzhu>
</t>

<wh>𢗊</wh>
<t>
<xushi>忽也。从心，介聲。</xushi>
<duanzhu>呼介切，十五部。</duanzhu>
<xushi>《孟子》曰「孝子之心。不若是𢗊。</xushi>
<duanzhu>萬章篇文。今本夫公明高以孝子之心、爲不若是恝。注云：恝、無愁之皃。張古黜切。丁音畍。按𢗊恝古今字。</duanzhu>
</t>

<wh>忽</wh>
<t>
<xushi>忘也。</xushi>
<duanzhu>古多叚？爲之。？俗作曶。</duanzhu>
<xushi>从心，勿聲。</xushi>
<duanzhu>呼骨切，十五部。</duanzhu>
</t>

<wh>忘</wh>
<t>
<xushi>不識也。</xushi>
<duanzhu>識者，意也。今所謂知識。所謂記憶也。</duanzhu>
<xushi>从心，亡聲。</xushi>
<duanzhu>依《韵會》本。武方切，十部。</duanzhu>
</t>

<wh>慲</wh>
<t>
<xushi>忘也。慲兜也。</xushi>
<duanzhu>疑當作慲兜，忘也。慲兜葢古語。忘之皃也。猶今人曰糊塗不省事。</duanzhu>
<xushi>从心，㒼聲。</xushi>
<duanzhu>母官切，十四部。</duanzhu>
</t>

<wh>恣</wh>
<t>
<xushi>縱也。</xushi>
<duanzhu>縱者，緩也。一曰捨也。</duanzhu>
<xushi>从心，次聲。</xushi>
<duanzhu>資四切，古音在十二部。</duanzhu>
</t>

<wh>愓</wh>
<t>
<xushi>放也。</xushi>
<duanzhu>與？音義同。《方言》「婬、愓，遊也。江沅之閒謂戲爲婬。或謂之愓。按《廣韵》作婸。</duanzhu>
<xushi>从心，昜聲。</xushi>
<duanzhu>徒朗切。十部。《方言》音羊。</duanzhu>
<xushi>一曰平也。</xushi>
<duanzhu>〈玉藻〉：行容愓愓。注：直而疾皃也。</duanzhu>
</t>

<wh>憧</wh>
<t>
<xushi>意不定也。</xushi>
<duanzhu>咸九四曰「憧憧往來。劉表章句曰「憧憧、意未定也。說與許同。</duanzhu>
<xushi>从心，童聲。</xushi>
<duanzhu>尺容切，九部。</duanzhu>
</t>

<wh>悝</wh>
<t>
<xushi>啁也。</xushi>
<duanzhu>口部曰「啁，嘐也。啁卽今之嘲字。悝卽今之詼字。謂詼諧啁調也。今則詼嘲行而悝啁廢矣。〈東京賦〉曰「悝繆公於公室。李注：悝猶嘲也。</duanzhu>
<xushi>从心，里聲。</xushi>
<duanzhu>苦回切，古音在一部。</duanzhu>
<xushi>《春秋傳》有孔悝。</xushi>
<duanzhu>衞孔圉之子也。見《左傳》哀公十五年。許偁此者葢悝字漢人少用也。</duanzhu>
<xushi>一曰病也。</xushi>
<duanzhu>〈釋詁〉曰「悝，憂也。又曰「㾖，病也。葢憂與病相因。悝㾖同字耳。《詩》「悠悠我<pb n="515"/>里。傳曰「里，病也。是則叚借里爲悝。</duanzhu>
</t>

<wh>憰</wh>
<t>
<xushi>權詐也。</xushi>
<duanzhu>此與言部譎音義皆同。葢彼以言、此以心。</duanzhu>
<xushi>从心，矞聲。</xushi>
<duanzhu>古穴切，十五部。</duanzhu>
</t>

<wh>㤮</wh>
<t>
<xushi>誤也。</xushi>
<duanzhu>《廣韵》曰「。㤮，惑也。又曰「誤人也。</duanzhu>
<xushi>从心，𤝵聲。</xushi>
<duanzhu>居況切，十部。</duanzhu>
</t>

<wh>怳</wh>
<t>
<xushi>狂之皃。</xushi>
<duanzhu>《廣韵》曰「。𢠵怳。</duanzhu>
<xushi>从心，兄聲。</xushi>
<duanzhu>各本作況省聲。乃不知古音者所改。今正。許往切，十部。</duanzhu>
</t>

<wh>恑</wh>
<t>
<xushi>變也。</xushi>
<duanzhu>今此義多用詭。非也。詭訓責。</duanzhu>
<xushi>从心，危聲。</xushi>
<duanzhu>過委切，十六部。</duanzhu>
</t>

<wh><img src="510B-01">𢥘</img></wh>
<t>
<xushi>有二心也。</xushi>
<duanzhu>古多叚借攜爲之。</duanzhu>
<xushi>从心，雟聲。</xushi>
<duanzhu>戸圭切，十六部。</duanzhu>
</t>

<wh>悸</wh>
<t>
<xushi>心動也。</xushi>
<duanzhu>〈衞風〉「垂帶悸兮。〔傳〕曰「垂其紳帶、悸悸然有節度也。此未知以悸爲何字之叚借。凡若此類思而未得者，可姑置之。但心知其必是叚借斯可矣。</duanzhu>
<xushi>从心，季聲。</xushi>
<duanzhu>其季切。十五部</duanzhu>
</t>

<wh>憿</wh>
<t>
<xushi>？也。</xushi>
<duanzhu>？者，吉而免凶也。引申之曰𣢆幸。亦曰憿幸。俗作僥倖、儌倖、徼倖皆非也。凡傳言徼福者，皆當作憿福爲正。</duanzhu>
<xushi>从心，敫聲。</xushi>
<duanzhu>古堯切，二部。</duanzhu>
</t>

<wh>懖</wh>
<t>
<xushi>歫善自用之意也。</xushi>
<duanzhu>歫字各本無。依《尙書音義》所引補。許書無拒。歫卽今拒字。</duanzhu>
<xushi>从心，銽聲。</xushi>
<duanzhu>古？切，十五部。</duanzhu>
<xushi>〈商書〉：今女懖懖。</xushi>
<duanzhu>般庚上篇文。馬云：拒善自用之意。許同之。鄭云：難告之意。其義略同。其字皆作懖。未嘗作聒也。衞包因鄭云懖讀如聒耳之聒。竟改經文作䀨䀨。《開成石經》從之。學者取以改孔氏正義、陸氏《釋文》「至宋人乃有訓聒聒爲譊譊多言者。</duanzhu>
</t>

<wh><img src="510B-02">𦗾</img></wh>
<t>
<xushi>古文从耳。</xushi>
<duanzhu>葢壁中文如是。孔安國易从耳爲从心。葢由伏生《尙書》如是。</duanzhu>
</t>

<wh>忨</wh>
<t>
<xushi>貪也。</xushi>
<duanzhu>貪者，欲物也。忨與玩翫義皆略同。</duanzhu>
<xushi>从心，元聲。</xushi>
<duanzhu>五換切，十四部。</duanzhu>
<xushi>《春秋傳》曰「忨歲而㵣日。</xushi>
<duanzhu>按《左傳》昭元年曰「翫歲而愒日。習部引之。《國語》作忨日而㵣歲。韋曰「忨，偷也。㵣，遟也。此所偁疑用外傳文。然杜注翫愒皆貪也。《釋文》曰「翫字又作忨。則許所據《左傳》如是。</duanzhu>
</t>

<wh>惏</wh>
<t>
<xushi>河内之北謂貪曰惏。</xushi>
<duanzhu>内字衍。小徐作河之北。卽河内也。惏與女部婪音義同。賈注《左傳》曰「惏，嗜也。《方言》曰「惏，殘也。陳楚曰惏。</duanzhu>
<xushi>从心，林聲。</xushi>
<duanzhu>盧含切，古音在七部。</duanzhu>
</t>

<wh>懜</wh>
<t>
<xushi>不朙也。从心，夢聲。</xushi>
<duanzhu>夕部夢、不朙也。此舉形聲包會意。武亙切，六部。</duanzhu>
</t>

<wh>愆</wh>
<t>
<xushi>過也。</xushi>
<duanzhu>過者，度也。凡人有所失、則如或梗之有不可徑<pb n="515-2"/>過處。故謂之過。</duanzhu>
<xushi>从心，衍聲。</xushi>
<duanzhu>去䖍切，十四部。</duanzhu>
</t>

<wh><img src="511A-01">㥶</img></wh>
<t>
<xushi>或从寒省。</xushi>
<duanzhu>寒聲。</duanzhu>
</t>

<wh>諐</wh>
<t>
<xushi>籒文。</xushi>
<duanzhu>从言、𠈉聲。過在多言。故从言。</duanzhu>
</t>

<wh>慊</wh>
<t>
<xushi>疑也。</xushi>
<duanzhu>疑者，惑也。故下文受之以惑。今字多作嫌。按女部嫌者，不平於心也。一曰疑也。不平於心爲嫌之正義。則嫌疑字作慊爲正。今則嫌行而慊廢。且用慊爲歉。非是。又或用慊爲㥦。尤非是。大學。此之謂自謙。注曰「謙讀爲慊。慊之言猒也。凡云之言者，皆就字之本音本義而轉之。猒足、非慊之本義也。至若鄭本《周易》爲其慊於陽。故偁龍焉。鄭注云：慊讀爲羣公溓之溓。古書篆作立心與水相近。讀者失之。故作慊。溓，襍也。陰謂此上六也。陽謂今消息用事乾也。上六爲蛇。得乾氣襍似龍。此鄭注則易慊爲溓。皆不用字之本義也。</duanzhu>
<xushi>从心，兼聲。</xushi>
<duanzhu>戸兼切，七部。</duanzhu>
</t>

<wh>惑</wh>
<t>
<xushi>亂也。</xushi>
<duanzhu>亂者，治也。疑則當治之。古多叚或爲惑。</duanzhu>
<xushi>从心，或聲。</xushi>
<duanzhu>胡國切，一部。</duanzhu>
</t>

<wh>怋</wh>
<t>
<xushi>怓也。从心，民聲。</xushi>
<duanzhu>呼昆切。按古音當在十二部。讀若民。如今音則與惛無別矣。</duanzhu>
</t>

<wh>怓</wh>
<t>
<xushi>亂也。</xushi>
<duanzhu>〈大雅〉民勞《毛傳》曰「惽怓、大亂也。惽當作怋。</duanzhu>
<xushi>从心，奴聲。</xushi>
<duanzhu>女交切，古音在五部。</duanzhu>
<xushi>《詩》曰「㠯謹怋怓。</xushi>
<duanzhu>怋各本作惽。今正。民勞《釋文》曰「惽、《說文》作怋。舊本如是。今本作《說文》作昬。誤也。怋怓爲連綿字。《說文》古本當是怋篆下云怋怓，亂也。怓篆下云怋怓也。而引《詩》在怋篆下。</duanzhu>
</t>

<wh>惷</wh>
<t>
<xushi>亂也。从心，萅聲。</xushi>
<duanzhu>尺允切，十三部。</duanzhu>
<xushi>《春秋傳》曰「王室日惷惷焉。</xushi>
<duanzhu>昭二十四年《左傳》文。今本作王室實蠢蠢焉。杜注：動擾皃。</duanzhu>
<xushi>一曰？也。</xushi>
<duanzhu>別一義。</duanzhu>
</t>

<wh>惛</wh>
<t>
<xushi>不憭也。</xushi>
<duanzhu>憭，慧也。</duanzhu>
<xushi>从心，昏聲。</xushi>
<duanzhu>呼昆切，十三部。</duanzhu>
</t>

<wh>忥</wh>
<t>
<xushi>癡皃。</xushi>
<duanzhu>癡、不慧也。故忥與惛爲伍。</duanzhu>
<xushi>从心，气聲。</xushi>
<duanzhu>許既切，十五部。</duanzhu>
</t>

<wh>㦣</wh>
<t>
<xushi>㝱言不慧也。</xushi>
<duanzhu>哀二十四年《左傳》曰「是躗言也。《釋文》曰「《字林》作㦣。云夢言意不慧也。按《左傳》作躗。是叚借字。</duanzhu>
<xushi>从心，衞聲。</xushi>
<duanzhu>于歲切，十五部。</duanzhu>
</t>

<wh>憒</wh>
<t>
<xushi>亂也。</xushi>
<duanzhu>〈大雅〉、〈召旻〉「潰潰回遹。〔傳〕曰「潰潰，亂也。按潰潰者，憒憒之叚借也。後人皆用憒憒。</duanzhu>
<xushi>从心，貴聲。</xushi>
<duanzhu>胡對切，十五部。</duanzhu>
</t>

<wh>忌</wh>
<t>
<xushi>憎惡也。从心，己聲。</xushi>
<duanzhu>渠記切，一部。</duanzhu>
</t>

<wh>忿</wh>
<t>
<xushi>悁也。</xushi>
<duanzhu>忿與憤義不同。憤以气盈爲義。忿以狷急爲義。</duanzhu>
<xushi>从心，分聲。</xushi>
<duanzhu>敷粉切，十三部。</duanzhu>
</t>

<wh>悁</wh>
<t>
<xushi>忿也。</xushi>
<duanzhu>悁之言獧也。獧，急也。澤陂曰「中心悁悁。傳曰「悁悁猶悒悒也。</duanzhu>
<xushi>从心，肙聲。</xushi>
<duanzhu>於緣切，十四部。</duanzhu>
<xushi>一曰𢝊也。</xushi>
<duanzhu>𢝊各本作憂。今正。𢝊，愁也。</duanzhu>
</t>

<wh><img src="511B-01">𢞈</img></wh>
<t>
<xushi>籒文。</xushi>
<duanzhu>剈聲。</duanzhu>
</t>

<wh><img src="511B-02">𢤂</img></wh>
<t>
<xushi>？也。从心，黎聲。</xushi>
<duanzhu>郞尸切，十五部。</duanzhu>
<xushi>一曰怠也。</xushi>
</t>

<wh>恚</wh>
<t>
<xushi>怒也。</xushi>
<duanzhu>怒各本作怨。今依〈大雅〉綿正義正。下文曰「怒者，恚也。二篆互訓。</duanzhu>
<xushi>从心，圭聲。</xushi>
<duanzhu>於避切，十六部。</duanzhu>
</t>

<wh>怨</wh>
<t>
<xushi>恚也。从心，夗聲。</xushi>
<duanzhu>於願切，十四部。</duanzhu>
</t>

<wh><img src="511B-03">𢘔</img></wh>
<t>
<xushi>古文。</xushi>
<duanzhu>按此篆體葢有誤。《集韵》、《類篇》云：古作？。又班馬字類、《韵會》皆引《史記》〈封禪書〉百姓？其法。字作？。今《史記》無有如此者。葢古字日卽於亡矣。</duanzhu>
</t>

<wh>怒</wh>
<t>
<xushi>恚也。从心，奴聲。</xushi>
<duanzhu>乃故切。五部。按古無努字。衹用怒。</duanzhu>
</t>

<wh>憝</wh>
<t>
<xushi>怨也。从心。𣀦聲。</xushi>
<duanzhu>徒對切，古音在十三部。</duanzhu>
<xushi>〈周書〉曰「凡民㒺不𢥦。</xushi>
<duanzhu>康誥文。今作凡民自得罪。寇攘姦宄。殺越人于貨。？不畏死。㒺弗憝。《孟子》引作凡民㒺不？。</duanzhu>
</t>

<wh>慍</wh>
<t>
<xushi>怨也。</xushi>
<duanzhu>怨各本作怒。〈大雅〉緜傳曰「愠，恚也。正義云：《說文》愠，怨也。恚，怒也。有怨者必怒之。故以愠爲恚。然則唐初本作怨甚明。車舝。以慰我心。《韓詩》作以愠我心。愠，恚也。與毛緜傳合。毛閒關傳曰「慰，怨也。葢《毛詩》亦作愠。後人譌爲慰耳。</duanzhu>
<xushi>从心，𥁕聲。</xushi>
<duanzhu>於問切，十三部。</duanzhu>
</t>

<wh>惡</wh>
<t>
<xushi>過也。</xushi>
<duanzhu>人有過曰惡。有過而人憎之亦曰惡。本無去入之別。後人強分之。</duanzhu>
<xushi>从心，亞聲。</xushi>
<duanzhu>烏各切，五部。</duanzhu>
</t>

<wh>憎</wh>
<t>
<xushi>惡也。从心，曾聲。</xushi>
<duanzhu>作滕切，六部。</duanzhu>
</t>

<wh>㤄</wh>
<t>
<xushi>？怒也。</xushi>
<duanzhu>〈小雅〉白華。念子懆懆。視我邁邁。《毛傳》曰「邁邁、不悅也。《釋文》云：《韓詩》及《說文》皆作㤄㤄。《韓詩》云：意不悅好也。許云：很怒也。今《說文》作恨。似宜依很。邁者，㤄之叚借。非有韓、許、則《毛詩》不可通矣。許宗毛而不廢三家《詩》。</duanzhu>
<xushi>从心，？聲。</xushi>
<duanzhu>蒲昧切，十五部。</duanzhu>
<xushi>《詩》曰「視我㤄㤄。</xushi>
</t>

<wh><img src="511B-04">𢖫</img></wh>
<t>
<xushi>怒也。从心刀。</xushi>
<duanzhu>各本作刀聲。今删正。从心刀、謂心中含怒如懷刃也。李陽氷云：當从刈省聲。非是。本部固有㣻篆矣。</duanzhu>
<xushi>讀若顡。</xushi>
<duanzhu>魚既切，十五部。</duanzhu>
</t>

<wh>㥟</wh>
<t>
<xushi>怨？也。</xushi>
<duanzhu>《廣雅》「㥟，恨也。本此。</duanzhu>
<xushi>从心，彖聲，讀若膎。</xushi>
<duanzhu>戸佳切。十六部。按彖各本誤作彖。篆體誤作？。今改正。彖聲在十四部。彖讀若弛。在十六部。蠡㥟皆彖聲。故同在十六部也。今俗作蠡㥟。此豕部下所謂今世字。誤以彖<pb n="516-2"/>爲彖也。口部喙篆、疑亦本從彖聲。</duanzhu>
</t>

<wh>恨</wh>
<t>
<xushi>怨也。从心，？聲。</xushi>
<duanzhu>胡艮切，十三部。</duanzhu>
</t>

<wh>懟</wh>
<t>
<xushi>怨也。</xushi>
<duanzhu>今與憝音義皆同。謂爲一字。許不尒者，敦聲古在十三部。</duanzhu>
<xushi>从心，對聲。</xushi>
<duanzhu>大淚切，十五部。</duanzhu>
</t>

<wh>悔</wh>
<t>
<xushi>悔？也。</xushi>
<duanzhu>按悔乃複舉字之未刪（⿰刂）者。《韵會》無。當从之。悔者，自恨之意。</duanzhu>
<xushi>从心，每聲。</xushi>
<duanzhu>荒（⿱艹㠩）内切，古音在一部。</duanzhu>
</t>

<wh><img src="512A-01">𢜳</img></wh>
<t>
<xushi>小怒也。从心，豈聲。</xushi>
<duanzhu>充世切。按《廣韵》？在十三祭。引《說文》小怒也。尺制切。㤱在四十四有、四十九宥。小怒也。芳否敷救二切。《集韵》則祭韵有？。有韵？㥉二同。匹九切。《類篇》從之、而無㤱字。葢㤱？㥉三字同。以《說文》咅或作㰯及《說文》侸字《廣韵》作？求之。定爲一字異體。古音？尌樹豎皆讀近受。？斷不讀充世切也。咅者，相與語唾而不受也。天口切。與小怒義亦相近。</duanzhu>
</t>

<wh>怏</wh>
<t>
<xushi>不服懟也。</xushi>
<duanzhu>按當作不服也。懟也。奪一也字。遂不可解矣。《集韵》作不服對也。尢非。怏葢倔强之意。《方言》曰「鞅、侼，懟也。《集韵》於陽韵曰「怏然自大之意。攷王逸少蘭亭序曰「怏然自足。自來石刻如是。本非快字。而學者尟知之。或叚鞅爲之。《方言》是也。周亞夫傳曰「此鞅鞅非少主臣。</duanzhu>
<xushi>从心，央聲。</xushi>
<duanzhu>於亮切，十部。</duanzhu>
</t>

<wh>懣</wh>
<t>
<xushi>煩也。</xushi>
<duanzhu>煩者，熱頭痛也。引申之、凡心悶皆爲煩。問䘮曰「悲哀志懣氣盛。古亦叚滿爲之。</duanzhu>
<xushi>从心滿。</xushi>
<duanzhu>滿亦聲。《廣韵》莫旱切。十四部。大徐莫困切。</duanzhu>
</t>

<wh>憤</wh>
<t>
<xushi>懣也。从心，賁聲。</xushi>
<duanzhu>房吻切，十三部。</duanzhu>
</t>

<wh>悶</wh>
<t>
<xushi>懣也。从心，門聲。</xushi>
<duanzhu>莫困切，十三部。</duanzhu>
</t>

<wh>惆</wh>
<t>
<xushi>失意也。</xushi>
<duanzhu>荀卿子。惆然不嗛。陸機歎逝賦。心惆焉而自傷。《廣雅》曰「惆，痛也。</duanzhu>
<xushi>从心，周聲。</xushi>
<duanzhu>敕鳩切，三部。</duanzhu>
</t>

<wh>悵</wh>
<t>
<xushi>望？也。</xushi>
<duanzhu>望其還而不至爲恨也。</duanzhu>
<xushi>从心，長聲。</xushi>
<duanzhu>丑亮切，十部。</duanzhu>
</t>

<wh>愾</wh>
<t>
<xushi>大息皃。</xushi>
<duanzhu>大各本作太。皃各本作也。皆誤。今正。古無太息連文者。淺人爲之也。口部嘆下曰「大息也。大息者，呼吸之大者也。呼、外息也。吸、内息也。〈曹風〉下泉。愾我寤嘆。嘆或作歎者，誤。箋云：愾、嘆息之意。許云大息者謂嘆。云皃者謂愾也。祭義曰入戸而聽、愾然必有聞乎其嘆息之聲是也。若哀公問則愾乎天下矣注云：愾，至也。此叚愾爲訖。</duanzhu>
<xushi>从心，氣聲。</xushi>
<duanzhu>許既切，陸引《說文》火既反。十五部。</duanzhu>
<xushi>《詩》曰「愾我寤嘆。</xushi>
</t>

<wh>懆</wh>
<t>
<xushi>愁不安也。</xushi>
<duanzhu>當依《韵會》本作懆懆，愁也。懆訓愁。慘訓毒。音義皆殊。而寫者多亂之。白華作懆。見於許書。月出、正月、抑皆作懆。人韵。且《毛傳》曰「懆懆、憂不樂也。懆懆、猶戚戚也。正爲許說所本。而陸氏三者皆云七感反。其憒亂有如此者。</duanzhu>
<xushi>从心，喿聲。</xushi>
<duanzhu>七早切，二部。</duanzhu>
<xushi>《詩》曰「念子懆懆。</xushi>
<duanzhu>〈小雅〉白華文。</duanzhu>
</t>

<wh>愴</wh>
<t>
<xushi>傷也。</xushi>
<duanzhu>愴訓傷、猶創訓傷也。祭義曰「必有悽愴之心。</duanzhu>
<xushi>从心，倉聲。</xushi>
<duanzhu>初亮切，十部。</duanzhu>
</t>

<wh>怛</wh>
<t>
<xushi>㦧也。</xushi>
<duanzhu>匪風。中心怛兮。傳曰「怛，傷也。甫田。勞心怛怛。傳曰「怛怛猶忉忉也。按上章傳曰「㣼㣼、憂勞也。此因其義相同、故曰猶。</duanzhu>
<xushi>从心，旦聲。</xushi>
<duanzhu>得案切，又當割切。在十四十五部。</duanzhu>
</t>

<wh><img src="512B-01">𢘇</img></wh>
<t>
<xushi>怛或从心在旦下。《詩》曰「信誓𢘇𢘇。</xushi>
<duanzhu>〈衞風〉？傳文。按《詩》曰「信誓旦旦。傳曰「信誓𢘇𢘇然。謂旦卽𢘇之叚借字。箋云：言其𢡆惻款誠是也。許偁《詩》傳而云《詩》曰者，此《詩》曰不醉而怒謂之？、〈虞書〉曰仁覆閔下則偁旻天之例也。𢘇𢘇下當有然字。</duanzhu>
</t>

<wh>憯</wh>
<t>
<xushi>痛也。从心，朁聲。</xushi>
<duanzhu>七感切，古音在七部。</duanzhu>
</t>

<wh>慘</wh>
<t>
<xushi>毒也。</xushi>
<duanzhu>毒，害也。</duanzhu>
<xushi>从心，參聲。</xushi>
<duanzhu>七感切，古音在七部。</duanzhu>
</t>

<wh>悽</wh>
<t>
<xushi>痛也。从心，妻聲。</xushi>
<duanzhu>七稽切，十五部。</duanzhu>
</t>

<wh>恫</wh>
<t>
<xushi>痛也。</xushi>
<duanzhu>〈大雅〉思齊〔傳〕曰「恫。痛也。康誥。恫鰥乃身。</duanzhu>
<xushi>从心，同聲。</xushi>
<duanzhu>他紅切，九部。</duanzhu>
<xushi>一曰呻吟也。</xushi>
<duanzhu>呻吟見口部。《匡謬正俗》曰「太原俗呼痛而呻吟爲通喚。〈周書〉痌瘝是其義。江南謂呻喚。關中謂呻恫。按前說可包後說。此等恐皆後人入也。</duanzhu>
</t>

<wh>悲</wh>
<t>
<xushi>痛也。</xushi>
<duanzhu>按憯者，痛之深者也。恫者，痛之專者也。悲者，痛之上騰者也。各從其聲而得之。</duanzhu>
<xushi>从心，非聲。</xushi>
<duanzhu>府眉切，十五部。</duanzhu>
</t>

<wh>惻</wh>
<t>
<xushi>痛也。从心，則聲。</xushi>
<duanzhu>初力切，一部。</duanzhu>
</t>

<wh>惜</wh>
<t>
<xushi>痛也。从心，㫺聲。</xushi>
<duanzhu>思積切，古音在五部。</duanzhu>
</t>

<wh>愍</wh>
<t>
<xushi>痛也。</xushi>
<duanzhu>與閔義殊。</duanzhu>
<xushi>从心，敃聲。</xushi>
<duanzhu>眉殞切，十三部。</duanzhu>
</t>

<wh>慇</wh>
<t>
<xushi>痛也。</xushi>
<duanzhu>柏舟。耿耿不寐。如有隱憂。傳曰「隱，痛也。此謂隱卽慇之叚借。痛憂猶重憂也。桑柔。憂心慇慇。釋訓。慇慇，憂也。謂憂之切者也。凡經傳隱訓痛者，皆柏舟《詩》之例。</duanzhu>
<xushi>从心，殷聲。</xushi>
<duanzhu>於巾切。古音在十三部。樊光於謹反。</duanzhu>
</t>

<wh>㥋</wh>
<t>
<xushi>痛聲也。</xushi>
<duanzhu>閒傳。斬衰之哭。若往而不反。齊衰之哭。若往而反。大功之哭。三曲而偯。注曰「一舉聲而三折也。偯聲餘從容。《孝經》。哭不偯。鄭注云：氣竭而息聲不委曲。按音義皆云《說文》作㥋。然則許云痛聲者，委曲自見其痛於聲。非痛之至者也。</duanzhu>
<xushi>从心，依聲。</xushi>
<duanzhu>於豈切，十五部。</duanzhu>
<xushi>《孝經》曰「哭不㥋。</xushi>
<duanzhu>此許所學孔氏古文也。作偯者俗字。</duanzhu>
</t>

<wh>䉍</wh>
<t>
<xushi>䉍䉍，在也。</xushi>
<duanzhu>各本作䉍存也三字。今正。釋訓曰「存存、䉍䉍，在也。許本之。今《爾雅》作存存、萌萌，在也。郭云：未見所出。音武庚反。可謂疏於𦒱覈矣。《釋文》曰「施亡朋反。字或作蕄。《廣韵》引《爾雅》存存、蕄蕄，在也。音武登切。《玉篇》〈艸部〉引《爾雅》存存、蕄蕄，在也。音莫耕切。又曰𢡗同蕄。或作萌。玉裁按。蕄與䉍相似。而竹艸不同。又後人音切與讀簡大異。葢蕄者，䉍之譌。竹誤而爲艸也。𢡗者，蕄之譌。門誤而爲明也。又誤而去心作萌。而郭反以武庚。《玉篇》從之。又誤而以萌爲萠。而陳博士施乾反以莫登。《廣韵》本之。此展轉貤繆之故。叚令景純解讀許書。何難正其形、說其音義也。《論語》「簡在帝心。卽䉍字之叚借。</duanzhu>
<xushi>从心，𥳑省聲。讀若𥳑。</xushi>
<duanzhu>古限切，十四部。</duanzhu>
</t>

<wh>慅</wh>
<t>
<xushi>動也。</xushi>
<duanzhu>月出。勞心慅兮。常武。徐方繹騷。傳曰「騷，動也。此謂騷卽慅之叚借字也。二字義相近。騷行而慅廢矣。</duanzhu>
<xushi>从心，蚤聲。</xushi>
<duanzhu>穌遭切，古音在三部。</duanzhu>
<xushi>一曰起也。</xushi>
<duanzhu>別一義。</duanzhu>
</t>

<wh>感</wh>
<t>
<xushi>動人心也。</xushi>
<duanzhu>許書<pb n="517-3"/>有感無憾。《左傳》、《漢書》憾多作感。葢憾淺於怨怒、才有動於心而已。</duanzhu>
<xushi>从心，咸聲。</xushi>
<duanzhu>古禫切，古音在七部。</duanzhu>
</t>

<wh>忧</wh>
<t>
<xushi>心動也。</xushi>
<duanzhu>各本作不動也。今正。《玉篇》曰「心動也。《廣韵》曰「。動也。與頁部之？義近。</duanzhu>
<xushi>从心，尤聲，讀若祐。</xushi>
<duanzhu>于救切，古音在一部。</duanzhu>
</t>

<wh><img src="513A-01">𢛃</img></wh>
<t>
<xushi>怨？也。</xushi>
<duanzhu>各本作怨仇也。今正。《廣韵》亦作怨？。謂怨惡之也。？與咎音同義別。古書多叚咎字爲之。咎行而？廢矣。</duanzhu>
<xushi>从心，咎聲。</xushi>
<duanzhu>此與〈人部〉倃皆謂歸咎於彼。舉形聲包會意也。其久切，三部。</duanzhu>
</t>

<wh>愪</wh>
<t>
<xushi>𢝊皃。</xushi>
<duanzhu>以下𢝊字卄二見。倂上文四見。各本皆作憂。淺人用俗行字改之也。許造此書。依形立解。斷非此形彼義。牛頭馬脯。以自爲矛盾者。𢝊者，愁也。憂者，和行也。如今本、則此卄餘篆將訓爲和行乎。他書可用叚借。許自爲書不可用叚借。</duanzhu>
<xushi>从心，員聲。</xushi>
<duanzhu>王分切，十三部。</duanzhu>
</t>

<wh>怮</wh>
<t>
<xushi>𢝊皃。从心，幼聲。</xushi>
<duanzhu>於虯切，三部。</duanzhu>
</t>

<wh>忦</wh>
<t>
<xushi>𢝊也。从心，介聲。</xushi>
<duanzhu>此與上介下心之字義別。五介切，十五部。</duanzhu>
</t>

<wh>恙</wh>
<t>
<xushi>𢝊也。</xushi>
<duanzhu>古相問曰不恙、曰無恙皆謂無憂也。</duanzhu>
<xushi>从心，⺸聲。</xushi>
<duanzhu>余亮切，十部。</duanzhu>
</t>

<wh>惴</wh>
<t>
<xushi>𢝊懼也。</xushi>
<duanzhu>釋訓、《毛傳》皆曰「惴惴，懼也。許意懼不足以盡之。故增𢝊字。</duanzhu>
<xushi>从心，耑聲。</xushi>
<duanzhu>之瑞切，古音在十四部。</duanzhu>
<xushi>《詩》曰「惴惴其慄。</xushi>
<duanzhu>《詩》者，秦風鳥文。慄當作栗。轉寫之誤也。古戰栗、堅栗皆作栗。戰栗及《禮經》栗階皆取栗駭之意。</duanzhu>
</t>

<wh>憌</wh>
<t>
<xushi>𢝊也。从心，鈞聲。</xushi>
<duanzhu>常倫切。十二部。《廣韵》作？。</duanzhu>
</t>

<wh>怲</wh>
<t>
<xushi>𢝊也。</xushi>
<duanzhu>釋訓曰「怲怲，憂也。《毛傳》曰「怲怲、憂盛滿也。怲怲與彭彭音義同。故云憂盛滿。</duanzhu>
<xushi>从心，丙聲。</xushi>
<duanzhu>兵永切。古音在十部。讀如旁。</duanzhu>
<xushi>《詩》曰「憂心怲怲。</xushi>
</t>

<wh>惔</wh>
<t>
<xushi>𢝊也。从心，炎聲。</xushi>
<duanzhu>此以形聲賅會意。徒甘切，八部。</duanzhu>
<xushi>《詩》曰「憂心如炎。</xushi>
<duanzhu>〈節南山〉。憂心如惔。許所據作憂心如炎。引之以朙會意也。此？、䕻引易之例。今更正。炎者，火光上也。憂心如之。故其字作惔。雲漢如惔如焚。亦如炎之誤。《毛傳》曰「惔、燎之也。</duanzhu>
</t>

<wh>惙</wh>
<t>
<xushi>𢝊也。</xushi>
<duanzhu>〈釋詁〉、《毛傳》同。</duanzhu>
<xushi>从心，叕聲。</xushi>
<duanzhu>陟劣切，十五部。</duanzhu>
<xushi>《詩》曰「憂心惙惙。</xushi>
<duanzhu>〈召南．草蟲〉文。</duanzhu>
<xushi>一曰意不定也。</xushi>
</t>

<wh>慯</wh>
<t>
<xushi>𢝊也。</xushi>
<duanzhu>〈周南．卷耳〉傳曰「傷，思也。此傷卽慯之叚借。思與憂義相近也。《方言》傷、《廣雅》作慯。</duanzhu>
<xushi>从心，傷省聲。</xushi>
<duanzhu>各本作殤省聲。今正。式亮切。十部。按舊音式羊切。見《廣韵》：</duanzhu>
</t>

<wh>愁</wh>
<t>
<xushi>𢝊也。</xushi>
<duanzhu>或借爲揫字。〈鄕飮〉酒義曰秋之爲言揫也是。</duanzhu>
<xushi>从心，秌聲。</xushi>
<duanzhu>士尤切，三部。</duanzhu>
</t>

<wh>愵</wh>
<t>
<xushi>𢝊皃。</xushi>
<duanzhu>《毛詩》「惄如輈飢。《韓詩》作愵如。《方言》「愵，憂也。自關而西秦晉之閒或曰惄。葢古惄愵通用。</duanzhu>
<xushi>从心，弱聲。讀與惄同。</xushi>
<duanzhu>奴歷切，古音在二部。</duanzhu>
</t>

<wh>惂</wh>
<t>
<xushi>𢝊困也。从心，臽聲。</xushi>
<duanzhu>苦感切，八部。</duanzhu>
</t>

<wh>悠</wh>
<t>
<xushi>𢝊也。</xushi>
<duanzhu>釋訓曰「悠悠、洋洋，思也。〈小雅〉「悠悠我里。〔傳〕曰「悠悠，憂也。按此傳乃悠之本義。渭陽。悠悠我思。無傳。葢同釋訓。若黍離悠悠蒼天傳曰「悠悠、遠意。此謂悠同攸。攸同脩。古多叚攸爲脩。長也，遠也。</duanzhu>
<xushi>从心，攸聲。</xushi>
<duanzhu>以周切，三部。</duanzhu>
</t>

<wh>悴</wh>
<t>
<xushi>𢝊也。</xushi>
<duanzhu>《方言》「悴，傷也。傷卽慯字。</duanzhu>
<xushi>从心，卒聲。讀與易萃卦同。</xushi>
<duanzhu>秦醉切，十五部。</duanzhu>
</t>

<wh>慁</wh>
<t>
<xushi>𢝊也。</xushi>
<duanzhu>昭六年《左傳》曰「主不慁賓。杜云：慁，患也。</duanzhu>
<xushi>从心，圂聲。</xushi>
<duanzhu>胡困切，十三部。</duanzhu>
<xushi>一曰？也。</xushi>
<duanzhu>《禮記》儒行。不慁君王。陸賈傳。無久慁公爲也。</duanzhu>
</t>

<wh><img src="513B-01">𢟤</img></wh>
<t>
<xushi>楚潁之閒謂𢝊曰？。从心。𠩺聲。</xushi>
<duanzhu>力至切。按古音在一部。《玉篇》、《廣韵》皆力之切。至韵本無此字。至《集韵》乃並見之至二韵。大徐力至二字、乃力之之誤也。</duanzhu>
</t>

<wh><img src="514A-01">𢖳</img></wh>
<t>
<xushi>𢝊也。</xushi>
<duanzhu>〈卷耳〉「云何吁矣。傳曰「吁、𢝊也。此謂吁卽？之叚借也。于部曰「吁、驚詞也。本義不訓憂。〈何人斯〉曰「云何其？。〈都人士〉曰「云何？矣。？亦？之叚借。毛無傳。疑〈卷耳〉本亦作盱也。盱、張目也。〈釋詁〉「盱，憂也。盱本或作？。</duanzhu>
<xushi>从心，亏聲，讀若吁。</xushi>
<duanzhu>況于切，五部。</duanzhu>
</t>

<wh>忡</wh>
<t>
<xushi>𢝊也。</xushi>
<duanzhu>按也當作皃。釋訓曰「忡忡，憂也。《毛傳》曰「忡忡猶衝衝也。</duanzhu>
<xushi>从心，中聲。</xushi>
<duanzhu>敕中切，九部。</duanzhu>
<xushi>《詩》曰「憂心忡忡。</xushi>
<duanzhu>〈召南．草蟲〉文。</duanzhu>
</t>

<wh>悄</wh>
<t>
<xushi>𢝊也。</xushi>
<duanzhu>按也當作皃。釋訓曰「悄悄，憂也。《毛傳》曰「悄悄、憂皃。</duanzhu>
<xushi>从心，肖聲。</xushi>
<duanzhu>親小切，二部。</duanzhu>
<xushi>《詩》曰「憂心悄悄。</xushi>
<duanzhu>邶柏舟文。</duanzhu>
</t>

<wh>慽</wh>
<t>
<xushi>𢝊也。</xushi>
<duanzhu>小明曰「政事愈戚。傳曰「戚，迫也。又曰「自詒伊戚。傳曰「戚，憂也。按下傳謂戚卽慽之叚借字也。戚者，戉也。</duanzhu>
<xushi>从心，戚聲。</xushi>
<duanzhu>倉歷切。古音在三部。或書作慼。</duanzhu>
</t>

<wh><img src="514A-02">𢝊</img></wh>
<t>
<xushi>愁也。</xushi>
<duanzhu>上文云愁、𢝊也。此云𢝊，愁也。二篆互訓。不知何時淺人盡易許書𢝊字。許於夊部曰「憂、和行也。从夊、𢝊聲。非和行則不得从夊矣。又引《詩》布政憂憂。於此知許所據《詩》惟此作憂。其他訓愁者皆作𢝊。自叚憂代𢝊。則不得不叚憂代憂。而〈商頌〉乃作布政優優。優者，饒也。一曰倡也。</duanzhu>
<xushi>从心頁。</xushi>
<duanzhu>鍇本下衍聲字。非。</duanzhu>
<xushi>𢝊心形於顔面。故从頁。</xushi>
<duanzhu>此九字鉉本無之。鍇本有。《韵會》引同。今汪啓淑所刻鍇本𢝊篆奪去。憚篆已下又奪一葉。少憚至惢三十三篆。惟姑蘇顧氏、黃氏所臧舊抄不少。此會意。如息从心自、由心達於鼻。思从心？、由心徹於？也。於求切，三部。</duanzhu>
</t>

<wh>患</wh>
<t>
<xushi>𢝊也。从心上貫吅。吅亦聲。</xushi>
<duanzhu>此八字乃淺人所改竄。古本當作从心毌聲四字。毌貫古今字。古形横直無一定。如目字偏旁皆作？。患字上从毌。或横之作申。而又析爲二中之形。葢恐類於？也。春秋繁露曰「心止於一中者謂之忠。持二中者謂之患。患、人之中不一者也。董氏所說固非字之本形矣。古毌多作串。《廣韵》曰「。串，穿也。親串卽親毌。貫，習也。〈大雅〉：串夷載路。〔傳〕曰「串，習也。葢其字本作毌。爲慣摜字之叚。借也。《廣韵》又謂炙肉之器爲丳。初限切。亦毌字之變體也。患胡丱切。十四部。舊多讀平聲。</duanzhu>
</t>

<wh><img src="514A-03">𨴮</img></wh>
<t>
<xushi>古文从關省。</xushi>
<duanzhu>以關省爲聲也。關从𢇂聲。𢇂从卝聲。卝者，从《說文》卵字。</duanzhu>
</t>

<wh><img src="514B-01">𢤒</img></wh>
<t>
<xushi>亦古文患。</xushi>
</t>

<wh>恇</wh>
<t>
<xushi>㹤也。</xushi>
<duanzhu>〈犬部〉曰「㹤、多畏也。杜林作怯。〈素問〉。尺虚者行歩恇然。王注：恇然不足。〈樂記〉。衆不匡懼。此叚匡爲恇也。</duanzhu>
<xushi>从心匩。匩亦聲。</xushi>
<duanzhu>去王切。十部。按匡亦二字衍。</duanzhu>
</t>

<wh>㤲</wh>
<t>
<xushi>思皃。从心，夾聲。</xushi>
<duanzhu>苦叶切，八部。</duanzhu>
</t>

<wh>懾</wh>
<t>
<xushi>失气也。</xushi>
<duanzhu>失气言則曰讋。</duanzhu>
<xushi>从心，聶聲。</xushi>
<duanzhu>之涉切，八部。</duanzhu>
<xushi>一曰心服也。</xushi>
<duanzhu>心字依元應書補。</duanzhu>
</t>

<wh>憚</wh>
<t>
<xushi>忌難也。</xushi>
<duanzhu>憎惡而難之也。《詩》亦叚爲癉字。大東哀我憚人是也。</duanzhu>
<xushi>从心，單聲。</xushi>
<duanzhu>徒案切，十四部。</duanzhu>
<xushi>一曰難也。</xushi>
<duanzhu>當作難之也。難讀去聲。今本奪之字。凡畏難曰憚。以難相恐嚇亦曰憚。昭十三年《左傳》曰「憚之以威。《周禮》「内陵外則壇之。壇書或爲憚。大鄭讀從憚之以威之憚。〈西京賦〉曰「驚蛧蜽。憚蛟蛇。</duanzhu>
</t>

<wh>悼</wh>
<t>
<xushi>懼也。陳楚謂懼曰悼。</xushi>
<duanzhu>《方言》「㥄、憮、矜、悼、憐，哀也。齊魯之閒曰矜。陳楚之閒曰悼。趙魏燕代之閒曰㥄。自楚之北郊曰憮。秦晉之閒或曰矜。或曰悼。按《方言》甚明了。許易哀爲懼。未詳。《方言》又曰「悼，傷也。秦謂之悼。皆不訓懼。檜風。中心是悼。傳曰「悼，動也。於懼義相合。〈小雅〉「上帝<pb n="519-1"/>甚蹈。〔傳〕曰「蹈，動也。謂蹈卽悼之叚借也。故鄭申之云蹈讀曰悼。</duanzhu>
<xushi>从心，卓聲。</xushi>
<duanzhu>徒到切，二部。</duanzhu>
</t>

<wh>恐</wh>
<t>
<xushi>懼也。从心，？聲。</xushi>
<duanzhu>𠀉隴切，九部。</duanzhu>
</t>

<wh><img src="514B-02">𢖶</img></wh>
<t>
<xushi>古文。</xushi>
</t>

<wh>慴</wh>
<t>
<xushi>懼也。从心，習聲，讀若㬪。</xushi>
<duanzhu>之涉切，七部。</duanzhu>
</t>

<wh>怵</wh>
<t>
<xushi>恐也。</xushi>
<duanzhu>《孟子》云怵惕。</duanzhu>
<xushi>从心，术聲。</xushi>
<duanzhu>丑律切，十五部。</duanzhu>
</t>

<wh>惕</wh>
<t>
<xushi>敬也。从心，易聲。</xushi>
<duanzhu>他歷切，十六部。</duanzhu>
</t>

<wh>悐</wh>
<t>
<xushi>或从狄。</xushi>
<duanzhu>狄聲也。《漢書》王商傳如此作。</duanzhu>
</t>

<wh>㤨</wh>
<t>
<xushi>戰栗也。</xushi>
<duanzhu>栗舊作慄。今正。大學曰「恂栗也。《戰國策》曰「戰戰栗栗。日愼一日。《方言》「蛩㤨、戰慄也。荆吳曰蛩㤨。蛩㤨又恐也。注：鞏、恭兩音。</duanzhu>
<xushi>从心，共聲。</xushi>
<duanzhu>此與上共下心之恭字義別。戸工切，又工恐切。九部。</duanzhu>
</t>

<wh>㤥</wh>
<t>
<xushi>苦也</xushi>
<duanzhu>通俗文。思愁曰㤥。《廣雅》「㤥，痛也。</duanzhu>
<xushi>从心，亥聲。</xushi>
<duanzhu>胡槩切，一部。</duanzhu>
</t>

<wh>惶</wh>
<t>
<xushi>恐也。从心，皇聲。</xushi>
<duanzhu>胡光切，十部。</duanzhu>
</t>

<wh>悑</wh>
<t>
<xushi>惶也。从心，甫聲。</xushi>
<duanzhu>普故切，五部。</duanzhu>
</t>

<wh>怖</wh>
<t>
<xushi>悑或从布聲。</xushi>
</t>

<wh>慹</wh>
<t>
<xushi>悑也。</xushi>
<duanzhu>《莊子》齊物論。哀樂慮歎變慹。司馬彪云：慹、不動皃。桂馥曰「不、當作心。</duanzhu>
<xushi>从心，？聲。</xushi>
<duanzhu>之入切，七部。</duanzhu>
</t>

<wh>𢢞</wh>
<t>
<xushi>？也。</xushi>
<duanzhu>此與？篆轉注：</duanzhu>
<xushi>从心，毄聲。</xushi>
<duanzhu>苦計切，十六部。</duanzhu>
</t>

<wh><img src="515A-01">𢟡</img></wh>
<t>
<xushi>𢢞也。</xushi>
<duanzhu>通俗文。疲極曰？。</duanzhu>
<xushi>从心，𤰈聲。</xushi>
<duanzhu>蒲拜切。十五部。今《周易》、《公羊傳》皆作？。</duanzhu>
</t>

<wh><img src="515A-02">𤸶</img></wh>
<t>
<xushi>？或从？。</xushi>
</t>

<wh>惎</wh>
<t>
<xushi>毒也。</xushi>
<duanzhu>《左傳》用此字。有用其本義者。如定四年。惎閒王室。哀元年。惎澆能戒之。注云：惎，毒也。此用其本義也。宣十二年。晉人惎之脫扃。注云：惎，教也。此叚惎爲誋也。誋，誡也。</duanzhu>
<xushi>从心，其聲。</xushi>
<duanzhu>渠記切，一部。</duanzhu>
<xushi>〈周書〉曰「來就惎惎。</xushi>
<duanzhu>今《尙書》無此文。葢卽秦誓未就予忌也。惎忌音同義相近。其餘乖異。不敢肊說。葢必有誤奪。</duanzhu>
</t>

<wh>恥</wh>
<t>
<xushi>辱也。</xushi>
<duanzhu>辰部曰「辱，恥也。二篆爲轉注：</duanzhu>
<xushi>从心，耳聲。</xushi>
<duanzhu>敕里切，一部。</duanzhu>
</t>

<wh>㥏</wh>
<t>
<xushi>靑徐謂慙曰㥏。</xushi>
<duanzhu>《方言》「㥏、恧，慙也。荆揚青徐之閒曰㥏。若梁益秦晉之閒言心内慙矣。山之東西自愧曰恧。</duanzhu>
<xushi>从心，典聲。</xushi>
<duanzhu>他典切，十二部。</duanzhu>
</t>

<wh>忝</wh>
<t>
<xushi>辱也。</xushi>
<duanzhu>〈小雅〉小宛曰「無忝爾所生。傳云：忝，辱也。</duanzhu>
<xushi>从心，天聲。</xushi>
<duanzhu>他典切。按从天爲聲、則古音必在十二部。葢或㥏之或體耳。自《字林》讀他念切、而失其本音矣。</duanzhu>
</t>

<wh>慙</wh>
<t>
<xushi>媿也。</xushi>
<duanzhu>女部曰「媿，慙也。二篆爲轉注：</duanzhu>
<xushi>从心，斬聲。</xushi>
<duanzhu>昨甘切，八部。</duanzhu>
</t>

<wh>恧</wh>
<t>
<xushi>慙也。从心，而聲。</xushi>
<duanzhu>女六切。古音在一部。音轉入三部。屋韵。</duanzhu>
</t>

<wh>怍</wh>
<t>
<xushi>慙也。从心，乍聲。</xushi>
<duanzhu>依小徐本。在各切，五部。</duanzhu>
</t>

<wh>憐</wh>
<t>
<xushi>哀也。从心，㷠聲。</xushi>
<duanzhu>落賢切，十二部。</duanzhu>
</t>

<wh>㦁</wh>
<t>
<xushi>泣下也。</xushi>
<duanzhu>無聲出涕曰泣。</duanzhu>
<xushi>从心，連聲。</xushi>
<duanzhu>从心者，哀出於心也。从連者，不可止也。連亦聲。力延切，十四部。</duanzhu>
<xushi>易曰「泣涕㦁如。</xushi>
<duanzhu>屯上六爻辭。泣涕、易作泣血。雨無正傳曰「無聲曰泣血。〈檀弓〉注曰「泣無聲如血出。而九家虞翻注易乃云：血流出目。未知孰是㦁如、易作漣如。漣者，瀾之或字。葢許所據爲長。</duanzhu>
</t>

<wh>忍</wh>
<t>
<xushi>能也。</xushi>
<duanzhu>能者，熊屬。能獸堅中。故賢者偁能。而彊壯偁能傑。凡敢於行曰能。今俗所謂能榦也。敢於止亦曰能。今俗所謂能耐也。能耐本一字。俗殊其音。忍之義亦兼行止。敢於殺人謂之忍。俗所謂忍害也。敢於不殺人亦謂之忍。俗所謂忍耐也。其爲能一也。仁義本無二事。先王不忍人之心、不忍人之政中皆必兼斯二者。</duanzhu>
<xushi>从心，刃聲。</xushi>
<duanzhu>而軫切，十三部。</duanzhu>
</t>

<wh><img src="515A-03">㥝</img></wh>
<t>
<xushi>厲也。</xushi>
<duanzhu>葢淬厲之意。</duanzhu>
<xushi>一曰止也。</xushi>
<duanzhu>《左傳》弭兵之弭、《周禮》彌災兵之彌、〈郊特牲〉有由辟焉之辟皆當作此字。</duanzhu>
<xushi>从心，弭聲，讀若沔。</xushi>
<duanzhu>彌兖切。按弭在〈弓部〉。亦作？。古音在十六部。？亦當在十六部。讀若沔者，音之轉耳。</duanzhu>
</t>

<wh>㣻</wh>
<t>
<xushi>懲也。</xushi>
<duanzhu>古多用乂、艾爲之而㣻廢矣。</duanzhu>
<xushi>从心，乂聲。</xushi>
<duanzhu>魚肺切，十五部。</duanzhu>
</t>

<wh>懲</wh>
<t>
<xushi>㣻也。</xushi>
<duanzhu>二篆爲轉注：古亦叚徵爲懲。</duanzhu>
<xushi>从心，徵聲。</xushi>
<duanzhu>直陵切，六部。</duanzhu>
</t>

<wh>憬</wh>
<t>
<xushi>覺悟也。从心，景聲。</xushi>
<duanzhu>俱永切。</duanzhu>
<xushi>《詩》曰「憬彼淮夷。</xushi>
<duanzhu>〈魯頌〉文。按上文云：悟，覺也。憬當與悟爲鄰。且《毛詩》作懬。故訓遠行皃。憬葢出三家《詩》「淺人取以改毛。許書葢本無此篆。或益之於此。</duanzhu>
</t>
<variants>文二百六十三，重二十三。</variants>

<wh>惢</wh>
<t>
<xushi>心疑也。</xushi>
<duanzhu>〈魏都賦〉曰「神惢形茹。</duanzhu>
<xushi>从三心。</xushi>
<duanzhu>今俗謂疑爲多心。會意。今花蘂字當作此。蘂橤皆俗字也。</duanzhu>
<xushi>凡惢之屬皆从惢。讀若易旅瑣瑣。</xushi>
<duanzhu>旅初六爻辭。惢讀如此瑣也。按古音在十六部。今才規才累二切是也。</duanzhu>
</t>

<wh>繠</wh>
<t>
<xushi>𠂹也。</xushi>
<duanzhu>𠂹各本作？。誤。今正。《左傳》曰「佩玉繠兮。余無所繫之。旨酒一盛<pb n="520-1"/>兮。余與褐之父睨之。注云：繠然、服飾僃也。按繠然、垂意。左氏繠繫睨爲韵。古音十六部也。</duanzhu>
<xushi>从惢糸。</xushi>
<duanzhu>各本下有聲字。今刪（⿰刂）。此會意字。糸者，所以系而垂之也。不入糸部者，重惢也。惢亦聲。如壘切，古音在十六部。</duanzhu>
</t>
<variants>文二。</variants>
<count>四十部，文八百一十，重八十八<duanzhu>宋本作八十七</duanzhu>，凡萬四字<duanzhu>此第十篇分部及篆體及說解各都數</duanzhu>。</count>
<title n="juan-tail">說文解字第十篇下</title>
<jiaodui>儀徵阮　元校字</jiaodui>
