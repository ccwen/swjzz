
<檔 ="swjz01-01.xml">
<卷首篇題 id="v24">說文解字第十二篇下</卷首篇題>
<作者>金壇段玉裁注</作者>

<說文字頭>女</說文字頭>
<內容>
<許慎釋>婦人也。</許慎釋>
<段玉裁注>男、丈夫也。女、婦人也。立文相對。〈喪服〉〔經〕每以丈夫婦人連文。渾言之女亦婦人。析言之適人乃言婦人也。《左傳》曰：君子謂宋共姬女而不婦。女待人。婦義事也。此可以知女道婦道之有不同者矣。言女子者對男子而言。子皆美偁也。曰女子子者，系父母而言也。《集韵》曰。吳人謂女爲娪。牛居切。靑州呼女曰娪。五故切。楚人謂女曰女。奴解切。皆方語也。</段玉裁注>
<許慎釋>象形。王育說。</許慎釋>
<段玉裁注>不得其居六書何等、而惟王育說是象形也。葢象其揜斂自守之狀。尼呂切。五部。小徐王育說三字在从女下。</段玉裁注>
<許慎釋>凡女之屬皆从女。</許慎釋>
</內容>

<說文字頭>姓</說文字頭>
<內容>
<許慎釋>人所生也。</許慎釋>
<段玉裁注>《白虎通》曰：姓者，生也。人所稟天氣所以生者也。吹律定姓。故姓有百。按《詩》振振公姓傳曰。公姓、公生也。不如我同姓傳曰。同姓、同祖也。昭四年《左傳》「問其姓。《釋文》云：女生曰姓。姓謂子也。定四年蔡大夫公孫生、公穀皆作公孫姓。</段玉裁注>
<許慎釋>古之神聖人。母感天而生子。故偁天子。</許慎釋>
<段玉裁注>《五經異義》。《詩》齊魯韓、春秋《公羊》說聖人皆無父感天而生。左氏說聖人皆有父。謹案〈堯典〉以親九族。卽堯母慶都感赤龍而生堯。安得九族而親之。禮讖云唐五廟。知不感天而生。玄之聞也。《詩》言感生得無父。有父則不感生。此皆偏見之說也。〈商頌〉曰。天命玄鳥。降而生商。謂娀𥳑吞鳦子生契。是聖人感生見於經之明文。劉媼是漢大上皇之妻。感赤龍而生高祖。是非有父感神而生者也。（同耶）且夫蒲盧之氣、嫗煦桑蟲成爲己子。况乎天氣因人之精。就而神之。反不使子賢聖乎。是則然矣。又何多怪。按此鄭君調停之說。許作異義時、從左氏說聖人皆有父。造《說文》、則云神聖之母感天而生。不言聖人無父。則與鄭說同矣。</段玉裁注>
<許慎釋>因生㠯爲姓。从女生。</許慎釋>
<段玉裁注>因生以爲姓、若下文神農母居姜水因以爲姓、黃帝母居姬水因以爲姓、舜母居姚虛因以爲姓是也。感天而生者母也。故姓从女生會意。其子孫復析爲衆姓。如黃帝子二十五宗十二姓、則皆因生以爲姓也。</段玉裁注>
<許慎釋>生亦聲。</許慎釋>
<段玉裁注>息正切。十一部。按古平聲。</段玉裁注>
<許慎釋>《春秋傳》曰：天子因生<pb n="618-2"/>㠯賜姓。</許慎釋>
<段玉裁注>大小徐本互異。由淺人不學以爲重複。故大徐本刪（⿰刂）因生以爲姓五字。小徐刪（⿰刂）《春秋傳》以下十一字。皆非也。傳者，隱八年《左傳》文。無駭卒。羽父請謚與族。公問族於衆仲。對曰。天子建德。因生以賜姓。胙之土而命之氏。杜曰。因其所由生以賜姓也。按人各有所由生之姓。其後氏別既久而姓幾湮。有德者出。則天子立之令姓其正姓。若大宗然。如〈周語〉帝胙四岳國。賜姓曰姜。氏曰有吕。陳胡公不淫。故周賜之姓。（謂嬀姓）命氏曰陳。飂叔安裔子董父事帝舜。帝賜之姓曰董。氏曰豢龍。葢此三者，本皆姜嬀董之子孫。故予之以其姓。又或特賜之姓。前無所承者。如《史記》、《白虎通》禹祖昌意。以薏苡生。賜姓姒氏。殷契以玄鳥子生。賜姓子氏。斯皆因生以賜姓也。必兼《春秋傳》之說而姓之義乃完。姒字不見於許書。葢古衹作以。古書亦有作似者。</段玉裁注>
</內容>

<說文字頭>姜</說文字頭>
<內容>
<許慎釋>神農凥姜水。因㠯爲姓。</許慎釋>
<段玉裁注>〈晉語〉「司空季子曰。昔少典娶于有蟜氏。生黃帝、炎帝。黃帝以姬水成。炎帝以姜水成。成而異德。故黃帝爲姬。炎帝爲姜。韋注：成、謂所生長以成功也。渭水篇注曰：岐水又東逕姜氏城南爲姜水。引《帝王世紀》炎帝神農氏姜姓。母<pb n="618-3"/>女登遊華陽。感神而生炎帝。長於姜水是其地。按姜姬字、葢後所製。</段玉裁注>
<許慎釋>从女，羊聲。</許慎釋>
<段玉裁注>居良切，十部。</段玉裁注>
</內容>

<說文字頭>姬</說文字頭>
<內容>
<許慎釋>黃帝凥姬水。因水爲姓。从女。𦣞聲。</許慎釋>
<段玉裁注>居之切，一部。</段玉裁注>
</內容>

<說文字頭>姞</說文字頭>
<內容>
<許慎釋>黃帝之後伯䱔姓也。</許慎釋>
<段玉裁注>《國語》「晉胥臣臼季曰。黃帝之子、得姓者十四人爲十二姓。姞其一也。《詩》〈都人士〉作吉。南燕、密須、姞姓國也。</段玉裁注>
<許慎釋>后稷妃家。</許慎釋>
<段玉裁注>《左傳》「鄭文公賤妾曰燕姞。夢天使與己蘭。曰余爲伯鯈。余而祖也。以是爲而子。既而生穆公。名之曰蘭。文公卒。石癸曰。姞、吉人也。后稷之元妃也。今公子蘭、姞甥也。天或啓之。必將爲君。遂立之。古今人表云：姞人、棄妃。直以姞人爲姓名。</段玉裁注>
<許慎釋>从女，吉聲。</許慎釋>
<段玉裁注>巨乙切，十二部。</段玉裁注>
</內容>

<說文字頭>嬴</說文字頭>
<內容>
<許慎釋>帝少暤之姓也。</許慎釋>
<段玉裁注>按秦、徐、江、黃、郯、莒皆嬴姓也。嬴〈地理志〉作盈。又按伯翳嬴姓。其子皋陶偃姓。偃嬴、語之轉耳。如娥皇女英、《世本》作女瑩。《大戴禮》作女匽。亦一語之轉。</段玉裁注>
<許慎釋>从女，贏省聲。</許慎釋>
<段玉裁注>依《韵會》作贏。今各本作羸省聲。非也。以成切，十一部。</段玉裁注>
</內容>

<說文字頭>姚</說文字頭>
<內容>
<許慎釋>虞舜凥姚虛。因㠯爲姓。</許慎釋>
<段玉裁注>《帝王世紀》云：舜母名握登。生舜於姚墟。因姓姚氏也。《世本》。舜姓姚氏。</段玉裁注>
<許慎釋>从女，兆聲。</許慎釋>
<段玉裁注>余招切，二部。</段玉裁注>
<許慎釋>或爲姚嬈也。</許慎釋>
<段玉裁注>下文曰嬈者，苛也。</段玉裁注>
<許慎釋>史篇㠯爲姚易也。</許慎釋>
<段玉裁注>〈王莽傳〉：徵天下史篇文字。孟康曰。史籒所作十五篇也。許三偁史篇。皆說史篇者之辭。易葢治也。《廣雅》「姚、娧皆好也。荀卿子。美麗姚冶。楊注引《說文》姚、美好皃。今《說文》無此語。</段玉裁注>
</內容>

<說文字頭>嬀</說文字頭>
<內容>
<許慎釋>虞舜凥嬀汭。因㠯爲氏。</許慎釋>
<段玉裁注>氏各舊本及《集韵》、《類篇》皆同。毛斧季剜改爲姓。非也。舜既姚姓、則嬀爲舜後之氏可知。按依《史記》當云因以爲氏姓。尋姓氏之禮。姓統於上。氏別於下。鄭駁《五經異義》曰。天子賜姓命氏。諸侯命族。族者氏之別名。姓者所以統繫百世不別也。氏者所以別子孫之所出。故《世本》之篇言姓則在上。言氏則在下也。此由姓而氏之說也。既別爲氏、則謂之氏姓。故《風俗通》、潛夫論皆以氏姓名篇。諸書多言氏姓。氏姓之見於經者，春秋隱九年天王使南季來聘。《穀梁傳》曰：南、氏姓也。季字也。南爲逗。氏姓也三字爲句。此氏姓之明文也。《史記》陳杞世家。舜爲庶人時。堯妻之二女。居於嬀汭。其後因爲氏姓。姓嬀氏。五帝本紀曰。自黃帝至舜禹皆同姓。帝禹爲夏后而別氏姓。姓姒氏。（今《史記》奪一姓字此氏姓之例與陳世家同）契爲商、姓子氏。棄爲周、姓姬氏。此皆氏姓之明文也。《左傳》曰：陳胡公不淫。故周賜之姓。使祀虞帝。賜之姓者，賜姓曰嬀也。叚令嬀不爲姓。何以不賜姓姚而賜姓嬀乎。凡言賜姓者，先儒以爲有德者則復賜之祖姓使紹其後。故后稷賜姓曰姬。四岳堯賜姓曰姜。董父舜賜姓曰董。秦大費賜姓曰嬴。皆子以祖姓也。其有賜姓而本非其祖姓者。如鄭氏駁異義云：炎帝姓姜、大暤之所賜也。黃帝姓姬、炎帝之所賜也。是炎帝、黃帝之先固自有姓。而炎帝、黃帝之姜姬實爲氏姓之刱始。夏之姓姒、商之姓子亦同。然則單云姓者，未嘗不爲氏姓。單云氏者，其後以爲姓。古則然矣。至於周則以三代以上之姓及氏姓爲昏姻不通之姓。而近本諸氏於官、氏於事、氏於王父字者，爲氏不爲姓。古今之不同也。舉舜凥嬀汭因爲氏姓以發其凡。凡訓詁家曰姓某氏者，皆於此起例。</段玉裁注>
<許慎釋>从女。
<段玉裁注>姚之从女、以握登也。嬀之从女、以釐降二女也。</段玉裁注>
<許慎釋>爲聲。</許慎釋>
<段玉裁注>居爲切，古音在十七部。</段玉裁注>
</內容>

<說文字頭>妘</說文字頭>
<內容>
<許慎釋>祝融之後姓也。</許慎釋>
<段玉裁注>祝融者，顓頊之子黎也。《國語》曰：其後八姓。已、董、彭、秃、妘、曹、斟，芈也。妘姓鄔、鄶、路、偪陽是也。又《世本》曰。鄅、妘姓也。《大戴禮》云鄶人。云卽妘字。</段玉裁注>
<許慎釋>从女，云聲。</許慎釋>
<段玉裁注>王分切，十三部。</段玉裁注>
</內容>

<說文字頭><img src="613B-01">𪔈</img></說文字頭>
<內容>
<許慎釋>籒文妘。从員。</許慎釋>
<段玉裁注>員籒文作𪔅。古音同云：小徐本篆作𡤀。</段玉裁注>
</內容>

<說文字頭>姺</說文字頭>
<內容>
<許慎釋>殷諸侯爲亂。</許慎釋>
<段玉裁注>昭元年《左傳》曰：王伯之令也。猶不可壹。於是乎虞有三苗。夏有觀、扈。商有姺、邳。周有徐、奄。皆謂當時作亂之諸侯也。</段玉裁注>
<許慎釋>疑姓也。</許慎釋>
<段玉裁注>嫌姺是國名、故曰疑。疑者不定之䛐也。姺从女、葢以姓爲國名。</段玉裁注>
<許慎釋>从女，先聲。</許慎釋>
<段玉裁注>所臻切。古音在十三部。《廣韵》入二十七銑。</段玉裁注>
<許慎釋>《春秋傳》曰：商有姺、邳。</許慎釋>
</內容>

<說文字頭>㜣</說文字頭>
<內容>
<許慎釋>人姓也。</許慎釋>
<段玉裁注>《廣韵》曰：。㜣，姓也。</段玉裁注>
<許慎釋>从女，然聲。</許慎釋>
<段玉裁注>奴見切，十四部。</段玉裁注>
</內容>

<說文字頭>𡚽</說文字頭>
<內容>
<許慎釋>人姓也。</許慎釋>
<段玉裁注>《廣韵》、《玉篇》皆曰。妞，姓也。</段玉裁注>
<許慎釋>从女，丑聲。</許慎釋>
<段玉裁注>呼到切。按古音在三部。讀如狃。好之古音讀如朽。是以《尙書》叚𡚽爲好也。</段玉裁注>
<許慎釋>〈商書〉：無有作𡚽。</許慎釋>
<段玉裁注>〈鴻範〉文。今《尙書》𡚽作好。此引經說叚借也。𡚽本訓人姓。好惡自有眞字。而壁中古文叚𡚽爲好。此以見古之叚借不必本無其字。是爲同聲通用之𦘥耑矣。此如朕堲䜛說叚堲爲疾。尙狟狟叚狟作桓。布重？席叚？爲織蒻之義。曰圛叚圛爲升雲半有半無之義。皆偁經以明六書之叚借也。而淺人不得其解。或多異說。葢許書之湛晦久矣。</段玉裁注>
</內容>

<說文字頭>娸</說文字頭>
<內容>
<許慎釋>人姓也。从女，其聲。</許慎釋>
<段玉裁注>去其切，一部。</段玉裁注>
<許慎釋>杜林說。娸，醜也。</許慎釋>
<段玉裁注>醜者，可惡也。按頁部曰。䫏，醜也。杜說葢以娸爲䫏頭字也。○以上十一篆皆冡姓而言。</段玉裁注>
</內容>

<說文字頭>奼</說文字頭>
<內容>
<許慎釋>少女也。</許慎釋>
<段玉裁注>《廣韵》曰：。美女。</段玉裁注>
<許慎釋>从女，乇聲。</許慎釋>
<段玉裁注>坼下切。古音在五部。丁故切是也。</段玉裁注>
</內容>

<說文字頭>媒</說文字頭>
<內容>
<許慎釋>謀也。</許慎釋>
<段玉裁注>以㬪韵爲訓。</段玉裁注>
<許慎釋>謀合二姓者也。</許慎釋>
<段玉裁注>慮難曰謀。《周禮》媒氏注曰：媒之言謀也。謀合異類使和成者。</段玉裁注>
<許慎釋>从女，某聲。</許慎釋>
<段玉裁注>莫桮切，古音在一部。</段玉裁注>
</內容>

<說文字頭>妁</說文字頭>
<內容>
<許慎釋>酌也。斟酌二姓者也。</許慎釋>
<段玉裁注>斟者，酌也。酌者，盛酒行觴也。斟酌二姓者，如挹彼注茲欲其調適也。《孟子》曰：不待父母之命。媒妁之言。</段玉裁注>
<許慎釋>从女，勺聲。</許慎釋>
<段玉裁注>市勺切，二部。</段玉裁注>
</內容>

<說文字頭>嫁</說文字頭>
<內容>
<許慎釋>女適人也。</許慎釋>
<段玉裁注>《白虎通》曰：嫁者，家也。婦人外成以出適人爲家。按自家而出謂之嫁。至夫之家曰歸。〈喪服〉〔經〕謂嫁於大夫曰嫁。適士庶人曰適。此析言之也。渾言之皆可曰適。皆可曰嫁。</段玉裁注>
<許慎釋>从女，家聲。</許慎釋>
<段玉裁注>古訝切，古音在五部。</段玉裁注>
</內容>

<說文字頭>娶</說文字頭>
<內容>
<許慎釋>取婦也。</許慎釋>
<段玉裁注>取彼之女爲我之婦也。經典多叚取爲娶。</段玉裁注>
<許慎釋>从女，取聲。</許慎釋>
<段玉裁注>說形聲包會意也。此從小徐本七句切，古音在四部。</段玉裁注>
</內容>

<說文字頭>婚</說文字頭>
<內容>
<許慎釋>婦家也。</許慎釋>
<段玉裁注>〈釋親〉曰。婦之父爲婚。婦之黨爲婚兄弟。</段玉裁注>
<許慎釋>禮。娶婦㠯昏時。婦人侌也。故曰婚。</許慎釋>
<段玉裁注>禮謂《禮經》也。〈士昏禮〉曰。凡行事必用昏昕。注曰：用昕使者。用昏壻也。〈郊特牲〉曰。昏禮不用樂。幽陰之義也。</段玉裁注>
<許慎釋>从女昏。昏亦聲。</許慎釋>
<段玉裁注>呼昆切，十三部。</段玉裁注>
</內容>

<說文字頭><img src="614A-01">𤔿</img></說文字頭>
<內容>
<許慎釋>籒文婚如此。</許慎釋>
<段玉裁注>其會意、形聲不可勥說。車部之？、巾部之？皆以爲聲。</段玉裁注>
</內容>

<說文字頭>姻</說文字頭>
<內容>
<許慎釋>壻家也。</許慎釋>
<段玉裁注>〈釋親〉曰。壻之父爲姻。婦之父母、壻之父母相謂爲婚姻。壻之黨爲姻兄弟。《周禮》「六行、孝友睦婣任恤。注云：婣者，親於外親。引申之義也。</段玉裁注>
<許慎釋>女之所因故曰姻。</許慎釋>
<段玉裁注>因者，就也。</段玉裁注>
<許慎釋>从女因。因亦聲。</許慎釋>
<段玉裁注>於眞切，十二部。</段玉裁注>
</內容>

<說文字頭><img src="614A-02">婣</img></說文字頭>
<內容>
<許慎釋>籒文姻。从𣶒。</許慎釋>
<段玉裁注>𣶒聲也。《周禮》如此作。</段玉裁注>
</內容>

<說文字頭>妻</說文字頭>
<內容>
<許慎釋>婦與己齊者也。</許慎釋>
<段玉裁注>妻齊以㬪韵爲訓。此渾言之也。《曲禮》曰：庶人曰妻。析言之也。</段玉裁注>
<許慎釋>从女、从屮、从又。</許慎釋>
<段玉裁注>七稽切，十五部。</段玉裁注>
<許慎釋>又。</許慎釋>
<段玉裁注>逗。</段玉裁注>
<許慎釋>持事。妻職也。</許慎釋>
<段玉裁注>釋从又之意。</段玉裁注>
<許慎釋>屮聲。</許慎釋>
<段玉裁注>說从屮之故。鉉等以不應既云从屮、又云屮聲。刪（⿰刂）此二字。</段玉裁注>
</內容>

<說文字頭><img src="614A-03">𡜈</img></說文字頭>
<內容>
<許慎釋>古文妻。从肖女。肖、古文䝿字。</許慎釋>
<段玉裁注>古文貴不見於貝部。恐有遺奪。</段玉裁注>
</內容>

<說文字頭>婦</說文字頭>
<內容>
<許慎釋>服也。</許慎釋>
<段玉裁注>亦以㬪韵爲訓。婦主服事人者也。《大戴禮》本命曰。女子者，言如男子之敎而長其義理者也。故謂之婦人。婦人、伏於人也。是故無專制之義。有三從之道。《曲禮》曰：士之妃曰婦人。析言之也。</段玉裁注>
<許慎釋>从女持帚。灑埽也。</許慎釋>
<段玉裁注>說會意。房九切。古音在一部。服古音同。</段玉裁注>
</內容>

<說文字頭>妃</說文字頭>
<內容>
<許慎釋>匹也。</許慎釋>
<段玉裁注>匹者，四丈也。《禮記》：納幣一束。束五兩。兩五尋。注云：十箇爲束。兩兩合其卷、是謂五兩。八尺曰尋。按四丈而兩之、各得二丈。夫婦之片合如帛之判合矣。故帛四丈曰兩、曰匹。人之配耦亦曰匹。妃本上下通偁。後人以爲貴偁耳。〈釋詁〉曰：妃，媲也。引申爲凡相耦之偁。《左傳》曰：嘉耦曰妃、其字亦叚配爲之。太玄作？。其云？㐜者，卽《左傳》之嘉耦曰妃、怨耦曰仇也。</段玉裁注>
<許慎釋>从女己。</許慎釋>
<段玉裁注>各本下有聲字。今刪（⿰刂）。此會意字。以女儷己也。芳非切，十五部。</段玉裁注>
</內容>

<說文字頭>媲</說文字頭>
<內容>
<許慎釋>妃也。</許慎釋>
<段玉裁注>〈釋詁〉曰：妃，媲也。此云媲，妃也。見相爲轉注：</段玉裁注>
<許慎釋>从女，𣬉聲。</許慎釋>
<段玉裁注>匹計切，十五部。</段玉裁注>
</內容>

<說文字頭>妊</說文字頭>
<內容>
<許慎釋>孕也。</許慎釋>
<段玉裁注>孕者，裹子也。</段玉裁注>
<許慎釋>从女壬。壬亦聲。</許慎釋>
<段玉裁注>如甚切。七部。按《廣韵》惟見去聲。</段玉裁注>
</內容>

<說文字頭>娠</說文字頭>
<內容>
<許慎釋>女妊身動也。</許慎釋>
<段玉裁注>凡从辰之字皆有動意。震振是也。妊而身動曰娠。別䛐也。渾言之則妊娠不別。《詩》「大任有身。生此文王。傳曰。身，重也。葢妊而後重。重而後動。動而後生。</段玉裁注>
<許慎釋>从女，辰聲。</許慎釋>
<段玉裁注>失人切，十三部。</段玉裁注>
<許慎釋>《春秋傳》曰：后緍方娠。</許慎釋>
<段玉裁注>哀元年《左傳》曰：后緍方娠。逃出自竇。歸于有仍。生少康焉。方娠者，方身動去產不遠也。其字亦叚震爲之。昭元年《左傳》邑姜方震大叔是也。若生民載震載肅。傳曰。震，動也。箋云：遂有身。則以妊解之。</段玉裁注>
<許慎釋>一曰官婢女隷謂之娠。</許慎釋>
<段玉裁注>《方言》曰：燕齊之閒養馬者謂之娠。官婢女廝謂之娠。郭注：娠音振。女廝、婦人給使者。</段玉裁注>
</內容>

<說文字頭>媰</說文字頭>
<內容>
<許慎釋>婦人妊娠也。</許慎釋>
<段玉裁注>娠各本作身。今依《廣韵》十虞正。《廣雅》曰：媰，㑗也。</段玉裁注>
<許慎釋>从女，芻聲。</許慎釋>
<段玉裁注>側鳩切，古音在四部。</段玉裁注>
<許慎釋>〈周書〉曰：至于媰婦。</許慎釋>
<段玉裁注>梓材文。今作屬婦。許所據則壁中文也。崔子玉淸河王誄。惠於媰、孀。亦取諸古文。</段玉裁注>
</內容>

<說文字頭>嬎</說文字頭>
<內容>
<許慎釋>生子齊均也。</許慎釋>
<段玉裁注>謂生子多而如一也。元應書曰。今中國謂蕃息爲嬎息。音芳萬切。周成難字云：嬎，息也。按依列篆次弟求之。則此篆爲免身。當云从女免生。</段玉裁注>
<許慎釋>从女免生。</許慎釋>
<段玉裁注>小徐作从女？聲。大徐作从女从生兔聲。恐皆誤。以兔爲聲。尤非。葢元應在唐初已誤矣。今正。</段玉裁注>
<許慎釋>讀若幡。</許慎釋>
<段玉裁注>依小徐本今音芳萬切，以平讀去耳。十四部。</段玉裁注>
</內容>

<說文字頭>嫛</說文字頭>
<內容>
<許慎釋>嫛婗也。</許慎釋>
<段玉裁注>各本婗上刪（⿰刂）嫛字，今補。此三字句。嫛婗合二字爲名。不容分裂。《釋名》「人始生曰嬰兒。或曰嫛婗。嫛，是也。言是人也。婗其啼聲也。襍記曰。中路嬰兒失其母焉。注：嬰猶鷖彌也。按鷖彌卽嫛婗。語同而字異耳。</段玉裁注>
<許慎釋>从女，殹聲。</許慎釋>
<段玉裁注>烏雞切，十五部。</段玉裁注>
</內容>

<說文字頭>婗</說文字頭>
<內容>
<許慎釋>嫛婗也。从女，兒聲。</許慎釋>
<段玉裁注>五雞切，十六部。</段玉裁注>
<許慎釋>一曰婦人惡皃。</許慎釋>
<段玉裁注>此則專謂婗字。</段玉裁注>
</內容>

<說文字頭>母</說文字頭>
<內容>
<許慎釋>牧也。</許慎釋>
<段玉裁注>以㬪韵爲訓。牧者，養牛人也。以譬人之乳子。引伸之、凡能生之以啓後者皆曰母。</段玉裁注>
<許慎釋>从女，象褱子形。</許慎釋>
<段玉裁注>褱，袌也。象兩手袌子也。</段玉裁注>
<許慎釋>一曰象乳子也。</許慎釋>
<段玉裁注>《廣韵》引《倉頡篇》云：其中有兩點者，象人乳形。豎通者卽音無。按此就隷書釋之也。莫后切，古音在一部。</段玉裁注>
</內容>

<說文字頭>嫗</說文字頭>
<內容>
<許慎釋>母也。</許慎釋>
<段玉裁注>〈樂記〉。煦嫗覆育萬物。鄭曰。以氣曰煦。以體曰嫗。《詩毛傳》「桺下惠嫗不逮門之女。亦以體曰嫗之意。不逮門者，不及入門。荀卿所謂與後門者同衣卽此也。凡人及鳥生子曰乳。皆必<pb n="621"/>以體嫗之。《方言》「伏雞曰抱。郭云：江東呼蓲。央富反。按蓲卽嫗也。母之呼嫗由此。高帝本紀曰。有一老嫗夜哭。</段玉裁注>
<許慎釋>从女，區聲。</許慎釋>
<段玉裁注>衣遇切，古音在四部。</段玉裁注>
</內容>

<說文字頭>媼</說文字頭>
<內容>
<許慎釋>母老偁也。</許慎釋>
<段玉裁注>母大徐作女。非也。高帝母曰劉媼。文穎曰。幽州及漢中皆謂老嫗爲媼。孟康曰。長老尊稱也。左師謂太后曰。媼愛燕后賢於長安君。〈禮樂志〉「媼神蕃釐。后土富媼。張晏曰。媼、老母偁也。坤爲母。故偁媼。</段玉裁注>
<許慎釋>从女，𥁕聲，讀若奥。</許慎釋>
<段玉裁注>按从𥁕葢與嫗同意。形聲中有會意也。𥁕聲而讀如奥者，方俗語音之轉耳。烏晧切，古音當在十三部。</段玉裁注>
</內容>

<說文字頭>姁</說文字頭>
<內容>
<許慎釋>嫗也。</許慎釋>
<段玉裁注>然則姁亦母偁也。師古曰。呂后名雉。字娥姁。</段玉裁注>
<許慎釋>从女，句聲。</許慎釋>
<段玉裁注>況羽切，四部。</段玉裁注>
</內容>

<說文字頭>姐</說文字頭>
<內容>
<許慎釋>蜀人謂母曰姐。</許慎釋>
<段玉裁注>《方言》也。其字當蜀人所製。</段玉裁注>
<許慎釋>《淮南》謂之社。</許慎釋>
<段玉裁注>因類記之也。社與姐音近。</段玉裁注>
<許慎釋>从女，且聲，讀若左。</許慎釋>
<段玉裁注>左卽今𠂇字也。今茲也切，古音當在五部。</段玉裁注>
</內容>

<說文字頭>姑</說文字頭>
<內容>
<許慎釋>夫母也。</許慎釋>
<段玉裁注>〈釋親〉曰。婦偁夫之父曰舅。稱夫之母曰姑。姑舅在則曰君舅君姑。𣳚則曰先舅先姑。按聖人正名之義。名有可叚借通用者。有不可叚借通用者。可叚借者舅姑是也。故母之晜弟爲舅。<pb n="621-1"/>夫之父亦曰舅。妻之父曰外舅。夫之母曰姑。男子偁父之姊妹亦曰姑。偁妻之母曰外姑。葢《白虎通》云：舅者，舊也。姑者，故也。舊故之者，老人之偁也。故其偁可氾用之。不可叚借者父母是也。故同姓有父母。異姓無父母。夫之父母未聞偁父母也。姑之夫未聞偁父也。姑未聞偁母也。母之兄弟未聞偁父也。母之兄弟之妻未聞偁母也。從母之夫未聞偁父也。惟外祖父外祖母則以父之父母例之而得偁。從母則以父之昆弟偁從父例之而得偁。從母之子亦以從父昆弟例之而得偁。凡同姓五服之外及異姓之親衹偁兄弟。無偁昆弟者。古人偁謂之嚴也。今天下之名不正者多矣。盍反諸經乎。許於舅舉母之昆弟。於姑舉夫母。各舉男女所冣尊以發舅姑之例也。姑之字叚爲語䛐。〈卷耳〉〔傳〕曰。姑，且也。</段玉裁注>
<許慎釋>从女，古聲。</許慎釋>
<段玉裁注>古胡切，五部。</段玉裁注>
</內容>

<說文字頭>威</說文字頭>
<內容>
<許慎釋>姑也。</許慎釋>
<段玉裁注>引伸爲有威可畏。</段玉裁注>
<許慎釋>从女，戌聲。</許慎釋>
<段玉裁注>按小徐本作戌聲。而復以會意釋之。於非切，十五部。</段玉裁注>
<許慎釋>漢律曰。婦告威姑。</許慎釋>
<段玉裁注>惠氏定宇曰。《爾雅》君姑卽威姑也。古君威合音差近。</段玉裁注>
</內容>

<說文字頭>妣</說文字頭>
<內容>
<許慎釋>殁母也。</許慎釋>
<段玉裁注>殁正作歾，終也。《曲禮》曰：生曰父、曰母、曰妻。死曰考、曰妣、曰嬪。析言之也。〈釋親〉曰。父曰考。母曰妣。渾言之也。</段玉裁注>
<許慎釋>从女，比聲。</許慎釋>
<段玉裁注>卑𡳐切，十五部。</段玉裁注>
</內容>

<說文字頭><img src="615B-01">𡚨</img></說文字頭>
<內容>
<許慎釋>籒文妣省。</許慎釋>
</內容>

<說文字頭>姊</說文字頭>
<內容>
<許慎釋>女兄也。</許慎釋>
<段玉裁注>〈釋親〉曰。男子謂先生爲姊。後生爲妹。邶《詩》「問我諸姑。遂及伯姊。傳曰。父之姊妹稱姑。先生曰姊。</段玉裁注>
<許慎釋>从女，𠂔聲。</許慎釋>
<段玉裁注>將几切，十五部。</段玉裁注>
</內容>

<說文字頭>妹</說文字頭>
<內容>
<許慎釋>女弟也。</許慎釋>
<段玉裁注>〈衞風〉「東宮之妹。〔傳〕曰：女子後生曰妹。</段玉裁注>
<許慎釋>从女，未聲。</許慎釋>
<段玉裁注>莫佩切。十五部。按《釋名》曰：姊，積也。妹，昧也。字當从未。《白虎通》曰：姊者，咨也。妹者，末也。又似从末。</段玉裁注>
</內容>

<說文字頭>娣</說文字頭>
<內容>
<許慎釋>同夫之女弟也。</許慎釋>
<段玉裁注>小徐本有夫之二字、而尙少同字，今補。同夫者，女子同事一夫也。〈釋親〉曰。女子同出謂先生爲姒。後生爲娣。孫郭皆云：同出、謂俱嫁事一夫。王度記曰。諸侯娶一國。則二國往媵之。《公羊傳》、《白虎通》皆曰。諸侯娶一國。則二國往媵之。以姪娣從。姪者何。兄之子也。娣者何。女弟也。〈大雅．韓奕〉〔傳〕曰：諸侯一娶九女。二國媵之。諸娣、衆妾也。按女子謂女兄弟曰姊妹。與男子同。而惟媵己之妹則謂之娣。葢別於在母家之偁。以明同心事一君之義也。禮〈喪服〉〔經〕皆言妹無言娣者。今大徐本作女弟也。非是。小徐本又妹娣二篆互譌。而娣下曰女弟也。妹下曰<pb n="621-3"/>夫之女弟也。楚金以班昭女誡㛮妹之偁注之。夫夫之姊呼女妐。夫之妹呼女叔。見鄭氏昏義注：夫之妹呼女叔、猶夫之弟呼叔也。呼妹則名不正矣。今本《爾雅》轉寫女叔誤爲女妹。不可不正。○或問俱嫁一夫謂先生爲姒。古未聞以姊媵者。何以有先生者也。曰二國往媵。容有小國。容有年稍長者。又問娣異名以別於妹矣。何姪不爲異名乎。曰姪之名以別於男子之謂猶子。早爲異名矣。不煩更異也。曰〈釋親〉又言長婦謂稚婦爲娣婦。娣婦謂長婦爲姒婦。見於傳者姒爲妯娌之偁何也。曰此所謂名之可以叚借通偁者也。如兄弟之偁同姓異姓皆得偁之也。妯娌偁長者曰姒。少者曰娣。與坐以夫齒之禮。竝行不悖。</段玉裁注>
<許慎釋>从女，弟聲。</許慎釋>
<段玉裁注>形聲中會意。徒禮切，十五部。</段玉裁注>
</內容>

<說文字頭>媦</說文字頭>
<內容>
<許慎釋>楚人謂女弟曰媦。</許慎釋>
<段玉裁注>《方言》之不同也。</段玉裁注>
<許慎釋>从女，胃聲。</許慎釋>
<段玉裁注>云貴切，十五部。</段玉裁注>
<許慎釋>春秋《公羊傳》曰：楚王之妻媦。</許慎釋>
<段玉裁注>桓二年《公羊傳》文。</段玉裁注>
</內容>

<說文字頭>㛮</說文字頭>
<內容>
<許慎釋>兄妻也。</許慎釋>
<段玉裁注>鄭注〈喪服〉曰。㛮者尊嚴之。㛮猶叟也。叟、老人之偁也。按，古者，重男女之別。故於兄之妻尊嚴之。於弟之妻卑遠之。而皆不爲服。男子不爲兄弟之妻服。猶女子<pb n="622"/>不爲夫之兄弟服也。女子於夫之姊妹則相服小功者，相與居室之親也。</段玉裁注>
<許慎釋>从女，叜聲。</許慎釋>
<段玉裁注>形聲中有會意。穌老切，古音在三部。</段玉裁注>
</內容>

<說文字頭>姪</說文字頭>
<內容>
<許慎釋>女子謂兄弟之子也。</許慎釋>
<段玉裁注>各本作兄之女也。不完。今依《爾雅》正。〈釋親〉曰。女子謂晜弟之子爲姪。〈喪服〉大功章曰。女子子適人者，爲衆昆弟姪丈夫婦人報。傳曰。姪者何也。謂吾姑者吾謂之姪。經言丈夫婦人同謂之姪。則非專謂女也。《公羊傳》曰：二國往媵。以姪娣從。謂婦人也。《左傳》曰：姪其從姑。謂丈夫也。不謂之猶子者，女外成別於男也。今世俗男子謂兄弟之子爲姪。是名之不正也。</段玉裁注>
<許慎釋>从女。
<段玉裁注>此从女者，謂系乎姑之偁也。許誤會用《公羊》兄之女也爲訓。非是。</段玉裁注>
<許慎釋>至聲。</許慎釋>
<段玉裁注>从至者，謂雖適人而於母家情摯也。形聲中有會意也。徒結切，十二部。</段玉裁注>
</內容>

<說文字頭>姨</說文字頭>
<內容>
<許慎釋>妻之女弟同出爲姨。</許慎釋>
<段玉裁注>〈釋親〉曰。妻之姊妹同出爲姨。孫曰。同出、俱已嫁也。此獨言女弟者，以弟姨㬪韵也。《釋名》曰：妻之姊妹曰姨。姨，弟也。言與己妻相長弟也。按長弟謂次弟也。後世謂母之姊妹曰姨母。</段玉裁注>
<許慎釋>从女，夷聲。</許慎釋>
<段玉裁注>以脂切，十五部。</段玉裁注>
</內容>

<說文字頭>妿</說文字頭>
<內容>
<許慎釋>女師也。</許慎釋>
<段玉裁注>《詩》「言吿師氏。《毛傳》「師、女師也。古者，女師敎<pb n="622-1"/>以婦徳、婦言、婦容、婦功。李善引《漢書音義》曰：婦人年五十無子者爲傅。</段玉裁注>
<許慎釋>从女，加聲。</許慎釋>
<段玉裁注>此說形聲。</段玉裁注>
<許慎釋>杜林說。加敎於女也。</許慎釋>
<段玉裁注>杜說會意。</段玉裁注>
<許慎釋>讀若阿。</許慎釋>
<段玉裁注>烏何切。十七部。按列女傳華孟姬、楚昭伯嬴傳皆言保阿。內則篇、〈喪服〉〔經〕注皆言可者。鄭云：可者，賤於諸母。謂傅姆之屬。葢可者卽阿。阿卽妿也。</段玉裁注>
</內容>

<說文字頭>娒</說文字頭>
<內容>
<許慎釋>女師也。</許慎釋>
<段玉裁注>〈士昏禮〉注曰：娒、婦人年五十無子。出而不復嫁。能以婦道敎人者。《左傳》「宋大？。宋伯姬卒。待姆也。何注《公羊》曰：禮、后夫人必有傅母。所以輔正其行、衞其身也。𨕖老大夫爲傅。𨕖老大夫妻爲母。按母卽娒也。</段玉裁注>
<許慎釋>从女，每聲。讀若母同。</許慎釋>
<段玉裁注>今音每。與母殊。古音同在一部耳。故許作娒、《字林》及《禮記》音義作姆也。莫后切，古音在一部。</段玉裁注>
</內容>

<說文字頭>媾</說文字頭>
<內容>
<許慎釋>重婚也。</許慎釋>
<段玉裁注>重婚者，重㬪交互爲婚姻也。杜注《左傳》曰：重婚曰媾。按字从冓者，謂若交積材也。〈曹風〉：不遂其媾。《毛傳》曰：媾，厚也。引伸之義也。</段玉裁注>
<許慎釋>从女，冓聲。</許慎釋>
<段玉裁注>形聲中有會意。古厚切，四部。</段玉裁注>
<許慎釋>易曰。匪寇婚媾。</許慎釋>
<段玉裁注>屯六二爻辭。</段玉裁注>
</內容>

<說文字頭>姼</說文字頭>
<內容>
<許慎釋>美女也。</許慎釋>
<段玉裁注>《廣韵》曰：。姑姼、輕薄皃。此今義也。《方言》曰：謂父妣曰母姼。稱父考曰父<pb n="622-2"/>姼。音多。此方俗里語也。</段玉裁注>
<許慎釋>从女，多聲。</許慎釋>
<段玉裁注>尺氏切，古音在十七部。</段玉裁注>
</內容>

<說文字頭>𡚼</說文字頭>
<內容>
<許慎釋>姼或从氏。</許慎釋>
<段玉裁注>氏聲在十六部。合音冣近。</段玉裁注>
</內容>

<說文字頭>妭</說文字頭>
<內容>
<許慎釋>美婦也。</許慎釋>
<段玉裁注>《廣韵》引婦人美皃。大徐作婦人美也。按《廣韵》曰：妭、鬼婦。引文字指歸云：女妭、秃無髮。所居之處天不雨。此謂旱魃也。魃在鬼部。與此各字。而俗亂之。</段玉裁注>
<許慎釋>从女，犮聲。</許慎釋>
<段玉裁注>蒲撥切，十五部。</段玉裁注>
</內容>

<說文字頭>㜎</說文字頭>
<內容>
<許慎釋>女隷也。</許慎釋>
<段玉裁注>《周禮》作奚。叚借字也。酒人。女酒三十人。奚三百人。鄭注：古者，從坐男女、𣳚入縣（⿰県系）官爲奴。其少才智者（者字今增）以爲奚。今之侍史官婢、或曰奚宦女。守祧。女祧每廟二人。奚四人。鄭曰。奚、女奴也。</段玉裁注>
<許慎釋>从女，奚聲。</許慎釋>
<段玉裁注>胡雞切，十六部。</段玉裁注>
</內容>

<說文字頭>婢</說文字頭>
<內容>
<許慎釋>女之卑者也。</許慎釋>
<段玉裁注>內則。父母有婢子。鄭曰。所通賤人之子。是婢爲賤人也。有《曲禮》自世婦以下、自偁曰婢子。《左傳》秦穆姬言晉君朝以入、則婢子夕以死。是貴者以婢子自謙。婢亦稱婢子、與內則婢子不同也。鄭注《曲禮》曰：婢之言卑也。</段玉裁注>
<許慎釋>从女卑。</許慎釋>
<段玉裁注>會意。</段玉裁注>
<許慎釋>卑亦聲。</許慎釋>
<段玉裁注>據《韵會》、小徐無此三字。便俾切，十六部。</段玉裁注>
</內容>

<說文字頭>奴</說文字頭>
<內容>
<許慎釋>奴婢皆古辠人。《周禮》曰：其奴男子入于辠隷。女子入于舂稾。</許慎釋>
<段玉裁注>秋官司厲文。鄭司農云：謂坐爲盜賊而爲奴者。輸於罪隷、舂人、稾人之官也。由是觀之。令之爲奴婢、古之罪人也。故書曰。予則奴戮汝。《論語》曰：箕子爲之奴。《春秋傳》曰：斐豹隷也。著於丹書。玄謂奴從坐而𣳚入縣（⿰県系）官者，男女同名。按許用仲師說。入罪隷者奴。入舂稾者可呼婢。引伸之、凡水不流曰奴。木之類近根者奴。《毛傳》曰：帑，子也。《左傳》鳥帑、鳥尾也。駑馬、下乘也。其字皆當作奴。皆引伸之義也。</段玉裁注>
<許慎釋>从女又。</許慎釋>
<段玉裁注>男女皆在焉。故从女又。所以持事也。會意。乃都切，五部。</段玉裁注>
</內容>

<說文字頭><img src="616B-01">（图616B-01）</img></說文字頭>
<內容>
<許慎釋>古文奴。</許慎釋>
</內容>

<說文字頭>㚤</說文字頭>
<內容>
<許慎釋>婦官也。</許慎釋>
<段玉裁注>《廣韵》曰：。漢有鉤㚤夫人。居鉤弋宮。《漢書》亦作弋。玉裁按如淳曰。姬音怡。衆妾之總稱也。引漢官姬妾數百。瓚曰。漢祿秩令及茂陵書。姬、內官也。位次婕妤下。瓚說、淳音皆是也。婦官字當作㚤。漢時借姬爲之。音怡。如姒姓本作以。春秋亦用弋爲之。皆一聲之轉然也。音怡而用爲衆妾之偁、則又方俗語言如是。</段玉裁注>
<許慎釋>从女，弋聲。</許慎釋>
<段玉裁注>與職切，一部。</段玉裁注>
</內容>

<說文字頭>媊</說文字頭>
<內容>
<許慎釋>甘氏星經曰。</許慎釋>
<段玉裁注>〈天官書〉曰。昔之傳天數者在齊甘公。徐廣曰。或曰甘公名德也。本是魯人。按〈藝文志〉無甘氏星經。有甘德長桺<pb n="623"/>占夢十一卷。云楚人。</段玉裁注>
<許慎釋>大白號上公。</許慎釋>
<段玉裁注>句。</段玉裁注>
<許慎釋>妻曰女媊、凥南斗食厲。天下祭之曰朙星。</許慎釋>
<段玉裁注>〈天官書〉曰。大白、大臣也。其號上公。妻曰女媊居南斗食厲、未聞。《論衡》所引《山海經》度朔山二神人。主閱領萬鬼。鬼之惡害人者，執以葦索而用飤虎。殆與相類。大白偁明星。《詩毛傳》曰：日且出謂明星爲启明。日既入謂明星爲長庚。〈封禪書〉、〈地理志〉陳倉有上公明星祠。葢祀大白也。此云天下祭之曰明星。葢祀女媊也。或曰雝有南北斗大白諸布之廟矣。則上公明星之祠葢祀女媊。</段玉裁注>
<許慎釋>从女，前聲。</許慎釋>
<段玉裁注>昨先切。十二部。《廣韵》卽移切。</段玉裁注>
</內容>

<說文字頭>媧</說文字頭>
<內容>
<許慎釋>古之神聖女化萬物者也。</許慎釋>
<段玉裁注>媧化㬪韵。司馬貞三皇本紀曰。三皇、說者不同。譙周以燧人爲皇。宋均以祝融爲皇。鄭康成依春秋緯注《禮記》云女媧三皇承伏羲者。皇甫謐亦同。</段玉裁注>
<許慎釋>从女，咼聲。</許慎釋>
<段玉裁注>古蛙切，古音在十七部。</段玉裁注>
</內容>

<說文字頭><img src="617A-01">𡢓</img></說文字頭>
<內容>
<許慎釋>籒文媧。从𩰬。</許慎釋>
<段玉裁注>𩰬聲。亦同十七部。</段玉裁注>
</內容>

<說文字頭>娀</說文字頭>
<內容>
<許慎釋>帝高辛之妃、偰母號也。</許慎釋>
<段玉裁注>偰見〈人部〉「高辛氏之子。堯司徒。殷之先也。〈商頌〉。天命玄鳥。降而生商。傳曰。春分玄鳥降。湯之先祖有娀氏女𥳑狄。配高辛氏帝。帝率與之祈於郊禖而生契。故本其爲天所命。以玄鳥至而生焉。按有娀、諸家說爲國名。長發《鄭箋》云：有娀氏之國亦始廣大。許氏偰母號者，以其國名爲之號。故長發傳曰有娀、契母也。是亦以爲號也。</段玉裁注>
<許慎釋>从女，？聲。</許慎釋>
<段玉裁注>息弓切，九部。</段玉裁注>
<許慎釋>《詩》曰：有娀方將。</許慎釋>
</內容>

<說文字頭>娥</說文字頭>
<內容>
<許慎釋>帝堯之女。舜妻娥皇字也。</許慎釋>
<段玉裁注>《曲禮》曰：男子二十冠而字。女子許嫁笄而字。</段玉裁注>
<許慎釋>从女，我聲。</許慎釋>
<段玉裁注>五何切，十七部。</段玉裁注>
<許慎釋>秦晉謂好曰娙娥。</許慎釋>
<段玉裁注>《方言》「娥，好也。秦曰娥。秦晉之閒凡好而輕者謂之娥。漢武帝制。倢伃、娙娥、傛華、充依皆有爵位。</段玉裁注>
</內容>

<說文字頭>嫄</說文字頭>
<內容>
<許慎釋>邰國之女、周棄母字也。</許慎釋>
<段玉裁注>邰舊作台。誤。今正。邑部曰。邰者，炎帝之後。姜姓所封。周棄外家國也。裴駰引《韓詩》章句曰。姜、姓。原、字。按《史記》作原。</段玉裁注>
<許慎釋>从女，原聲。</許慎釋>
<段玉裁注>愚袁切，十四部。</段玉裁注>
</內容>

<說文字頭>嬿</說文字頭>
<內容>
<許慎釋>女字也。</許慎釋>
<段玉裁注>《毛詩》「燕婉之求。傳曰。燕、安。婉，順也。《韓詩》作嬿婉。嬿婉、好皃。見〈西京賦〉注：</段玉裁注>
<許慎釋>从女，燕聲。</許慎釋>
<段玉裁注>于甸切，十四部。</段玉裁注>
</內容>

<說文字頭>妸</說文字頭>
<內容>
<許慎釋>女字也。从女，可聲，讀若阿。</許慎釋>
<段玉裁注>烏何切，十七部。</段玉裁注>
</內容>

<說文字頭>𡡓</說文字頭>
<內容>
<許慎釋>女字也。</許慎釋>
<段玉裁注>樊噲以呂后女弟呂須爲婦。須卽嬃字也。《周易》「歸妹以須。鄭云：須、有才智之稱。天文有須女。按鄭意須與諝胥同音通用。諝者，有才智也。</段玉裁注>
<許慎釋>从女，須聲。</許慎釋>
<段玉裁注>相兪切，古音在四部。</段玉裁注>
<許慎釋>楚䛐曰。</許慎釋>
<段玉裁注>䛐當作辭。</段玉裁注>
<許慎釋>女嬃之嬋媛。</許慎釋>
<段玉裁注>屈原賦〈離騷〉篇文。</段玉裁注>
<許慎釋>賈侍中說。楚人謂姊爲嬃。</許慎釋>
<段玉裁注>賈語葢釋《楚辭》之女嬃。王逸、袁山松、酈道元皆言女嬃、屈原之姊。惟鄭注《周易》屈原之妹名女須。《詩》正義所引如此。妹字恐姊字之譌。</段玉裁注>
</內容>

<說文字頭>婕</說文字頭>
<內容>
<許慎釋>女字也。</許慎釋>
<段玉裁注>師古《漢書注》曰：倢伃字或从女。其音同耳。</段玉裁注>
<許慎釋>从女，疌聲。</許慎釋>
<段玉裁注>子葉切，八部。</段玉裁注>
</內容>

<說文字頭>嬩</說文字頭>
<內容>
<許慎釋>女字也。</許慎釋>
<段玉裁注>倢伃之伃、葢亦可用此。〈人部〉曰：伃、婦官也。</段玉裁注>
<許慎釋>从女，與聲，讀若余。</許慎釋>
<段玉裁注>以諸切，五部。</段玉裁注>
</內容>

<說文字頭>孁</說文字頭>
<內容>
<許慎釋>女字也。</許慎釋>
<段玉裁注>漢婦官十四等中有娱𤫊。𤫊葢可作孁。</段玉裁注>
<許慎釋>从女，霝聲。</許慎釋>
<段玉裁注>郎丁切，十一部。</段玉裁注>
</內容>

<說文字頭>嫽</說文字頭>
<內容>
<許慎釋>女字也。</許慎釋>
<段玉裁注>《廣韵》：相嫽戲也。此今義也。按《毛詩傳》及許〈人部〉曰：僚、好皃。葢亦可用此字。《方言》「釥、嫽，好也。</段玉裁注>
<許慎釋>从女，尞聲。</許慎釋>
<段玉裁注>洛簫切，二部。</段玉裁注>
</內容>

<說文字頭>㛄</說文字頭>
<內容>
<許慎釋>女字也。</許慎釋>
<段玉裁注>十四等中充依。依葢可用此字。</段玉裁注>
<許慎釋>从女，衣聲，讀若依。</許慎釋>
<段玉裁注>於稀切，十五部。</段玉裁注>
</內容>

<說文字頭>婤</說文字頭>
<內容>
<許慎釋>女字也。从女，周聲。</許慎釋>
<段玉裁注>職流切，三部。</段玉裁注>
</內容>

<說文字頭>姶</說文字頭>
<內容>
<許慎釋>女字也。从女，合聲。</許慎釋>
<段玉裁注>烏合切，七部。</段玉裁注>
<許慎釋>《春秋傳》曰：嬖人婤姶。</許慎釋>
<段玉裁注>昭公七年《《左氏傳》》曰：衞襄公夫人姜氏無子。嬖人婤姶生孟縶。</段玉裁注>
<許慎釋>一曰無聲。</許慎釋>
<段玉裁注>別一義。</段玉裁注>
</內容>

<說文字頭>妀</說文字頭>
<內容>
<許慎釋>女字也。</許慎釋>
<段玉裁注>《玉篇》云：妲妀。</段玉裁注>
<許慎釋>从女，己聲。</許慎釋>
<段玉裁注>居擬切，一部。</段玉裁注>
</內容>

<說文字頭>妵</說文字頭>
<內容>
<許慎釋>女字也。</許慎釋>
<段玉裁注>昭廿一年《左氏傳》。宋華妵居於公里。</段玉裁注>
<許慎釋>从女，主聲。</許慎釋>
<段玉裁注>天口切，四部。</段玉裁注>
</內容>

<說文字頭><img src="617B-01">𡚮</img></說文字頭>
<內容>
<許慎釋>女字也。从女，久聲。</許慎釋>
<段玉裁注>舉友切。古音在一部。小徐本作奺。《廣韵》曰：亦作奺。</段玉裁注>
</內容>

<說文字頭>㛅</說文字頭>
<內容>
<許慎釋>女字也。</許慎釋>
<段玉裁注>字各本作號。今依《玉篇》、《廣韵》：</段玉裁注>
<許慎釋>从女，耳聲。</許慎釋>
<段玉裁注>仍吏切，一部。</段玉裁注>
</內容>

<說文字頭>始</說文字頭>
<內容>
<許慎釋>女之初也。</許慎釋>
<段玉裁注>〈釋詁〉曰：初，始也。此與爲互訓。初、裁皆衣之始也。基者，牆之始也。凡言之者皆分別之䛐。有叚殆爲始者。七月《毛傳》云殆始也是也。</段玉裁注>
<許慎釋>从女，台聲。</許慎釋>
<段玉裁注>《詩》止切。一部。按凡始事有急緩之殊。不得云有二義。今人乃爲之二音。緩者讀去聲。〈月令〉紀節物用始字十餘。而蟬始鳴獨市志反。其亦庸人自擾也矣。</段玉裁注>
</內容>

<說文字頭>媚</說文字頭>
<內容>
<許慎釋>說也。</許慎釋>
<段玉裁注>說今悅字也。〈大雅〉〔毛傳〕曰：媚，愛也。</段玉裁注>
<許慎釋>从女，睂聲。</許慎釋>
<段玉裁注>美祕切，十五部。</段玉裁注>
</內容>

<說文字頭>嫵</說文字頭>
<內容>
<許慎釋>媚也。</許慎釋>
<段玉裁注>〈上林賦〉「嫵媚纖弱。李善引《埤倉》曰。嫵媚，悅也。按嫵媚可分用。張敞傳。長安中傳京兆眉憮。憮卽嫵字。蘇林曰。憮音嫵。北方人謂眉好爲詡畜。</段玉裁注>
<許慎釋>从女，𣟒聲。</許慎釋>
<段玉裁注>交甫切，五部。</段玉裁注>
</內容>

<說文字頭>媄</說文字頭>
<內容>
<許慎釋>色好也。</許慎釋>
<段玉裁注>按凡美惡字可作此。《周禮》作媺。葢其古文。</段玉裁注>
<許慎釋>从女，美聲。</許慎釋>
<段玉裁注>小徐本如是無鄙切，十五部。</段玉裁注>
</內容>

<說文字頭>㜅</說文字頭>
<內容>
<許慎釋>媚也。</許慎釋>
<段玉裁注>㜅有媚悅之義。凡古經傳用畜字多有爲㜅之叚借者。蘇林曰。北方人謂睂好爲詡畜。又如《禮記》：孝者畜也。順於道不逆於倫是之謂畜。《孟子》曰：《詩》曰畜君何尤。畜君者，好君也。《呂覽》曰。〈周書〉曰：民善之則畜也。不善則讎也。高注：畜，好也。《說苑》「尹逸對成王曰。夫民善之則畜也。不善則讎也。又孔子曰。夫通達之國皆人也。以道導之、則吾畜也。不以道導之、則吾讎也。此等皆以好惡對言。畜字皆取㜅媚之義。今則無有用㜅者矣。</段玉裁注>
<許慎釋>从女，畜聲。</許慎釋>
<段玉裁注>丑六切。三部。按當依《廣韵》許竹切。</段玉裁注>
</內容>

<說文字頭>嫷</說文字頭>
<內容>
<許慎釋>南楚之外謂好曰嫷。</許慎釋>
<段玉裁注>《方言》曰：嫷，美也。南楚之外曰？。郭注：言婑？也。曹植七啓。形媠服兮揚幽若。媠卽嫷之省。心部之古文憜也。張敞傳。被輕媠之名。皆引伸之義也。</段玉裁注>
<許慎釋>从女，憜省聲。</許慎釋>
<段玉裁注>憜省聲、卽𡐦省聲也。徒果切，十七部。</段玉裁注>
</內容>

<說文字頭>姝</說文字頭>
<內容>
<許慎釋>好也。</許慎釋>
<段玉裁注>〈邶風〉〔傳〕曰：姝、美色也。〈衞風〉〔傳〕曰：姝、順皃。〈齊風〉〔傳〕曰：姝、初昏之皃。各隨文爲訓也。</段玉裁注>
<許慎釋>从女，朱聲。</許慎釋>
<段玉裁注>昌朱切，古音在四部。</段玉裁注>
</內容>

<說文字頭>好</說文字頭>
<內容>
<許慎釋>媄也。</許慎釋>
<段玉裁注>各本作美也。今正。與上文媄爲轉注也。好本謂女子。引伸爲凡美之偁。凡物之好惡、引伸爲人情之好惡。本無二音。而俗強別其音。</段玉裁注>
<許慎釋>从女子。</許慎釋>
<段玉裁注>會意。呼晧切，古音在三部。</段玉裁注>
</內容>

<說文字頭>嬹</說文字頭>
<內容>
<許慎釋>說也。</許慎釋>
<段玉裁注>說今之悅字。李善注潘岳關中《詩》、顏延年和謝靈運《詩》皆引《說文》興，悅也。謂興與嬹古同也。今惟漢功臣表有甘泉侯嬹。許孕反。</段玉裁注>
<許慎釋>从女，興聲。</許慎釋>
<段玉裁注>許應切，六部。</段玉裁注>
</內容>

<說文字頭>嬮</說文字頭>
<內容>
<許慎釋>好也。</許慎釋>
<段玉裁注>謂懕懕也。</段玉裁注>
<許慎釋>从女，厭聲。</許慎釋>
<段玉裁注>於鹽切，七部。</段玉裁注>
</內容>

<說文字頭>𡚾</說文字頭>
<內容>
<許慎釋>好也。</許慎釋>
<段玉裁注>此與姝音義皆同。</段玉裁注>
<許慎釋>从女，殳聲。</許慎釋>
<段玉裁注>昌朱切，古音在四部。</段玉裁注>
<許慎釋>《詩》曰：靜女其𡚾。</許慎釋>
<段玉裁注>〈邶風〉靜女文。今《毛詩》作姝。傳云：姝、美色也。豈許所見《毛詩》異與。抑取諸三家與。</段玉裁注>
</內容>

<說文字頭>姣</說文字頭>
<內容>
<許慎釋>好也。</許慎釋>
<段玉裁注>姣謂容體壯大之好也。《史記》「長姣美人。按古多借佼爲姣。如〈月令〉養壯佼、〈陳風〉澤陂箋佼大皆姣字也。〈小雅〉白華箋云：姣大之人。〈陳風〉佼人字又作姣。《方言》云：自關而東河泲之閒凡好謂之姣。</段玉裁注>
<許慎釋>从女，交聲。</許慎釋>
<段玉裁注>胡茅切。二部。按切非也。當依《廣韵》古巧切。</段玉裁注>
</內容>

<說文字頭><img src="618B-01">嬽（⿰女𡙷）</img></說文字頭>
<內容>
<許慎釋>好也。</許慎釋>
<段玉裁注>〈上林賦〉「柔嬈嬽嬽。郭樸曰。皆骨體耎弱長豔皃也。今《文選》譌作嫚嫚。《漢書》不誤。《史記》作嬛嬛、則是別本。按今人所用娟字當卽此。</段玉裁注>
<許慎釋>从女，𡚇聲。</許慎釋>
<段玉裁注>委員切，十四部。</段玉裁注>
<許慎釋>讀若蜀郡布名。</許慎釋>
<段玉裁注>按糸部？、蜀白細布也。其字彗聲。以合韵得音。</段玉裁注>
</內容>

<說文字頭>娧</說文字頭>
<內容>
<許慎釋>好也。</許慎釋>
<段玉裁注>〈召南〉「舒而脫脫兮。傳曰。脫脫、舒皃。按脫葢卽娧之叚借。此謂舒徐之好也。</段玉裁注>
<許慎釋>从女，兌聲。</許慎釋>
<段玉裁注>杜外切，十五部。</段玉裁注>
</內容>

<說文字頭>媌</說文字頭>
<內容>
<許慎釋>目裏好也。</許慎釋>
<段玉裁注>目裏好者，謂好在匡之裏也。凡《方言》言順、言𥌣、言鑠、言盱、言揚皆謂目之好外見也。惟媌狀目裏。《方言》曰：媌，好也。自關而東河濟之閒謂之媌。按此謂纖細之好也。</段玉裁注>
<許慎釋>从女，苗聲。</許慎釋>
<段玉裁注>莫交切，二部。</段玉裁注>
</內容>

<說文字頭>嫿</說文字頭>
<內容>
<許慎釋>靜好也。</許慎釋>
<段玉裁注>靜者，審也。《廣韵》曰：。嫿、分明好皃。神女賦曰。既姽嫿於幽靜。〈魏都賦〉曰。風俗以韰果爲嫿。</段玉裁注>
<許慎釋>从女，畫聲。</許慎釋>
<段玉裁注>呼麥切，十六部。</段玉裁注>
</內容>

<說文字頭>婠</說文字頭>
<內容>
<許慎釋>體德好也。从女，官聲。</許慎釋>
<段玉裁注>一完切，十四部。</段玉裁注>
<許慎釋>讀若楚郤宛。</許慎釋>
<段玉裁注>謂讀如此宛也。《左傳》有楚郤宛。</段玉裁注>
</內容>

<說文字頭>娙</說文字頭>
<內容>
<許慎釋>長好也。</許慎釋>
<段玉裁注>體長之好也。故其字从巠。上文曰秦晉謂好爲娙娥。漢婦官十四等有娙娥。武帝郉夫人號娙娥。</段玉裁注>
<許慎釋>从女，巠聲。</許慎釋>
<段玉裁注>五莖切，十一部。</段玉裁注>
</內容>

<說文字頭>㜺</說文字頭>
<內容>
<許慎釋>白好也。</許慎釋>
<段玉裁注>色白之好也。通俗文。服飾鮮盛、謂之㜖㜺。《聲類》「㜺，綺也。皆引伸之義也。</段玉裁注>
<許慎釋>从女，贊聲。</許慎釋>
<段玉裁注>則旰切，十四部。</段玉裁注>
</內容>

<說文字頭><img src="618B-02">𡡗</img></說文字頭>
<內容>
<許慎釋>順也。</許慎釋>
<段玉裁注>〈邶風〉〔傳〕曰：孌、好皃。〈齊風〉〔傳〕曰：婉孌、少好皃。義與許互相足。</段玉裁注>
<許慎釋>从女，𤔔聲。</許慎釋>
<段玉裁注>力沇切，十四部。</段玉裁注>
<許慎釋>《詩》曰：婉兮？兮。</許慎釋>
<段玉裁注>〈齊風〉甫田。〈曹風〉𠋫人。</段玉裁注>
</內容>

<說文字頭><img src="618B-03">孌</img></說文字頭>
<內容>
<許慎釋>籒文𡡗。</許慎釋>
<段玉裁注>宋本如此。趙本、毛本刪（⿰刂）之。因下文有孌慕也。不應複出。不知小篆之孌、爲今戀字。訓慕。籒文之孌、爲小篆之𡡗。訓順。形同義異。不嫌複見也。據全書之例。亦可𡡗後不重出。而於慕也之下益之云籒文以爲𡡗字。凡言古籒以爲某字者亦可附於某字之下。如艸篆下可出屮篆云古文艸。巧篆下可出丂篆云古文巧。其道一也。今《毛詩》作孌。正用籒文。</段玉裁注>
</內容>

<說文字頭>妴</說文字頭>
<內容>
<許慎釋>婉也。从女，夗聲。</許慎釋>
<段玉裁注>於阮切，十四部。</段玉裁注>
</內容>

<說文字頭>婉</說文字頭>
<內容>
<許慎釋>順也。</許慎釋>
<段玉裁注>〈鄭風〉〔傳〕曰：婉然美也。〈齊風〉〔傳〕曰：婉、好眉目也。</段玉裁注>
<許慎釋>从女，宛聲。</許慎釋>
<段玉裁注>於阮切，十四部。</段玉裁注>
<許慎釋>《春秋傳》曰：太子痤婉。</許慎釋>
<段玉裁注>襄二十六年《左傳》文。按傳云：棄生佐、惡而婉。大子痤美而很。佐卽宋元公也。此所稱舛誤。一時記憶不精耳。按《集韵》、《類篇》皆作大子佐婉。葢依傳改正、而又失之。不知佐非大子也。</段玉裁注>
</內容>

<說文字頭><img src="619A-01">𡜝</img></說文字頭>
<內容>
<許慎釋>直項皃。从女，同聲。</許慎釋>
<段玉裁注>他孔切，《廣韵》徒揔切。九部。</段玉裁注>
</內容>

<說文字頭>嫣</說文字頭>
<內容>
<許慎釋>長皃。</許慎釋>
<段玉裁注>《詩毛傳》「頎頎、長皃。頎與嫣聲相近也。《文選》「嫣然一笑。注引王逸云：嫣、笑皃。然大招字作嘕。許書無嘕字。</段玉裁注>
<許慎釋>从女，焉聲。</許慎釋>
<段玉裁注>於建切。十四部。《廣韵》亦平聲。</段玉裁注>
</內容>

<說文字頭>㚩</說文字頭>
<內容>
<許慎釋>弱長皃。</許慎釋>
<段玉裁注>〈上林賦〉「嫵媚㚩嫋。郭樸曰。㚩嫋、細弱也。小顏云：謂骨體。按《毛詩》曰：荏染、柔意也。荏染卽㚩也。</段玉裁注>
<許慎釋>从女，冄聲。</許慎釋>
<段玉裁注>而剡切，七部。</段玉裁注>
</內容>

<說文字頭>嫋</說文字頭>
<內容>
<許慎釋>㚩也。</許慎釋>
<段玉裁注>九歌。嫋嫋兮秋風。王曰。嫋嫋、秋風搖木皃。按《楚辭》讀上聲。〈上林賦〉讀入聲。實無二義也。</段玉裁注>
<許慎釋>从女，弱聲。</許慎釋>
<段玉裁注>形聲中有會意。奴鳥切，二部。</段玉裁注>
</內容>

<說文字頭>孅</說文字頭>
<內容>
<許慎釋>兌細也。</許慎釋>
<段玉裁注>兌各本作銳。《集韵》、《類篇》皆作兌。兌者，悅也。《漢書》曰。古之治天下。至孅至悉也。孅與纖音義皆同。古通用。</段玉裁注>
<許慎釋>从女，韱聲。</許慎釋>
<段玉裁注>息廉切，七部。</段玉裁注>
</內容>

<說文字頭>嫇</說文字頭>
<內容>
<許慎釋>嬰嫇也。</許慎釋>
<段玉裁注>《廣韵》嫈下作嫈嫇。元應引《字林》嫈嫇、心態也。卽許書嫈下之小心態也。九思作瑩嫇。疑今本《說文》有舛誤。</段玉裁注>
<許慎釋>从女，冥聲。</許慎釋>
<段玉裁注>莫經切，十一部。</段玉裁注>
<許慎釋>一曰嫇嫇、小人皃。</許慎釋>
</內容>

<說文字頭>媱</說文字頭>
<內容>
<許慎釋>曲肩行皃。</許慎釋>
<段玉裁注>九思。音案衍兮要媱。舞容也。《廣韵》曰：。媱、美好。</段玉裁注>
<許慎釋>从女，䍃聲。</許慎釋>
<段玉裁注>余招切，二部。</段玉裁注>
</內容>

<說文字頭>嬛</說文字頭>
<內容>
<許慎釋>材緊也。</許慎釋>
<段玉裁注>材緊、謂材質堅緻也。緊者，纏絲急也。〈上林賦〉「便嬛綽約。郭樸曰。便嬛、輕利也。</段玉裁注>
<許慎釋>从女，瞏聲。</許慎釋>
<段玉裁注>許緣切，十四部。</段玉裁注>
<許慎釋>《春秋傳》曰：嬛嬛在疚。</許慎釋>
<段玉裁注>哀十六年《左傳》公誄孔子文。按宀部引《詩》煢煢在㝌。此引傳嬛嬛在疚。正與今《詩》、春秋煢嬛字互易。〈魏風〉又作睘睘。傳曰。無所依也。葢依韵當用熒聲之煢。而或用嬛睘者，合音通用。如瓊本在十四部。今入十一部也。</段玉裁注>
</內容>

<說文字頭>姽</說文字頭>
<內容>
<許慎釋>閒體行姽姽也。</許慎釋>
<段玉裁注>閒各本作閑。今正。閒者，幽閒也。神女賦。志解泰而體閒。既姽嫿於幽靜。李引《說文》曰：姽、靖好皃。五累切。與今本異。</段玉裁注>
<許慎釋>从女，危聲。</許慎釋>
<段玉裁注>過委切，十六部。</段玉裁注>
</內容>

<說文字頭>委</說文字頭>
<內容>
<許慎釋>委。</許慎釋>
<段玉裁注>逗。</段玉裁注>
<許慎釋>隨也。</許慎釋>
<段玉裁注>〈辵部〉曰。隨，從也。《毛詩》羔羊傳曰。委蛇者，行可從迹也。君子偕老傳曰。委委者，行可委曲從迹也。按隨其所如曰委。委之則聚。故曰委輸、曰委積。所輸之處亦稱委。故曰原委。</段玉裁注>
<許慎釋>从女，禾聲。</許慎釋>
<段玉裁注>十六十七部合音冣近。故讀於<pb n="625-2"/>詭切也。《詩》之委蛇。卽委隨。皆㬪韵也。</段玉裁注>
</內容>

<說文字頭>婐</說文字頭>
<內容>
<許慎釋>婐㛂也。</許慎釋>
<段玉裁注>三字句。今本刪（⿰刂）婐字。非也。婐㛂與旖施音義皆同。俗作婀娜。</段玉裁注>
<許慎釋>从女，果聲。</許慎釋>
<段玉裁注>烏果切，十七部。</段玉裁注>
<許慎釋>一曰果敢也。</許慎釋>
<段玉裁注>小徐有此五字。果敢《爾雅》、《倉頡篇》皆作惈。</段玉裁注>
<許慎釋>一曰女侍曰婐。</許慎釋>
<段玉裁注>《孟子》盡心篇。二女果。趙曰。果，侍也。依許說則果當女旁。</段玉裁注>
<許慎釋>讀若騧。一曰若委。</許慎釋>
<段玉裁注>大徐本以从女果聲綴此下。</段玉裁注>
<許慎釋>孟軻曰。舜爲天子。二女婐。</許慎釋>
</內容>

<說文字頭>㛂</說文字頭>
<內容>
<許慎釋>婐㛂也。</許慎釋>
<段玉裁注>㬪韵字。</段玉裁注>
<許慎釋>一曰弱也。从女。𠂬聲。</許慎釋>
<段玉裁注>五果切。十七部。按當依《廣韵》奴果切。</段玉裁注>
</內容>

<說文字頭>㚲</說文字頭>
<內容>
<許慎釋>小弱也。从女，占聲。一曰女輕薄善走也。讀若占。一曰多技埶也。</許慎釋>
<段玉裁注>齒懾切，七部。</段玉裁注>
</內容>

<說文字頭>𡝫</說文字頭>
<內容>
<許慎釋>𡝫妗也。</許慎釋>
<段玉裁注>依《玉篇》補𡝫字。三字句也。《廣韵》作妗𡝫。</段玉裁注>
<許慎釋>从女，沾聲。</許慎釋>
<段玉裁注>丑廉切，七部。</段玉裁注>
</內容>

<說文字頭>妗</說文字頭>
<內容>
<許慎釋>？妗也。</許慎釋>
<段玉裁注>㬪韵字。</段玉裁注>
<許慎釋>从女，今聲。</許慎釋>
<段玉裁注>火占切，七部。</段玉裁注>
<許慎釋>一曰善𥬇皃。</許慎釋>
<段玉裁注>《玉篇》曰：𡝫妗、善笑皃。按《集韵》俗謂舅母曰妗。巨禁切。舅之妻不偁母。云舅母亦里語也。</段玉裁注>
</內容>

<說文字頭>孂</說文字頭>
<內容>
<許慎釋>竦身也。</許慎釋>
<段玉裁注>竦者，敬也。<pb n="625-3"/>从立束。自申束也。竦身取自申之意。凡言夭矯者，當用此字。</段玉裁注>
<許慎釋>从女，簋聲。讀若《詩》糾糾葛屨。</許慎釋>
<段玉裁注>讀如此糾字。簋字古音正如是。在三部。今孂居夭切。音之轉也。</段玉裁注>
</內容>

<說文字頭>婧</說文字頭>
<內容>
<許慎釋>竦立也。</許慎釋>
<段玉裁注>女有字婧者。列女傳曰。妾婧者，齊相管仲之妾也。</段玉裁注>
<許慎釋>从女，靑聲。</許慎釋>
<段玉裁注>七正切。十一部。《廣韵》子盈切。</段玉裁注>
<許慎釋>一曰有才也。讀若韭菁。</許慎釋>
<段玉裁注>韭菁、韭華也。見〈艸部〉。</段玉裁注>
</內容>

<說文字頭>妌</說文字頭>
<內容>
<許慎釋>靜也。从女，井聲。</許慎釋>
<段玉裁注>疾正切，十一部。</段玉裁注>
</內容>

<說文字頭>姂</說文字頭>
<內容>
<許慎釋>婦人皃。从女，？聲。</許慎釋>
<段玉裁注>房法切，七部。</段玉裁注>
</內容>

<說文字頭>嫙</說文字頭>
<內容>
<許慎釋>好也。</許慎釋>
<段玉裁注>〈齊風〉：子之還兮。《韓詩》作嫙。嫙、好皃。</段玉裁注>
<許慎釋>从女，旋聲。</許慎釋>
<段玉裁注>似沿切，十四部。</段玉裁注>
</內容>

<說文字頭>䶒</說文字頭>
<內容>
<許慎釋>材也。</許慎釋>
<段玉裁注>《廣雅》「䶒，好也。《玉篇》引《詩》有䶒季女。引《說文》材也。按《毛詩》作齊，敬也。顧氏或取諸三家《詩》「取人材整齊之意。</段玉裁注>
<許慎釋>从女，齊聲。</許慎釋>
<段玉裁注>祖雞切。十五部。《玉篇》引《說文》子奚切。《廣韵》同。</段玉裁注>
</內容>

<說文字頭>姡</說文字頭>
<內容>
<許慎釋>面靦也。</許慎釋>
<段玉裁注>各本作面醜。今正。醜者，可惡也。與愧恥義隔。面靦者，《詩》云有靦面目是也。面部靦下曰。面見人也。面見人、如今人言無面目相見。其義彼此相成。此許例也。《爾雅》、《毛傳》皆云靦、𡜶也。此云𡜶，靦也。是之謂轉注：今人亦尙有羞<pb n="626"/>𡜶𡜶之語。</段玉裁注>
<許慎釋>从女，𠯑聲。</許慎釋>
<段玉裁注>古？切，十五部。</段玉裁注>
</內容>

<說文字頭>嬥</說文字頭>
<內容>
<許慎釋>直好皃。</許慎釋>
<段玉裁注>直好、直而好也。嬥之言擢也。《詩》「佻佻公子。〈魏都賦〉注云：佻或作嬥。《廣韵》曰：。嬥嬥、往來皃。《韓詩》云：嬥歌、巴人歌也。按《韓詩》云三字當在嬥嬥之上。其下六字乃張載注左語也。此皆別義。</段玉裁注>
<許慎釋>从女，翟聲。</許慎釋>
<段玉裁注>徒了切，二部。</段玉裁注>
<許慎釋>一曰嬈也。</許慎釋>
<段玉裁注>下文嬈下云一曰嬥也。二篆爲轉注：</段玉裁注>
</內容>

<說文字頭>嫢</說文字頭>
<內容>
<許慎釋>媞也。</許慎釋>
<段玉裁注>媞者，諦也。諦者，審也。</段玉裁注>
<許慎釋>从女，規聲，讀若癸。</許慎釋>
<段玉裁注>居隨切，十六部。</段玉裁注>
<許慎釋>秦晉謂細嫢。</許慎釋>
<段玉裁注>宋本如是。《方言》曰：嫢、笙、揫、摻皆細也。自關而西秦晉之閒謂細而有容曰嫢。</段玉裁注>
</內容>

<說文字頭>媞</說文字頭>
<內容>
<許慎釋>諦也。</許慎釋>
<段玉裁注>諦者，審也。審者，悉也。《詩》「好人提提。傳云：提提、安諦也。釋訓。媞媞，安也。孫炎曰。行步之安也。〈檀弓〉：吉事欲其折折爾。注云：安舒貌。按折者，提之譌。提者，媞之叚借字也。</段玉裁注>
<許慎釋>从女，是聲。</許慎釋>
<段玉裁注>承旨切。十六部。按《詩》、《爾雅》皆大兮反。《廣韵》同。而注云《說文》又時尒切。然則《說文》舊音在紙韵也。</段玉裁注>
<許慎釋>一曰姸黠也。</許慎釋>
<段玉裁注>姸者，技也。黠者，桀黠也。黠之引申之義也。</段玉裁注>
<許慎釋>一曰江淮之閒謂母爲媞。</許慎釋>
<段玉裁注>方俗殊語也。《廣韵》承紙切。又音啼。</段玉裁注>
</內容>

<說文字頭>婺</說文字頭>
<內容>
<許慎釋>不䌛也。</許慎釋>
<段玉裁注>䌛者，隨從也。不䌛者，不隨從也。今此字無用者矣。惟婺女、星名。婺州、地名。</段玉裁注>
<許慎釋>从女，敄聲。</許慎釋>
<段玉裁注>亡遇切，古音在三部。</段玉裁注>
</內容>

<說文字頭>嫺</說文字頭>
<內容>
<許慎釋>嫺雅也。</許慎釋>
<段玉裁注>三字句。各本刪（⿰刂）嫺字。非也。依《玉篇》、《廣韵》本作嫺雅。相如傳。雍容嫺雅。雅之叚借之義爲素也。嫺雅、今所謂嫺習也。嫺古多借閒爲之。〈邶風〉棣棣。《毛傳》曰：棣棣、富而閒也。今本作閒習。杜注左所引無習字。葢古本也。習則能暇。故其字从閒。</段玉裁注>
<許慎釋>从女，閒聲。</許慎釋>
<段玉裁注>戶閒切，十四部。</段玉裁注>
</內容>

<說文字頭>媐</說文字頭>
<內容>
<許慎釋>說樂也。</許慎釋>
<段玉裁注>說者，今之悅字。按老子、《史記》天下熙熙字皆當爲媐媐。今熙行而媐廢矣。熙者，燥也。謂㬥燥也。其義別。</段玉裁注>
<許慎釋>从女，巸聲。</許慎釋>
<段玉裁注>許其切，一部。</段玉裁注>
</內容>

<說文字頭>婜</說文字頭>
<內容>
<許慎釋>美也。从女，臤聲。</許慎釋>
<段玉裁注>苦閒切，古音在十二部。</段玉裁注>
</內容>

<說文字頭>娛</說文字頭>
<內容>
<許慎釋>樂也。</許慎釋>
<段玉裁注>古多借虞爲之。</段玉裁注>
<許慎釋>从女，吳聲。</許慎釋>
<段玉裁注>虞俱切，五部。</段玉裁注>
</內容>

<說文字頭>娭</說文字頭>
<內容>
<許慎釋>戲也。</許慎釋>
<段玉裁注>戲者，三軍之偏也。一曰兵也。嬉戲、則其餘義也。《左傳》「子玉曰。請與君之士戲。固以戰爲戲矣。〈上林賦〉「娭遊往來。善曰。娭許其切。然則今之嬉字也。今嬉行而娭廢矣。</段玉裁注>
<許慎釋>从女，矣聲。</許慎釋>
<段玉裁注>遏在切，按此音非也。《篇》、《韵》皆許其切。一部。</段玉裁注>
<許慎釋>一曰卑賤名也。</許慎釋>
<段玉裁注>《廣韵》曰：。婦人賤偁。出《倉頡篇》「按《篇》、《韵》皆不言過在切。</段玉裁注>
</內容>

<說文字頭>媅</說文字頭>
<內容>
<許慎釋>樂也。</許慎釋>
<段玉裁注>〈衞風〉「無與士耽。〔傳〕曰：耽，樂也。〈小雅〉「和樂且湛。〔傳〕曰：湛、樂之久也。耽湛皆叚借字。媅其眞字也。叚借行而眞字廢矣。</段玉裁注>
<許慎釋>从女，甚聲。</許慎釋>
<段玉裁注>丁含切，古音在七部。</段玉裁注>
</內容>

<說文字頭>娓</說文字頭>
<內容>
<許慎釋>順也。</許慎釋>
<段玉裁注>順者，理也。尾主於順。故其字从尾。按此篆不見於經傳。《詩》、易用？？字。學者每不解其何以會意形聲。徐鉉等乃妄云當作娓。而近者惠定字氏從之。挍李氏易集解及自爲《周易》述皆用娓娓。抑思毛、鄭釋《詩》皆云勉勉。康成注易亦言𣳚𣳚。釁之古音讀如門。勉、𣳚皆㬪韵字。然則？爲釁之譌體。釁爲勉之叚借。古音古義於今未泯。不當以無知妄說、擅改宣聖大經。</段玉裁注>
<許慎釋>从女，尾聲，讀若媚。</許慎釋>
<段玉裁注>無匪切，十五部。</段玉裁注>
</內容>

<說文字頭>嫡</說文字頭>
<內容>
<許慎釋>孎也。从女，啻聲。</許慎釋>
<段玉裁注>都𠪱切。十六部。按俗以此爲嫡庶字、而許書不尒。葢嫡庶字古衹作適。適者，之也。所之必有一定也。《詩》「天位殷適。傳曰。紂居天位、而殷之正適也。凡今經傳作嫡者，葢皆不古。</段玉裁注>
</內容>

<說文字頭>孎</說文字頭>
<內容>
<許慎釋>謹也。</許慎釋>
<段玉裁注>謹者，愼也。祭義。洞洞乎、屬屬乎如弗勝。《廣雅》「洞洞、屬屬，敬也。屬葢孎之省。</段玉裁注>
<許慎釋>从女，屬聲。</許慎釋>
<段玉裁注>之欲切，《篇》、《韵》皆陟玉切。三部。</段玉裁注>
<許慎釋>讀若人不孫爲孎。</許慎釋>
<段玉裁注>各本<pb n="626-3"/>孎上有不字。宋本無者，是也。孎當作倨。〈人部〉曰：倨、不孫也。可據。孎讀如倨。雙聲合音。</段玉裁注>
</內容>

<說文字頭><img src="620B-01">𡟰</img></說文字頭>
<內容>
<許慎釋>宴也。</許慎釋>
<段玉裁注>〈邶風〉：燕婉之求。〔傳〕曰：宴、安。婉，順也。〈西京賦〉曰。嬿婉、美好之皃。按古宛冤通用。婉音義皆同。</段玉裁注>
<許慎釋>从女，冤聲。</許慎釋>
<段玉裁注>於願切，十四部。</段玉裁注>
</內容>

<說文字頭>媕</說文字頭>
<內容>
<許慎釋>女有心媕媕也。从女，弇聲。</許慎釋>
<段玉裁注>衣檢切，七部。</段玉裁注>
</內容>

<說文字頭>媣</說文字頭>
<內容>
<許慎釋>諟也。</許慎釋>
<段玉裁注>諟者，理也。</段玉裁注>
<許慎釋>从女，染聲。</許慎釋>
<段玉裁注>而琰切，七部。</段玉裁注>
</內容>

<說文字頭>嫥</說文字頭>
<內容>
<許慎釋>壹也。</許慎釋>
<段玉裁注>壹下云：嫥也。與此爲轉注：凡嫥壹字古如此作。今則專行而嫥廢矣。專者，六寸薄也。紡專也。</段玉裁注>
<許慎釋>从女，專聲。</許慎釋>
<段玉裁注>職緣切，十四部。</段玉裁注>
<許慎釋>一曰女嫥嫥。</許慎釋>
<段玉裁注>《篇》、《韵》皆云：可愛之皃。</段玉裁注>
</內容>

<說文字頭>如</說文字頭>
<內容>
<許慎釋>從隨也。</許慎釋>
<段玉裁注>從隨卽隨從也。隨從必以口。从女者，女子從人者也。幼從父兄。嫁從夫。夫死從子。故《白虎通》曰：女者，如也。引伸之、凡相似曰如。凡有所往曰如。皆從隨之引伸也。</段玉裁注>
<許慎釋>从女、从口。</許慎釋>
<段玉裁注>人諸切，五部。</段玉裁注>
</內容>

<說文字頭>嫧</說文字頭>
<內容>
<許慎釋>齊也。</許慎釋>
<段玉裁注>謂整齊也。《方言》「婩、嫧鮮，好也。南楚之外通語也。</段玉裁注>
<許慎釋>从女，𧵩聲。</許慎釋>
<段玉裁注>側革切，十六部。</段玉裁注>
</內容>

<說文字頭>娕</說文字頭>
<內容>
<許慎釋>謹也。</許慎釋>
<段玉裁注>謹者，愼也。按《史記》申屠嘉傳。娖娖廉謹。說者多云娖卽娕字。《玉篇》、《廣韵》皆不謂一字也。</段玉裁注>
<許慎釋>从女，束聲。讀若謹敕數數。</許慎釋>
<段玉裁注>未詳。錢氏大昕云：數數卽娖娖。小顏云：持整之皃。測角切，三部。</段玉裁注>
</內容>

<說文字頭>嬐</說文字頭>
<內容>
<許慎釋>敏疾也。从女，僉聲。</許慎釋>
<段玉裁注>息廉切，七部。</段玉裁注>
<許慎釋>一曰莊敬皃。</許慎釋>
</內容>

<說文字頭>嬪</說文字頭>
<內容>
<許慎釋>服也。</許慎釋>
<段玉裁注>〈堯典〉曰。釐降二女于嬀汭。嬪于虞。〈大雅〉曰：摰仲女任。自彼殷商。來嫁于周。曰嬪于京。傳曰。嬪，婦也。按婦者，服也。故釋嬪亦曰服也。老子賓與臣同義。故《詩》曰率土之賓。莫非王臣。嬪與婦同義、亦其理也。</段玉裁注>
<許慎釋>从女，賓聲。</許慎釋>
<段玉裁注>符眞切，十二部。</段玉裁注>
</內容>

<說文字頭><img src="621A-01">𡠦</img></說文字頭>
<內容>
<許慎釋>至也。</許慎釋>
<段玉裁注>以雙聲㬪韵釋之。</段玉裁注>
<許慎釋>从女，埶聲。</許慎釋>
<段玉裁注>各本作執聲。篆作𡠗。非也。今正。从執則非聲矣。脂利切，十五部。</段玉裁注>
<許慎釋>〈周書〉曰：大命不？。</許慎釋>
<段玉裁注>周當爲商。字之誤也。此西伯戡黎文。陸氏《釋文》云：摯本又作？。是陸氏所見尙有作？者。某氏傳云：至也。與許說同也。</段玉裁注>
<許慎釋>讀若埶同。</許慎釋>
<段玉裁注>鍇本作執。誤。今正。</段玉裁注>
<許慎釋>一曰〈虞書〉雉？。</許慎釋>
<段玉裁注>此別一義。謂？卽今䞇字。引〈堯典〉一死䞇以明之。鄭康成曰。䞇之言至。所以自致。是其義相近。〈虞書〉當作〈唐書〉「詳〈禾部〉。</段玉裁注>
</內容>

<說文字頭>㛥</說文字頭>
<內容>
<許慎釋>？伏也。</許慎釋>
<段玉裁注>？者，低頭也。伏者，伺也。</段玉裁注>
<許慎釋>从女，沓聲。</許慎釋>
<段玉裁注>他合切，八部。</段玉裁注>
<許慎釋>一曰<pb n="627-1"/>服意也。</許慎釋>
<段玉裁注>服各本作伏。今依《集韵》、《類篇》正。悅服之意也。</段玉裁注>
</內容>

<說文字頭>妟</說文字頭>
<內容>
<許慎釋>安也。</許慎釋>
<段玉裁注>安者，竫也。今經傳無妟字。</段玉裁注>
<許慎釋>从女、从日。</許慎釋>
<段玉裁注>女系日下。陰統乎陽也。婦從夫則安。會意。烏諫切。十四部。宴匽从以爲聲。</段玉裁注>
<許慎釋>《詩》曰：㠯妟父母。</許慎釋>
<段玉裁注>今《毛詩》無此。葢〈周南〉歸寧父母之異文也。《毛傳》曰：寧，安也。尋《詩》上文言告言歸。歸謂嫁也。方嫁不當遽圖歸寧。則此歸字作以字爲善。謂可用以安父母之心。草蟲未見君子、憂心沖沖箋云：在塗而憂。憂不當君子。無以寧父母。故心衝衝然。葛覃曷澣曷否二句箋云：言常自絜淸以事君子。正謂能事君子、則能寧父母心。二箋義互相足也。</段玉裁注>
</內容>

<說文字頭>嬗</說文字頭>
<內容>
<許慎釋>？也。</許慎釋>
<段玉裁注>今人用嬋字亦作此。</段玉裁注>
<許慎釋>从女，亶聲。</許慎釋>
<段玉裁注>時戰切，十四部。</段玉裁注>
<許慎釋>一曰傳也。</許慎釋>
<段玉裁注>《孟子》：孔子曰。唐虞禪。夏后殷周繼。依許說、凡禪位字當作嬗。禪非其義也。禪行而嬗廢矣。嬋者，蟬聯之意。</段玉裁注>
</內容>

<說文字頭>嫴</說文字頭>
<內容>
<許慎釋>保任也。</許慎釋>
<段玉裁注>《急就篇》「疻痏保辜謕呼號。師古曰。保辜者，各隨其輕重。令毆者以日數保之。限內致死則坐重辜也。按保辜、唐律今律皆有之。辜者，嫴之省。嫴與保同義㬪字。師古以坐重辜解之。誤矣。春秋《公羊傳》〔注〕曰：古者，保辜。鄭伯髡原爲大夫<pb n="627-2"/>所傷。以傷辜死。君親無將見辜者，辜內當以弑君論之。辜外當以傷君論之。辜皆當作嫴。原許君之義。實不專謂罪人保嫴。謂凡事之估計豫圖耳。《廣雅》曰：嫴搉、都凡也。是其理也。</段玉裁注>
<許慎釋>从女，辜聲。</許慎釋>
<段玉裁注>古胡切，五部。</段玉裁注>
</內容>

<說文字頭>媻</說文字頭>
<內容>
<許慎釋>奢也。</許慎釋>
<段玉裁注>奢者，張也。趙注《孟子》、《廣雅》〈釋詁〉皆曰。般，大也。媻之从般、亦取大意。〈子虛賦〉：媻姍勃窣。借用此爲蹣跚字。</段玉裁注>
<許慎釋>从女，般聲。</許慎釋>
<段玉裁注>薄波切，按當依《廣韵》薄官切。古音在十四部。</段玉裁注>
<許慎釋>一曰小妻也。</許慎釋>
<段玉裁注>小徐有此五字。《廣韵》同。小妻字史多有之。見《漢書》枚乘傳、外戚傳、佞幸傳、後書陽球傳。漢時名之不正者。</段玉裁注>
</內容>

<說文字頭>娑</說文字頭>
<內容>
<許慎釋>舞也。</許慎釋>
<段玉裁注>〈陳風〉東門之枌曰。婆娑其下。市也婆娑。《爾雅》及《毛傳》皆曰。婆娑。舞也。《詩音義》曰。婆步波反。《說文》作媻。《爾雅音義》但云娑素何反。不爲婆字作音。葢陸所據《爾雅》固作娑娑。〈魯頌傳〉曰：犧尊有沙飾也。鄭志。張逸曰。犧讀爲沙。沙、鳯皇也。不解鳯皇何以爲沙。答曰。刻畫鳯皇之象於尊。其形娑娑然。按今經傳娑娑字皆改作婆娑。《詩》、《爾雅》卽以媻娑連文。恐尙非古也。然古書中用婆娑字者不少。存愚說以俟攷訂可耳。</段玉裁注>
<許慎釋>从女，沙聲。</許慎釋>
<段玉裁注>素何切，十七部。</段玉裁注>
<許慎釋>《詩》曰：市也媻娑。</許慎釋>
</內容>

<說文字頭>姷</說文字頭>
<內容>
<許慎釋>耦也。</許慎釋>
<段玉裁注>耕有耦者，取相助也。故引伸之、凡相助曰耦。姷之義取乎此。《周禮》宮正。以樂侑食。鄭曰。侑猶勸也。按勸卽助。《左傳》「王享醴。命晉侯宥。杜云：既饗又命晉侯助以束帛。以助釋宥。古經多叚宥爲侑。《毛詩》則叚右爲之。傳曰。右，勸也。</段玉裁注>
<許慎釋>从女，有聲，讀若祐。</許慎釋>
<段玉裁注>于救切，古音在一部。</段玉裁注>
</內容>

<說文字頭><img src="621B-01">侑</img></說文字頭>
<內容>
<許慎釋>姷或从人。</許慎釋>
<段玉裁注>今通用此體。</段玉裁注>
</內容>

<說文字頭>姰</說文字頭>
<內容>
<許慎釋>均適也。</許慎釋>
<段玉裁注>均舊作鈞。今正。</段玉裁注>
<許慎釋>男女倂也。</許慎釋>
<段玉裁注>倂者，竝也。按《篇》、《韵》皆訓姰爲狂。相倫黃練二切。今義今音也。</段玉裁注>
<許慎釋>从女，旬聲，讀若旬。</許慎釋>
<段玉裁注>居匀切，十二部。</段玉裁注>
</內容>

<說文字頭>姕</說文字頭>
<內容>
<許慎釋>婦人小物也。</許慎釋>
<段玉裁注>小物謂用物之瑣屑者。今人用些字取𣁋細之意。卽姕之俗體也。</段玉裁注>
<許慎釋>从女，此聲。</許慎釋>
<段玉裁注>卽移切，古音當在十六部。</段玉裁注>
<許慎釋>《詩》曰：婁舞姕姕。</許慎釋>
<段玉裁注>〈小雅〉賓之初筵文。婁舊作屢。今正。姕姕、《詩》作傞傞。傳曰。傞傞、不止也。古此聲差聲冣近。〈庸風〉：玼兮玼兮。或作瑳兮瑳兮。</段玉裁注>
</內容>

<說文字頭>妓</說文字頭>
<內容>
<許慎釋>婦人小物也。</許慎釋>
<段玉裁注>今俗用爲女伎字。</段玉裁注>
<許慎釋>从女，支聲，讀若蚑。</許慎釋>
<段玉裁注>蚑各本作跂。今正。〈虫部〉曰。凡生之類。行皆曰蚑。渠綺切，十六部。</段玉裁注>
</內容>

<說文字頭>嬰</說文字頭>
<內容>
<許慎釋>繞也。</許慎釋>
<段玉裁注>各本作頸飾也。今正。貝部<pb n="628"/>賏、頸飾也。嬰與賏非一字。則解不應同。孫綽天台山賦。方解纓絡。李引《說文》嬰，繞也。纓與嬰通。陸機赴洛中道作《詩》「世纲嬰我身。李引《說文》嬰，繞也。唐初本可據。繞者，纏也。一切纏繞如賏之纏頸。故其字从賏。越絕書。嬰榮楯以白璧。司馬法。大夫嬰弓。《山海經》「嬰以百圭百璧。謂陳之以環祭也。又燕山多嬰石。言石似玉。有符采嬰帶也。凡史言嬰城自守、皆謂以城圍繞而守也。凡言嬰兒、則嫛婗之轉語。</段玉裁注>
<許慎釋>从女賏。賏、貝連也。頸飾。</許慎釋>
<段玉裁注>各本作其連也。今正。又移頸飾二字於此。此六字釋以賏會意之恉。於盈切，十一部。</段玉裁注>
</內容>

<說文字頭><img src="622A-01">𡛝</img></說文字頭>
<內容>
<許慎釋>三女爲？。</許慎釋>
<段玉裁注>〈唐風〉綢繆曰。今夕何夕。見此粲者。《毛傳》「三女爲粲。大夫一妻二妾。</段玉裁注>
<許慎釋>？。</許慎釋>
<段玉裁注>逗。</段玉裁注>
<許慎釋>美也。</許慎釋>
<段玉裁注>〈周語〉。有三女奔密康公。其母曰。夫獸三爲羣。人三爲衆。女三爲粲。夫粲、美之物也。衆以美物歸女。而何德以堪之。</段玉裁注>
<許慎釋>从女，？聲。</許慎釋>
<段玉裁注>大徐作？省聲。按經傳作粲。叚借字。陸德明曰。《字林》作㛑。漢晉字之變遷也。倉案切，十四部。</段玉裁注>
</內容>

<說文字頭>媛</說文字頭>
<內容>
<許慎釋>美女也。人所欲援也。</許慎釋>
<段玉裁注>〈庸風〉：邦之媛也。〔傳〕曰：美女爲媛。援者，引也。謂人所欲引爲己助者也。《鄭箋》《詩》云：邦人所依倚以爲援<pb n="628-1"/>助也。援媛以㬪韵爲訓。</段玉裁注>
<許慎釋>从女，爰聲。</許慎釋>
<段玉裁注>依小徐本。無爰引也三字。王眷切，十四部。</段玉裁注>
<許慎釋>《詩》曰：邦之媛兮。</許慎釋>
<段玉裁注>君子偕老文。兮今《詩》作也。許作兮。又偁玉之瑱兮。可證許所據也字皆作兮。</段玉裁注>
</內容>

<說文字頭>娉</說文字頭>
<內容>
<許慎釋>問也。</許慎釋>
<段玉裁注>凡娉女及聘問之禮古皆用此字。娉者，專詞也。聘者，氾詞也。耳部曰。聘者，訪也。言部曰。氾謀曰訪。故知聘爲氾詞也。若夫《禮經》大曰聘。小曰問。渾言之皆曰聘。此必有所專適。非氾詞也。至於聘則爲妻。則又造字所以从女之故。而經傳槩以聘代之。聘行而娉廢矣。</段玉裁注>
<許慎釋>从女，甹聲。</許慎釋>
<段玉裁注>匹正切，十一部。</段玉裁注>
</內容>

<說文字頭>娽</說文字頭>
<內容>
<許慎釋>隨從也。</許慎釋>
<段玉裁注>《史記》平原君列傳曰。公等錄錄。因人成事。王卲云：錄錄、借字。《說文》娽娽、隨從之皃也。依王本多四字。</段玉裁注>
<許慎釋>从女，彔聲。</許慎釋>
<段玉裁注>力六切，三部。</段玉裁注>
</內容>

<說文字頭>妝</說文字頭>
<內容>
<許慎釋>飾也。</許慎釋>
<段玉裁注>此飾篆引伸之義也。宋玉賦曰。體美容冶。不待飾裝。〈上林賦〉「靘䊋刻飾。䊋者，俗字。裝者，叚借字。</段玉裁注>
<許慎釋>从女，爿聲。</許慎釋>
<段玉裁注>側羊切，十部。</段玉裁注>
</內容>

<說文字頭>孌</說文字頭>
<內容>
<許慎釋>慕也。从女，䜌聲。</許慎釋>
<段玉裁注>此篆在籒文爲？，順也。在小篆爲今之戀，慕也。凡許書複見之篆皆不得議刪（⿰刂）。《廣韵》卅三線曰。戀，慕也。孌戀爲古今字。《廣韵》力眷切。十四部。大徐力沇切。《廣韵》二十<pb n="628-2"/>八獮此切訓美好。</段玉裁注>
</內容>

<說文字頭>媟</說文字頭>
<內容>
<許慎釋>嬻也。</許慎釋>
<段玉裁注>與下篆爲轉注：媟與〈日部〉暬義似同而實異。宋人合爲一字。非也。《方言》曰：媟，狎也。漢枚乘傳曰。以故得媟黷貴幸。今人以褻衣字爲之。褻行而媟廢矣。</段玉裁注>
<許慎釋>从女，枼聲。</許慎釋>
<段玉裁注>私列切，十五部。</段玉裁注>
</內容>

<說文字頭>嬻</說文字頭>
<內容>
<許慎釋>媟嬻也。</許慎釋>
<段玉裁注>單言之曰媟、曰嬻。絫言之曰媟嬻。《國語》「陳侯淫於夏氏。不亦嬻姓矣乎。惟明道本不誤。今人以溝瀆字爲之。瀆行而嬻廢矣。黑部有黷。握持垢也。義亦與嬻別。</段玉裁注>
<許慎釋>从女，𧶠聲。</許慎釋>
<段玉裁注>徒谷切，三部。</段玉裁注>
</內容>

<說文字頭>䆯</說文字頭>
<內容>
<許慎釋>短面也。</許慎釋>
<段玉裁注>《淮南書》曰：聖人之思脩。愚人之思叕。高注：叕，短也。《方言》「𠭴，短也。注：蹶𠭴、短小皃。䆯篆葢形聲兼會意。</段玉裁注>
<許慎釋>从女，窡聲。</許慎釋>
<段玉裁注>丁滑切，十五部。</段玉裁注>
</內容>

<說文字頭>嬖</說文字頭>
<內容>
<許慎釋>？嬖。</許慎釋>
<段玉裁注>逗。</段玉裁注>
<許慎釋>？也。</許慎釋>
<段玉裁注>《玉篇》作便僻也。《廣韵》曰：。愛也。卑也。妾也。按經傳中不外此三義。</段玉裁注>
<許慎釋>从女，辟聲。</許慎釋>
<段玉裁注>博計切，十六部。</段玉裁注>
</內容>

<說文字頭><img src="622B-01">𡢖</img></說文字頭>
<內容>
<許慎釋>難也。</許慎釋>
<段玉裁注>大東傳曰。契契、憂苦也。擊𡔷傳曰。契濶、勤苦也。按契與？音近。《廣韵》？音契。</段玉裁注>
<許慎釋>从女，𣪠聲。</許慎釋>
<段玉裁注>苦賣切，十六部。</段玉裁注>
</內容>

<說文字頭>妎</說文字頭>
<內容>
<許慎釋>妬也。</許慎釋>
<段玉裁注>《字林》亦云：疾妎，妬也。按〈楚語〉弭其百苛。殄其䜛慝。韋注曰：弭，止也。殄，覆也。明道本不誤。謂解除之也。今本譌作妎其䜛慝。文理不可通。</段玉裁注>
<許慎釋>从女，介聲。</許慎釋>
<段玉裁注>胡葢切，十五部。</段玉裁注>
</內容>

<說文字頭>妬</說文字頭>
<內容>
<許慎釋>婦妬夫也。从女，石聲。</許慎釋>
<段玉裁注>各本作戶聲。篆亦作妒。今正。此如柘槖蠧等字皆以石爲聲。戶非聲也。當故切，五部。</段玉裁注>
</內容>

<說文字頭>媢</說文字頭>
<內容>
<許慎釋>夫妬婦也。</許慎釋>
<段玉裁注>大學曰。媢疾以惡之。鄭曰。媢，妬也。《顏氏家訓》曰。太史公論英布曰。禍之興自愛姬。生於妬媚。《漢書》外戚傳亦云：成結寵妾妬媚之誅。此二媚字竝當作媢。五宗世家亦云：常山憲王后妬媢。王充《論衡》云：妬夫媢婦生則忿怒鬬訟。按顏所舉、惟英布傳是此字本義。其餘皆與妬不分別。《尙書》衹作冒。</段玉裁注>
<許慎釋>从女，冒聲。</許慎釋>
<段玉裁注>莫報切，古音在三部。</段玉裁注>
<許慎釋>一曰梅目相視也。</許慎釋>
<段玉裁注>梅當作怒。〈周語〉曰。道路以目。按杜《詩》用抉眼、卽易之反目也。許〈目部〉云：䀗、涓目也。梅目或䀗目之誤。所謂裂眥。又按梅當作侮。謂目相侮也。《史記》曰目𥬇之。</段玉裁注>
</內容>

<說文字頭><img src="622B-02">𡝩</img></說文字頭>
<內容>
<許慎釋>巧也。</許慎釋>
<段玉裁注>此與？各字。今用？爲？。非也。</段玉裁注>
<許慎釋>《詩》曰：桃之？？。女子𥬇皃。</許慎釋>
<段玉裁注>〈木部〉巳偁桃之枖枖矣。此作？？。葢三家《詩》也。釋爲女子𥬇皃。以明？之別一義。</段玉裁注>
<許慎釋>从女，芺聲。</許慎釋>
<段玉裁注>於喬切。二部。俗省作妖。</段玉裁注>
</內容>

<說文字頭>佞</說文字頭>
<內容>
<許慎釋>巧讇高材也。</許慎釋>
<段玉裁注>巧者，技也。讇者，諛也。</段玉裁注>
<許慎釋>从女，仁聲。</許慎釋>
<段玉裁注>小徐作仁聲。大徐作从信省。按今音佞乃定切，故徐鉉、張次立疑仁非聲。攷〈晉語〉「佞之見佞。果喪其田。詐之見詐。果喪其賂。古音佞與田韵。則仁聲是也。十二部。音轉入十一部。</段玉裁注>
</內容>

<說文字頭>嫈</說文字頭>
<內容>
<許慎釋>小心態也。</許慎釋>
<段玉裁注>見嫇篆下。</段玉裁注>
<許慎釋>从女，熒省聲。</許慎釋>
<段玉裁注>烏莖切，十一部。</段玉裁注>
</內容>

<說文字頭>嫪</說文字頭>
<內容>
<許慎釋>婟也。</許慎釋>
<段玉裁注>《聲類》云：婟嫪、戀惜也。</段玉裁注>
<許慎釋>从女，翏聲。</許慎釋>
<段玉裁注>郎到切，古音在三部。</段玉裁注>
</內容>

<說文字頭>婟</說文字頭>
<內容>
<許慎釋>嫪也。</許慎釋>
<段玉裁注>《爾雅》「鶭、澤虞。郭注：今婟澤鳥。常在澤中。見人輒鳴喚不去。按此二篆爲轉注：</段玉裁注>
<許慎釋>从女，固聲。</許慎釋>
<段玉裁注>胡誤切，五部。</段玉裁注>
</內容>

<說文字頭>姿</說文字頭>
<內容>
<許慎釋>態也。</許慎釋>
<段玉裁注>態者，意也。姿謂意態也。</段玉裁注>
<許慎釋>从女，次聲。</許慎釋>
<段玉裁注>卽夷切，十五部。</段玉裁注>
</內容>

<說文字頭>㜘</說文字頭>
<內容>
<許慎釋>驕也。</許慎釋>
<段玉裁注>驕俗本作嬌。小徐不誤。古無嬌字。凡云嬌卽驕也。《文選》〈琴賦〉「或怨㜘而躊躇。〈幽憤〉詩「恃愛肆姐姐」，卽㜘之省。李善皆引《說文》「㜘，嬌也」，與魏文帝箋「蹇姐名昌，姐亦㜘字」。按〈心部〉「怚，驕也」，音義皆同。</段玉裁注>
<許慎釋>从女，虘聲。</許慎釋>
<段玉裁注>子豫切，五部。</段玉裁注>
</內容>

<說文字頭>妨</說文字頭>
<內容>
<許慎釋>害也。</許慎釋>
<段玉裁注>害者，傷也。</段玉裁注>
<許慎釋>从女，方聲。</許慎釋>
<段玉裁注>敷方切。十部。亦去聲。</段玉裁注>
</內容>

<說文字頭>妄</說文字頭>
<內容>
<許慎釋>亂也。从女，亡聲。</許慎釋>
<段玉裁注>巫放切，十部。</段玉裁注>
</內容>

<說文字頭>媮</說文字頭>
<內容>
<許慎釋>巧黠也。</許慎釋>
<段玉裁注>按偷盜字當作此媮。</段玉裁注>
<許慎釋>从女，俞聲。</許慎釋>
<段玉裁注>託侯切，四部。</段玉裁注>
</內容>

<說文字頭><img src="623A-01">𡜂</img></說文字頭>
<內容>
<許慎釋>？鹵。</許慎釋>
<段玉裁注>逗。㬪韵字。</段玉裁注>
<許慎釋>貪也。</許慎釋>
<段玉裁注>貪者，欲物也。</段玉裁注>
<許慎釋>从女，污聲。</許慎釋>
<段玉裁注>胡古切，五部。</段玉裁注>
</內容>

<說文字頭>娋</說文字頭>
<內容>
<許慎釋>小小㑴也。</許慎釋>
<段玉裁注>侵者，漸進也。凡用稍稍字、謂出物有漸。凡用娋娋字、謂以漸侵物也。《方言》「娋，姊也。方俗語也。</段玉裁注>
<許慎釋>从女，肖聲。</許慎釋>
<段玉裁注>息約切。按當依《篇》、《韵》所敎切。</段玉裁注>
</內容>

<說文字頭>㛆</說文字頭>
<內容>
<許慎釋>量也。</許慎釋>
<段玉裁注>《廣韵》作挆。云稱量。</段玉裁注>
<許慎釋>从女，朵聲。</許慎釋>
<段玉裁注>丁果切，十七部。</段玉裁注>
</內容>

<說文字頭>妯</說文字頭>
<內容>
<許慎釋>動也。</許慎釋>
<段玉裁注>〈小雅〉「憂心且妯。〈釋詁〉、《毛傳》皆曰。妯，動也。箋云：妯之言悼也。《方言》「妯，擾也。人不靜曰妯。按心部引《詩》憂心且怞。</段玉裁注>
<許慎釋>从女，由聲。</許慎釋>
<段玉裁注>徒歴切。古音在三部。《廣韵》丑鳩切。《方言》妯娌、度六切。</段玉裁注>
</內容>

<說文字頭>嫌</說文字頭>
<內容>
<許慎釋>不平於心也。</許慎釋>
<段玉裁注>心部曰。慊，疑也。嫌與慊義別。</段玉裁注>
<許慎釋>从女，兼聲。</許慎釋>
<段玉裁注>戶兼切，七部。</段玉裁注>
<許慎釋>一曰疑也。</許慎釋>
<段玉裁注>此謂二篆義同。</段玉裁注>
</內容>

<說文字頭>𡞞</說文字頭>
<內容>
<許慎釋>減也。</許慎釋>
<段玉裁注>減者，損也。按〈水部〉又曰。渻、少減也。然則𡞞渻音義皆同。作省者叚借字也。省行而𡞞渻廢矣。許書凡云省改皆作省。應以𡞞正之。</段玉裁注>
<許慎釋>从女，省聲。</許慎釋>
<段玉裁注>所景切，十二部。</段玉裁注>
</內容>

<說文字頭>婼</說文字頭>
<內容>
<許慎釋>不順也。</許慎釋>
<段玉裁注>《毛詩傳》曰：若，順也。此字从若則當訓順。而云不順也。此猶祀从巳、而訓祭無巳也。</段玉裁注>
<許慎釋>从女，若聲。</許慎釋>
<段玉裁注>丑略切，五部。</段玉裁注>
<許慎釋>《春秋傳》有叔孫婼。</許慎釋>
<段玉裁注>魯大夫也。</段玉裁注>
</內容>

<說文字頭>婞</說文字頭>
<內容>
<許慎釋>很也。</許慎釋>
<段玉裁注>很者，不聽從也。王逸〈離騷〉注同。</段玉裁注>
<許慎釋>一曰見親。</許慎釋>
<段玉裁注>小徐有此四字。按凡親幸、嬖幸、當作此婞。</段玉裁注>
<許慎釋>从女，幸聲。</許慎釋>
<段玉裁注>胡頂切，十一部。</段玉裁注>
<許慎釋>楚詞曰。鯀婞直。</許慎釋>
<段玉裁注>〈離騷〉文。此證佷義。</段玉裁注>
</內容>

<說文字頭>嫳</說文字頭>
<內容>
<許慎釋>易使怒也。</許慎釋>
<段玉裁注>《廣韵》：嫳、輕薄之皃。</段玉裁注>
<許慎釋>从女，敝聲。讀若撆擊。</許慎釋>
<段玉裁注>撆擊見手部。匹滅切，十五部。</段玉裁注>
</內容>

<說文字頭>嫸</說文字頭>
<內容>
<許慎釋>好枝？人語也。</許慎釋>
<段玉裁注>枝？見丯部。謂不欲人語、而言他以枝格之也。《廣韵》曰：。嫸、偏忮。</段玉裁注>
<許慎釋>一曰靳也。</許慎釋>
<段玉裁注>謂靳固也。《左傳》〔注〕曰：戲而相媿曰靳。</段玉裁注>
<許慎釋>从女，善聲。</許慎釋>
<段玉裁注>旨善切，十四部。</段玉裁注>
</內容>

<說文字頭>娺</說文字頭>
<內容>
<許慎釋>疾悍也。</許慎釋>
<段玉裁注>敏疾而勇也。《廣韵》曰：。婠娺、好皃。</段玉裁注>
<許慎釋>从女，叕聲，讀若？。</許慎釋>
<段玉裁注>今丁滑切。十五部。許讀若唾者，合音也。</段玉裁注>
</內容>

<說文字頭>㜝</說文字頭>
<內容>
<許慎釋>含怒也。一曰難知也。从女，酓聲。</許慎釋>
<段玉裁注>五感切，七部。</段玉裁注>
<許慎釋>《詩》曰：碩大且㜝。</許慎釋>
<段玉裁注>〈陳風〉澤陂文。今《詩》作儼。傳曰。矜莊皃。一作曮。《太平御覽》引《韓詩》作㜝。㜝、重頤也。《廣雅》〈釋詁〉曰：㜝，美也。葢三家《詩》有作㜝者。許偁以證字形而已。不謂《詩》義同含怒、難知二解也。</段玉裁注>
</內容>

<說文字頭>娿</說文字頭>
<內容>
<許慎釋>媕娿也。</許慎釋>
<段玉裁注>媕娿雙聲字。《韵會》作陰阿。李燾本作陰娿。《集韵》、《類篇》同。《廣韵》曰：。媕娿不決。媕音庵。</段玉裁注>
<許慎釋>从女，阿聲。</許慎釋>
<段玉裁注>烏何切，十七部。</段玉裁注>
</內容>

<說文字頭>姸</說文字頭>
<內容>
<許慎釋>技也。</許慎釋>
<段玉裁注>技者，巧也。《釋名》曰：姸，硏也。硏精於事宜則無蚩繆也。蚩，癡也。按此爲今用姸媸字所本。《方言》「自關而西秦晉之故都謂好曰姸。</段玉裁注>
<許慎釋>一曰不省錄事也。</許慎釋>
<段玉裁注>省錄、謂檢點收錄也。《魏書》。劉祥言事蒙遜曰。劉裕入關。敢姸姸然也。斬之。此正謂其不曉事也。</段玉裁注>
<許慎釋>从女，幵聲。</許慎釋>
<段玉裁注>五堅切，十四部。</段玉裁注>
<許慎釋>一曰難㑴也。讀若硏。一曰慧也。一曰安也。</許慎釋>
</內容>

<說文字頭>娃</說文字頭>
<內容>
<許慎釋>圜深目皃也。</許慎釋>
<段玉裁注>洼、深池也。窐、甑空也。凡圭聲字義略相似。</段玉裁注>
<許慎釋>从女，圭聲。</許慎釋>
<段玉裁注>於佳切，十六部。</段玉裁注>
<許慎釋>或曰。吳楚之閒謂好娃。</許慎釋>
<段玉裁注>《方言》「娃，美也。吳楚衡淮之閒曰娃。故吳有館娃之宮。</段玉裁注>
</內容>

<說文字頭><img src="623B-01">𨻤</img></說文字頭>
<內容>
<許慎釋>不媚。歬卻？？也。</許慎釋>
<段玉裁注>《後漢書》「班昭女誡曰。動靜輕脫。視聽陜輸。陜輸、不定皃。</段玉裁注>
<許慎釋>从女，陝聲。</許慎釋>
<段玉裁注>失冄切，七部。</段玉裁注>
</內容>

<說文字頭>妜</說文字頭>
<內容>
<許慎釋>鼻目閒皃。</許慎釋>
<段玉裁注>謂若眉語目成然也。</段玉裁注>
<許慎釋>从女，夬聲。</許慎釋>
<段玉裁注>於說切。十五部。《廣韵》於決切。</段玉裁注>
<許慎釋>讀若煙火炔炔。</許慎釋>
<段玉裁注>〈火部〉無此字。葢卽焆焆煙<pb n="630"/>皃之或體也。焆音因悅切。</段玉裁注>
</內容>

<說文字頭>孈</說文字頭>
<內容>
<許慎釋>愚戇多態也。</許慎釋>
<段玉裁注>戇者，愚也。愚者，戇也。</段玉裁注>
<許慎釋>从女，巂聲，讀若隓。</許慎釋>
<段玉裁注>式吹切。《篇》、《韵》移爾胡卦二切。十六部。隓篆文作𡐦。十六十七合音冣近。</段玉裁注>
</內容>

<說文字頭>㜇</說文字頭>
<內容>
<許慎釋>不說也。</許慎釋>
<段玉裁注>說者，今之悅字。心部曰。恚者，恨也。㜇从恚聲。形聲中有會意。</段玉裁注>
<許慎釋>从女，恚聲。</許慎釋>
<段玉裁注>於避切，十六部。</段玉裁注>
</內容>

<說文字頭>嫼</說文字頭>
<內容>
<許慎釋>怒皃。从女，黑聲。</許慎釋>
<段玉裁注>呼北切。一部。按此字《廣韵》烏黠切。嫉怒也。則黑非聲矣。《玉篇》莫勒切。奴也。奴者怒之誤。</段玉裁注>
</內容>

<說文字頭><img src="624A-01">𡛟</img></說文字頭>
<內容>
<許慎釋>輕也。从女，戉聲。</許慎釋>
<段玉裁注>王伐切，十五部。</段玉裁注>
</內容>

<說文字頭>嫖</說文字頭>
<內容>
<許慎釋>輕也。</許慎釋>
<段玉裁注>與〈人部〉僄音義皆同。漢霍去病票姚校尉。票姚讀如飄搖。謂輕疾也。荀悅漢紀作票鷂。音亦同耳。古多平聲。後代乃多改爲去聲。師古讀頻妙羊召二切。殊失古意。證以杜子美《詩》「益可見矣。</段玉裁注>
<許慎釋>从女，票聲。</許慎釋>
<段玉裁注>匹招切，二部。</段玉裁注>
</內容>

<說文字頭>㛗</說文字頭>
<內容>
<許慎釋>訬疾也。</許慎釋>
<段玉裁注>訬者，訬擾也。《漢書》述曰。江都輕訬。謂輕薄爲訬也。㛗與訬雙聲。又女字也。穆天子傳。盛姬之喪。叔㛗爲主。</段玉裁注>
<許慎釋>从女，𡋲聲。</許慎釋>
<段玉裁注>昨禾切。十七部。《廣韵》醋伽切。</段玉裁注>
</內容>

<說文字頭>姎</說文字頭>
<內容>
<許慎釋>女人自偁姎我也。</許慎釋>
<段玉裁注>各本我上奪姎，今補。《後漢書》西夷傳注、《廣韵》三十三<pb n="630-1"/>蕩皆引女人自偁姎我。姎我聯文。如吳人自偁阿儂耳。</段玉裁注>
<許慎釋>从女，央聲。</許慎釋>
<段玉裁注>烏浪切，按《後漢書》胡朗反。《廣韵》烏朗切。十部。</段玉裁注>
</內容>

<說文字頭>媁</說文字頭>
<內容>
<許慎釋>不說皃。</許慎釋>
<段玉裁注>說今悅字。</段玉裁注>
<許慎釋>恣也。</許慎釋>
<段玉裁注>小徐有此二字。</段玉裁注>
<許慎釋>从女，韋聲。</許慎釋>
<段玉裁注>羽非切。十五部。《廣韵》音威。</段玉裁注>
</內容>

<說文字頭>婎</說文字頭>
<內容>
<許慎釋>姿婎。</許慎釋>
<段玉裁注>逗。㬪韵字。</段玉裁注>
<許慎釋>恣也。</許慎釋>
<段玉裁注>恣各本作姿。今正。按心部恣者，縱也。諸書多謂暴厲曰恣雎。雎讀香季切。亦平聲。雎者，仰目也。未見縱恣之意。葢本作姿婎。或用恣雎爲之也。《集韵》、《類篇》皆云：姿婎、自縱皃。此許義也。今用雖爲語詞。有縱恣之意。葢本當作婎。叚雖爲之耳。雖行而婎廢矣。</段玉裁注>
<許慎釋>一曰醜也。</許慎釋>
<段玉裁注>與〈人部〉仳倠醜面之倠通用。</段玉裁注>
<許慎釋>从女，隹聲。</許慎釋>
<段玉裁注>許惟切，《集韵》、《類篇》自縱義讀虎癸切。十五部。</段玉裁注>
</內容>

<說文字頭>娹</說文字頭>
<內容>
<許慎釋>有守也。从女，弦聲。</許慎釋>
<段玉裁注>胡田切，十二部。</段玉裁注>
</內容>

<說文字頭>媥</說文字頭>
<內容>
<許慎釋>輕皃。从女，扁聲。</許慎釋>
<段玉裁注>芳連切，十二部。</段玉裁注>
</內容>

<說文字頭>嫚</說文字頭>
<內容>
<許慎釋>侮㑥也。</許慎釋>
<段玉裁注>㑥各本作易。今正。〈人部〉曰：侮者，㑥也。㑥者，輕也。嫚與心部之慢音同義別。凡嫚人當用此字。</段玉裁注>
<許慎釋>从女，曼聲。</許慎釋>
<段玉裁注>謀患切，十四部。</段玉裁注>
</內容>

<說文字頭>㛼</說文字頭>
<內容>
<許慎釋>疾言失次也。</許慎釋>
<段玉裁注>所謂儳言。</段玉裁注>
<許慎釋>从女，臿聲，讀若懾。</許慎釋>
<段玉裁注>丑聶切，八部。</段玉裁注>
</內容>

<說文字頭>嬬</說文字頭>
<內容>
<許慎釋>弱也。</許慎釋>
<段玉裁注>嬬之言濡也。濡，柔也。</段玉裁注>
<許慎釋>一曰下妻也。</許慎釋>
<段玉裁注>下妻猶小妻。《後漢書》光武紀曰。依託爲人下妻。《周易》「歸妹以須。《釋文》云：須荀陸作嬬。陸云妾也。</段玉裁注>
<許慎釋>从女，需聲。</許慎釋>
<段玉裁注>相俞切，古音在四部。</段玉裁注>
</內容>

<說文字頭>娝</說文字頭>
<內容>
<許慎釋>不肖也。从女，否聲。讀若竹皮箁。</許慎釋>
<段玉裁注>箁、竹箬也。見竹部。匹才切。一部。《篇》、《韵》布美切。</段玉裁注>
</內容>

<說文字頭>嬯</說文字頭>
<內容>
<許慎釋>遲鈍也。</許慎釋>
<段玉裁注>《集韵》「㦉當來切。卽此字也。今人謂癡如是。</段玉裁注>
<許慎釋>从女，臺聲。</許慎釋>
<段玉裁注>徒哀切，一部。</段玉裁注>
<許慎釋>闒嬯亦如此。</許慎釋>
<段玉裁注>謂其字亦如此作也。闒嬯、未聞。《廣韵》：蹋跆、連手唱歌也。</段玉裁注>
</內容>

<說文字頭>㜤</說文字頭>
<內容>
<許慎釋>下志貪頑也。从女，？聲。讀如深。</許慎釋>
<段玉裁注>乃忝切。七部。《篇》、《韵》式荏切。</段玉裁注>
</內容>

<說文字頭>㜗</說文字頭>
<內容>
<許慎釋>婪也。从女，參聲。</許慎釋>
<段玉裁注>七感切，七部。</段玉裁注>
</內容>

<說文字頭>婪</說文字頭>
<內容>
<許慎釋>貪也。</許慎釋>
<段玉裁注>此與心部之惏音義皆同。</段玉裁注>
<許慎釋>从女，林聲。</許慎釋>
<段玉裁注>盧含切，七部。</段玉裁注>
<許慎釋>杜林說。卜者攩相詐譣爲婪。</許慎釋>
<段玉裁注>攩譣各本作黨驗。今正。攩者，許之黨字。譣者，許之驗字也。</段玉裁注>
<許慎釋>讀若潭。</許慎釋>
</內容>

<說文字頭>嬾</說文字頭>
<內容>
<許慎釋>懈也。</許慎釋>
<段玉裁注>懈者，怠也。《集韵》、《類篇》作懈也。怠也。非是。</段玉裁注>
<許慎釋>从女，賴聲。</許慎釋>
<段玉裁注>洛旱切。此音於合韵得之。古音葢在十五部。俗作懶。</段玉裁注>
<許慎釋>一曰？也。</許慎釋>
<段玉裁注>大徐<pb n="630-3"/>作臥也。小徐作臥食。今正。臥部曰。楚謂小嬾曰？。从臥食。因之或奪一字、或析爲二字耳。</段玉裁注>
</內容>

<說文字頭>婁</說文字頭>
<內容>
<許慎釋>空也。</許慎釋>
<段玉裁注>凡中空曰婁。今俗語尙如是。凡一實一虛、層見㬪出曰婁。人曰離婁。窗牖曰麗廔。是其意也。故婁之義又爲數也。此正如窗牖。麗廔之多孔也。而轉其音爲力住切。俗乃加尸旁爲屢字。古有婁無屢也。《毛詩》婁豐年傳曰。婁，亟也。亟者，數也。角弓式居婁驕箋云：婁，斂也。此則謂爲摟之叚借也。</段玉裁注>
<許慎釋>从母、从中女。</許慎釋>
<段玉裁注>按从母、猶从無也。無者，空也。从中女、謂離卦。離中虛也。皆會意也。</段玉裁注>
<許慎釋>婁空之意也。</許慎釋>
<段玉裁注>婁空連讀。洛侯切，四部。</段玉裁注>
<許慎釋>一曰</許慎釋>
<段玉裁注>別一義。</段玉裁注>
<許慎釋>婁務。</許慎釋>
<段玉裁注>逗。</段玉裁注>
<許慎釋>愚也。</許慎釋>
<段玉裁注>務讀如瞀。婁務卽子部之㝅瞀。故云愚也。說詳彼注：</段玉裁注>
</內容>

<說文字頭><img src="624B-01">𡡼</img></說文字頭>
<內容>
<許慎釋>籒文婁。从人中女。𦥑聲。</許慎釋>
</內容>

<說文字頭><img src="624B-02">𡜰</img></說文字頭>
<內容>
<許慎釋>古文婁如此。</許慎釋>
<段玉裁注>按此上體當是从冏。卽窗牖、麗廔闓明之意也。</段玉裁注>
</內容>

<說文字頭>娎</說文字頭>
<內容>
<許慎釋>娎，㛍也。</許慎釋>
<段玉裁注>娎當是複舉字。《玉篇》云：娎，喜也。《廣韵》云：娎、喜皃。</段玉裁注>
<許慎釋>从女，折聲。</許慎釋>
<段玉裁注>許列切，八部。</段玉裁注>
</內容>

<說文字頭>㛍</說文字頭>
<內容>
<許慎釋>得志㛍㛍也。</許慎釋>
<段玉裁注>《篇》、《韵》皆云此義。邱協切。是與㥦音義皆同也。</段玉裁注>
<許慎釋>从女，夾聲。</許慎釋>
<段玉裁注>呼帖切，八部。</段玉裁注>
<許慎釋>一曰㛍，息也。一曰少气也。</許慎釋>
<段玉裁注>《篇》、《韵》皆云此義。呼牒切。《廣韵》也作皃。</段玉裁注>
</內容>

<說文字頭>嬈</說文字頭>
<內容>
<許慎釋>苛也。</許慎釋>
<段玉裁注>苛者，小艸也。引申爲瑣碎之偁。元應曰。苛，煩也。擾也。嬈亦惱也。苛音何可切。</段玉裁注>
<許慎釋>一曰？也。</許慎釋>
<段玉裁注>此也字補。</段玉裁注>
<許慎釋>戲弄也。</許慎釋>
<段玉裁注>元應引三倉嬲乃了切。弄也。惱也。按嬲乃嬈之俗字。故許不錄。嵇康與山巨源書。足下若嬲之不置。李善云：嬲、擿嬈也。音義與嬈同。奴了切。近孫氏星衍云：嬲卽嫋字艸書之譌。然嵇康艸蹟作娚。元應引三倉故有嬲字。則未可輕議。</段玉裁注>
<許慎釋>从女，堯聲。</許慎釋>
<段玉裁注>奴鳥切，二部。</段玉裁注>
<許慎釋>一曰嬥也。</許慎釋>
<段玉裁注>上文嬥下曰嬈也。二篆爲轉注：亦考老之例。然嬥之訓嬈、卽謂苛也，擾也。不當此有一曰嬥也四字。</段玉裁注>
</內容>

<說文字頭><img src="625A-01">𡢕</img></說文字頭>
<內容>
<許慎釋>惡也。</許慎釋>
<段玉裁注>許意葢謂毁物爲毁。謗人爲？。</段玉裁注>
<許慎釋>一曰人皃也。从女，毁聲。</許慎釋>
<段玉裁注>許委切，十六部。</段玉裁注>
</內容>

<說文字頭>姍</說文字頭>
<內容>
<許慎釋>誹也。</許慎釋>
<段玉裁注>《漢書》「姍笑三代。說者謂卽訕字也。</段玉裁注>
<許慎釋>从女，刪（⿰刂）省聲。</許慎釋>
<段玉裁注>所晏切，十四部。</段玉裁注>
<許慎釋>一曰翼？也。</許慎釋>
<段玉裁注>未聞。</段玉裁注>
</內容>

<說文字頭><img src="625A-02">𡞜</img></說文字頭>
<內容>
<許慎釋>醜也。</許慎釋>
<段玉裁注>醜者，可惡也。</段玉裁注>
<許慎釋>一曰老嫗也。</許慎釋>
<段玉裁注>婦人之老者曰嫗。不必母也。</段玉裁注>
<許慎釋>从女，酋聲，讀若蹴。</許慎釋>
<段玉裁注>七宿切，三部。</段玉裁注>
</內容>

<說文字頭>𡠜</說文字頭>
<內容>
<許慎釋>𡠜母。</許慎釋>
<段玉裁注>逗。母莫后切。</段玉裁注>
<許慎釋>古<pb n="631-1"/>帝妃都醜也。</許慎釋>
<段玉裁注>都猶冣也。民所聚曰都。故凡數曰都。詣極亦曰都。《漢書》古今人表。？母、黃帝妃。生蒼林。荀卿《詩》、四子講德論皆作嫫姆。講德論曰。嫫姆倭傀、善譽者不能揜其醜。</段玉裁注>
<許慎釋>从女，莫聲。</許慎釋>
<段玉裁注>莫胡切。五部。按郭注《方言》「莽音嫫母之嫫。是其讀模上聲。嫫母爲雙聲也。師古音謩。似未協。</段玉裁注>
</內容>

<說文字頭>婓</說文字頭>
<內容>
<許慎釋>往來婓婓也。</許慎釋>
<段玉裁注>當依《廣韵》作婓婓、往來皃。《玉篇》也亦作皃。〈小雅〉〔毛傳〕曰：騑騑、行不止之皃。與婓音義皆同。</段玉裁注>
<許慎釋>从女，非聲。</許慎釋>
<段玉裁注>芳非切，十五部。</段玉裁注>
<許慎釋>一曰大醜皃。</許慎釋>
</內容>

<說文字頭>孃</說文字頭>
<內容>
<許慎釋>煩？也。</許慎釋>
<段玉裁注>煩、熱頭痛也。？，煩也。今人用擾攘字、古用孃。賈誼傳作搶攘。《莊子》在宥作傖囊。楚詞作恇攘。俗作劻勷。皆用叚借字耳。今攘行而孃廢矣。又按《廣韵》孃女良切、母稱。娘亦女良切、少女之号。唐人此二字分用畫然。故耶孃字斷無有作娘者。今人乃罕知之矣。</段玉裁注>
<許慎釋>一曰肥大也。</許慎釋>
<段玉裁注>《方言》「䑋、（郭音壤）盛也。秦晉或曰䑋。凡人言盛及其所愛偉其肥晠謂之䑋。郭注云：肥䑋多肉。按肉部既有䑋字矣。此與彼音義皆同也。《漢書》「壤子王梁、代。壤卽䑋孃字。</段玉裁注>
<許慎釋>从女，襄聲。</許慎釋>
<段玉裁注>女良切。十部。按前後二義皆當音壤。</段玉裁注>
</內容>

<說文字頭>嬒</說文字頭>
<內容>
<許慎釋>女黑色也。</許慎釋>
<段玉裁注>黑部曰。䵳、沃黑色也。音同義近。</段玉裁注>
<許慎釋>从女，會聲。</許慎釋>
<段玉裁注>古外切，十五部。</段玉裁注>
<許慎釋>《詩》曰：嬒兮蔚兮。</許慎釋>
<段玉裁注>〈曹風〉𠋫人文。今《詩》作薈。《毛傳》曰：薈蔚、雲興皃。按〈艸部〉既偁薈兮蔚兮矣。此或爲三家《詩》「或本作讀若《詩》曰薈兮蔚兮。今有舛奪。皆未可定也。</段玉裁注>
</內容>

<說文字頭>媆</說文字頭>
<內容>
<許慎釋>好皃。</許慎釋>
<段玉裁注>此謂柔耎之好也。補前文諸好所未備。</段玉裁注>
<許慎釋>从女，耎聲。</許慎釋>
<段玉裁注>形聲中有會意。而沇切。十四部。俗作輭。按俗音奴困切。又改其字作嫰。於形聲無當。</段玉裁注>
</內容>

<說文字頭>㛪</說文字頭>
<內容>
<許慎釋>誣挐也。</許慎釋>
<段玉裁注>《方言》「挐、揚州會稽之語也。或謂之惹。或謂之䛳。注言誣䛳也。又曰。誣、䛳，與也。吳越曰誣。荆齊曰䛳。與猶秦晉言阿與也。按㛪䛳同字。挐上从如。李仁甫本如是。《廣韵》同。</段玉裁注>
<許慎釋>从女，奄聲。</許慎釋>
<段玉裁注>依劔切，八部。</段玉裁注>
</內容>

<說文字頭>㜮</說文字頭>
<內容>
<許慎釋>過差也。</許慎釋>
<段玉裁注>差忒者，不相值也。凡不得其當曰過差。亦曰㜮。今字多以濫爲之。〈商頌〉。不僭不濫。傳曰。賞不僭、㓝不濫也。左氏曰。賞僭則懼及淫人。㓝濫則懼及善人。其字皆可作㜮。濫行而㜮廢矣。</段玉裁注>
<許慎釋>从女，監聲。</許慎釋>
<段玉裁注>盧噉切，八部。</段玉裁注>
<許慎釋>《論語》曰：小人竆斯㜮矣。</許慎釋>
<段玉裁注>衞靈公篇文。今作濫。</段玉裁注>
</內容>

<說文字頭>嫯</說文字頭>
<內容>
<許慎釋>侮㑥也。</許慎釋>
<段玉裁注>㑥各本作易。非是。前文曰嫚、侮㑥也。<pb n="631-3"/>字與慢別。此云嫯、侮㑥也。字與傲別。今則傲行而嫯廢矣。</段玉裁注>
<許慎釋>从女，敖聲。</許慎釋>
<段玉裁注>五到切，二部。</段玉裁注>
</內容>

<說文字頭>婬</說文字頭>
<內容>
<許慎釋>厶逸也。</許慎釋>
<段玉裁注>厶作私。非也。今正。厶音私。姦衺也。逸者，失也。失者，緃逸也。婬之字今多以淫代之。淫行而婬廢矣。</段玉裁注>
<許慎釋>从女，㸒聲。</許慎釋>
<段玉裁注>余箴切，七部。</段玉裁注>
</內容>

<說文字頭>姘</說文字頭>
<內容>
<許慎釋>除也。</許慎釋>
<段玉裁注>按《詩》作之屛之。其葘其翳。《論語》曰：屛四惡。屛皆謂除也。依許則屛，蔽也。姘，除也。義各有當。經傳皆用屛。屛行而姸廢矣。《莊子》「至貴國爵幷焉。注：幷、棄除也。是又叚幷爲之。</段玉裁注>
<許慎釋>从女，幷聲。</許慎釋>
<段玉裁注>普耕切。十一部。按今屛除之義讀上聲。</段玉裁注>
<許慎釋>漢律。齊民與妻婢姦曰姸。</許慎釋>
<段玉裁注>此別一義也。民各本作人。今正。高注《淮南》曰：齊民、凡人齊於民也。禮、士有妾。庶人不得有妾。故平等之民與妻婢私合名之曰姸。有罰。此姸取合幷之義。</段玉裁注>
</內容>

<說文字頭>奸</說文字頭>
<內容>
<許慎釋>犯婬也。</許慎釋>
<段玉裁注>此字謂犯姦婬之罪。非卽姦字也。今人用奸爲姦、失之。引申爲凡有所犯之偁。《左傳》多用此字。如二君有事、臣奸旗𡔷之類。</段玉裁注>
<許慎釋>从女，干聲。</許慎釋>
<段玉裁注>形聲中有會意。干，犯也。故字从干。古寒切，十四部。</段玉裁注>
</內容>

<說文字頭>姅</說文字頭>
<內容>
<許慎釋>婦人污也。</許慎釋>
<段玉裁注>謂月事及免身及傷孕皆是也。《廣韵》曰：。姅、傷孕也。傷孕者，懷子傷也。</段玉裁注>
<許慎釋>从女，半聲。</許慎釋>
<段玉裁注>博幔切，《廣韵》又音判。十四部。</段玉裁注>
<許慎釋>漢律曰。見姅變不得侍祠。</許慎釋>
<段玉裁注>按見姅變、如今俗忌入產婦房也。不可以侍祭祀。內則曰夫齋則不入側室之門、正此意。漢律與《周禮》相爲表裏。</段玉裁注>
</內容>

<說文字頭>娗</說文字頭>
<內容>
<許慎釋>女出病也。</許慎釋>
<段玉裁注>按病下當有容字。《廣雅》曰：娗娫，容也。然則謂女出而病容娗娗然也。《廣韵》有娗無婷。唐喬知之、杜甫《詩》皆用娉婷字。娉婷皆讀平聲。疑娗婷同字。長好皃。</段玉裁注>
<許慎釋>从女，廷聲。</許慎釋>
<段玉裁注>徒鼎切，十一部。</段玉裁注>
</內容>

<說文字頭>婥</說文字頭>
<內容>
<許慎釋>女病也。</許慎釋>
<段玉裁注>《廣韵》曰：。婥約、美皃。此今字今義也。</段玉裁注>
<許慎釋>从女，卓聲。</許慎釋>
<段玉裁注>奴敎切。二部。《廣韵》昌約切。</段玉裁注>
</內容>

<說文字頭>娷</說文字頭>
<內容>
<許慎釋>諉也。</許慎釋>
<段玉裁注>言部曰。諈諉，絫也。又曰。諉，絫也。按絫者，若今言以此累人也。娷與諈音義皆同。可附見於言部。</段玉裁注>
<許慎釋>从女，𡍮聲。</許慎釋>
<段玉裁注>竹恚切，十六部。</段玉裁注>
</內容>

<說文字頭>㛴</說文字頭>
<內容>
<許慎釋>有所？痛也。</許慎釋>
<段玉裁注>？者，怨也。痛者，病也。</段玉裁注>
<許慎釋>从女，匘省聲。</許慎釋>
<段玉裁注>形聲中有會意也。㛴之从匘者，與思之从？同意。奴晧切。古音當在三部。俗作？。懊？、樂府作懊憹。</段玉裁注>
<許慎釋>今汝南人有所？言大㛴。</許慎釋>
<段玉裁注>舉方俗殊語爲證。</段玉裁注>
</內容>

<說文字頭>媿</說文字頭>
<內容>
<許慎釋>慙也。</許慎釋>
<段玉裁注>慙下曰。媿也。二篆爲轉注：亦考老之例。</段玉裁注>
<許慎釋>从女，鬼聲。</許慎釋>
<段玉裁注>俱位切。十五部。按此亦形聲中有會意。</段玉裁注>
</內容>

<說文字頭><img src="626A-01">愧</img></說文字頭>
<內容>
<許慎釋>媿或从恥省。</許慎釋>
<段玉裁注>按卽謂从心可也。</段玉裁注>
</內容>

<說文字頭>奻</說文字頭>
<內容>
<許慎釋>訟也。从二女。</許慎釋>
<段玉裁注>訟者，爭也。《周易》睽傳曰。二女同居。其志不同行。革傳曰。二女同居。其志不相得。此奻从二女之意也。女還切，十四部。</段玉裁注>
</內容>

<說文字頭>姦</說文字頭>
<內容>
<許慎釋>厶也。</許慎釋>
<段玉裁注>厶下曰。姦衺也。二篆爲轉注：引申爲凡姦宄之偁。俗作姧。其後竟用奸字。</段玉裁注>
<許慎釋>从三女。</許慎釋>
<段玉裁注>三女爲？亦三女爲姦。是以君子遠色而貴德。古顏切，十四部。</段玉裁注>
</內容>

<說文字頭><img src="626A-02">𢙶</img></說文字頭>
<內容>
<許慎釋>古文姦。从旱心。</許慎釋>
<段玉裁注>大徐作从心、旱聲。</段玉裁注>
</內容>

<說文字頭>妥</說文字頭>
<內容>
<許慎釋>安也。从爪女。妥與安同意。</許慎釋>
<段玉裁注>《說文》失此字。偏旁用之，今補。〈釋詁〉曰：妥、安，止也。又曰妥、安，坐也。此二條略同。以止也坐也爲句。坐者，止也。見〈土部〉「《毛詩》、《禮經》、《禮記》皆以安坐訓妥。《禮記》：詔妥尸。古者，尸無事則立。有事而後坐。似《爾雅》安坐連讀。竊謂《爾雅》妥安坐止四字互訓。士虞、〈特牲〉、少牢妥尸。皆謂安之使之坐。故士虞、少牢安之而後坐。〈特牲〉先坐而後安之。若士相見妥而後傳言。固卽時然後言、易其心而後語之意。不必坐而後言也。今有理宜敷陳之言。豈能待君命席乎。故士虞、少牢兼安也坐也二義。士相見<pb n="632-2"/>衹取安義。《毛詩傳》「妥、安坐也。以義必兼坐。如肆、故今也。義得兼故與今。若〈檀弓〉退然如不勝衣。退或爲妥。則二字雙聲。妥與蛻脫毻聲義皆近。如花妥爲花落。凡物落必安止於地也。知妥與安同意者，安女居於室。妥女近於手。好女與子妃。皆以男女人之大欲存焉。故从之會意。他果切。十七部。綏以爲聲。</段玉裁注>
</內容>
<重文>文二百三十八<段玉裁注>三小徐作五。今增妥。</段玉裁注>重十四</重文>
<說文字頭>毋</說文字頭>
<內容>
<許慎釋>止之䛐也。</許慎釋>
<段玉裁注>䛐依《禮記》、《釋文》補。䛐者，意內而言外也。其意禁止、其言曰毋也。古通用無。《詩》書皆用無。〈士昏禮〉「夙夜毋違命。注曰：古文毋爲無。是古文禮作無、今文禮作毋也。漢人多用毋。故小戴《禮記》、《今文尙書》皆用毋。《史記》則竟用毋爲有無字。○又按《詩》毋敎猱𦫵木。字作毋。《鄭箋》「毋、禁辭。</段玉裁注>
<許慎釋>从女一。</許慎釋>
<段玉裁注>會意。武扶切，五部。</段玉裁注>
<許慎釋>女有姦之者。一禁止之。令勿姦也。</許慎釋>
<段玉裁注>各本但有从女有奸之者六字。今補十字。禁止之令勿姦。此說从一之意。毋與乍同意。乍下云：止也、从亡一、一有所礙之也。然則毋下亦當从女一、一有所礙之。其義可<pb n="632-3"/>互證。《曲禮》《釋文》、大禹謨正義皆引《說文》云其字从女。內有一畫。象有姦之形。禁止之勿令姦。古人云毋、猶今人言莫也。此以己意增改而失許意。葢許以禁止令勿姦、說从一。陸孔以有姦之者，說从一。不知女有姦之者五字爲从一以禁止張本。唐人之增改。今本之奪落。皆繆。而唐本可摘以正今本。</段玉裁注>
<許慎釋>凡毋之屬皆从毋。</許慎釋>
</內容>

<說文字頭>毐</說文字頭>
<內容>
<許慎釋>士之無行者。</許慎釋>
<段玉裁注>各本作人無行也。今依顏氏〈五行志〉注所引正。士之無行者，故其字从士毋。古多叚毋爲有無字。毋卽無。婁之訓空也、亦从毋會意。毐之本義如此。非爲嫪毐造此字也。</段玉裁注>
<許慎釋>从士毋。</許慎釋>
<段玉裁注>會意。</段玉裁注>
<許慎釋>賈侍中說。</許慎釋>
<段玉裁注>按此四字當上屬讀之。今人下屬讀之。非也。</段玉裁注>
<許慎釋>秦始皇母與嫪毐婬。</許慎釋>
<段玉裁注>舊从水㫄。今正。</段玉裁注>
<許慎釋>坐誅。故世罵婬曰嫪毐。</許慎釋>
<段玉裁注>此舉無行之極者爲證。事詳《史記》「但據師古〈五行志〉注云：摎毐、許愼作嫪毐。與今《史記》、《漢書》本不同。摎當依本字讀居虯反。然則許自作嫪。史漢自作摎。今本史、漢改同許作嫪。非古也。其人本姓邯鄲摎氏之摎。摎力周居由二切。許云罵之之䛐。則無怪乎取其姓同音之字改爲嫪。嫪之本音亦力周切也。嫪者，婟也。今俗謂婦人所私之人爲婟嫪。乃古語也。</段玉裁注>
<許慎釋>讀若娭。</許慎釋>
<段玉裁注>依許許其切，今遏在切。《廣韵》又音哀。音之變也。一部。</段玉裁注>
</內容>
<重文>文二</重文>
<說文字頭>民</說文字頭>
<內容>
<許慎釋>眾？也。</許慎釋>
<段玉裁注>萌古本皆不誤。毛本作氓。非。古謂民曰萌。漢人所用不可枚數。今《周禮》以興耡利甿。許耒部引以興耡利萌。愚謂鄭本亦作萌。故注云變民言萌、異外內也。萌猶懵懵無知皃也。鄭本亦斷非甿字。大氐漢人萌字、淺人多改爲氓。如《周禮音義》此節摘致氓是也。繼又改氓爲甿。則今之《周禮》是也。說詳漢讀攷、民萌異者，析言之也。以萌釋民者，渾言之也。</段玉裁注>
<許慎釋>从古文之象。</許慎釋>
<段玉裁注>仿佛古文之體少整齊之也。凡許書有从古文之形者四。曰革、曰弟、曰民、曰酉。說見革下。彌鄰切，十二部。</段玉裁注>
<許慎釋>凡民之屬皆从民。</許慎釋>
</內容>

<說文字頭><img src="627A-01">（图627A-01）</img></說文字頭>
<內容>
<許慎釋>古文民。</許慎釋>
<段玉裁注>葢象萌生䋣廡之形。</段玉裁注>
</內容>

<說文字頭>氓</說文字頭>
<內容>
<許慎釋>民也。</許慎釋>
<段玉裁注>《詩》「氓之蚩蚩。傳曰。氓，民也。《方言》亦曰。氓，民也。《孟子》：則天下之民皆悅而願爲之<pb n="633-1"/>氓矣。趙注：氓者，謂其民也。按此則氓與民小別。葢自他歸往之民則謂之氓。故字从民亡。</段玉裁注>
<許慎釋>从民，亡聲，讀若盲。</許慎釋>
<段玉裁注>武庚切，古音在十部。</段玉裁注>
</內容>
<重文>文二　　重一</重文>
<說文字頭>丿</說文字頭>
<內容>
<許慎釋>又戾也。象𠂇引之形。</許慎釋>
<段玉裁注>又𠂇各本作右左。今正。戾者，曲也。右戾者，自右而曲於左也。故其字象自左方引之。丿音義略同撆、書家八法謂之掠。房密切，又匹蔑切。十五部。</段玉裁注>
<許慎釋>凡丿之屬皆从丿。</許慎釋>
</內容>

<說文字頭>乂</說文字頭>
<內容>
<許慎釋>芟艸也。</許慎釋>
<段玉裁注>〈艸部〉曰。芟、㐅艸也。二篆爲轉注：〈周南〉曰。是刈是濩。〈周頌〉曰：奄觀銍艾。艾者，㐅之叚借字。銍者，所以㐅也。〈禾部〉曰。穫、㐅榖也。是則芟艸穫榖總謂之㐅。《鄭箋》《詩》云：芟末曰艾。刀部有𠛎。〈金部〉有鎌、有鍥。所以芟艸也。銍則穫禾短鎌也。引申之、㐅訓治也。見諸經傳。許辟部云：䢃，治也。引〈唐書〉有能俾䢃。則䢃爲正字。</段玉裁注>
<許慎釋>从丿乀相交。</許慎釋>
<段玉裁注>象左右去之會意也。魚廢切，十五部。</段玉裁注>
</內容>

<說文字頭><img src="627A-02">刈</img></說文字頭>
<內容>
<許慎釋>乂或从刀。</許慎釋>
<段玉裁注>乂者，必用𠛎鎌之屬也。</段玉裁注>
</內容>

<說文字頭>弗</說文字頭>
<內容>
<許慎釋>矯也。</許慎釋>
<段玉裁注>矯各本作撟。今正。撟者，舉手也。引申爲高舉之用。矯者，揉箭箝也。引申爲矯拂之用。今人不能辯者久矣。弗之訓矯也。今人矯、弗皆作拂。而用弗爲不。其誤葢亦久矣。《公羊傳》曰：弗者，不之深也。固是矯義。凡經傳言不者其文直。言弗者其文曲。如春秋公孫敖如京師、不至而復。晉人納捷葘于邾、弗克納。弗與不之異也。《禮記》：雖有嘉肴。弗食不知其旨也。雖有至道。弗學不知其善也。弗與不不可互易。</段玉裁注>
<許慎釋>从丿丶。</許慎釋>
<段玉裁注>丿丶皆有矯意。</段玉裁注>
<許慎釋>从韋省。</許慎釋>
<段玉裁注>韋者，相背也。故取以會意。謂或左或右皆背而矯之也。分勿切，十五部。</段玉裁注>
</內容>

<說文字頭><img src="627B-01">乀</img></說文字頭>
<內容>
<許慎釋>𠂇戾也。从反丿。讀與弗同。</許慎釋>
<段玉裁注>自左而曲於右。故其字象自右方引之。丶音義略同拂。書家八法謂之磔。分勿切。十五部。或問丶篆何以不次㐅弗之前也。曰此以丿爲部首。故必从丿字列畢（）而後列皮背之形。㐅弗皆系之从丿也。</段玉裁注>
</內容>
<重文>文四　　重一</重文>
<說文字頭>𠂆</說文字頭>
<內容>
<許慎釋>抴也。</許慎釋>
<段玉裁注>抴者，捈也。捈者，臥引也。臥引者，横引之。</段玉裁注>
<許慎釋>朙也。</許慎釋>
<段玉裁注>此義未聞。</段玉裁注>
<許慎釋>象抴引之形。</許慎釋>
<段玉裁注>依此<pb n="633-3"/>則明也當爲衍文。余制切，十六部。</段玉裁注>
<許慎釋>凡𠂆之屬皆从𠂆。虒字从此。</許慎釋>
<段玉裁注>按虒字从虎、而以爲聲。又若系从糸、𠂆聲。寫者短之。乃與右戾之丿相溷。曳字从𦥔、𠂆聲。寫者亦不察、皆當攷正者也。</段玉裁注>
</內容>

<說文字頭>弋</說文字頭>
<內容>
<許慎釋>橜也。</許慎釋>
<段玉裁注>〈木部〉橜下曰。弋也。二篆爲轉注：《爾雅》曰：橜謂之杙。按俗用杙爲弋。顧用弋爲隿射字。其誤久矣。杙者，劉劉杙也。不爲橜弋字。弋象形。故不从木也。</段玉裁注>
<許慎釋>象折木衺銳者形。</許慎釋>
<段玉裁注>者各本作著。不可通。今正。古箸與者無二字。箸卽者字。折木之衺銳者爲橜。故上體象其衺銳。</段玉裁注>
<許慎釋>𠂆象物挂之也。</許慎釋>
<段玉裁注>凡用橜者爲有所表識。所謂楬櫫也。故有物挂之。又若舟之？？亦是。所以系舟也。故用𠂆爲合體之象形。與職切，一部。</段玉裁注>
</內容>
<重文>文二</重文>
<說文字頭>乁</說文字頭>
<內容>
<許慎釋>流也。从反厂。讀若移。</許慎釋>
<段玉裁注>移从多聲。在十七部。亦用於十六部。乁與𠂆古音同在十六部也。弋支切。</段玉裁注>
<許慎釋>凡乁之屬皆从乁。</許慎釋>
</內容>

<說文字頭>也</說文字頭>
<內容>
<許慎釋>女侌也。</許慎釋>
<段玉裁注>此篆女陰是本義。叚借爲語䛐。本無可疑者。而淺人妄疑之。許在當時必有所受之。不容以少見多怪之心測之也。</段玉裁注>
<許慎釋>从乁，象形。乁亦聲。</許慎釋>
<段玉裁注>按小徐有乁聲二字。無从乁二字。依例則當云从乁。故又補三字。从乁者，流也。乁亦聲。故其字在十六十七部之閒也。余者切。《玉篇》余爾切。</段玉裁注>
</內容>

<說文字頭><img src="628A-01">𠃟</img></說文字頭>
<內容>
<許慎釋>秦刻石也字。</許慎釋>
<段玉裁注>秦〈始皇本紀〉。二世元年。皇帝曰。金石刻盡始皇帝所爲也。今襲號而金石刻辭不稱始皇帝。其於久遠也、如後嗣爲之者。不稱成功盛德。《顏氏家訓》載開皇二年長安掘得秦鐵稱權。有鐫銘。與《史記》合。其於久遠也、也字正作？。俗本譌作世。薛尙功歴代鐘鼎款識載秦權一、秦斤一。文與家訓大同。而權作？、斤作殹。又知也殹通用。鄭樵謂秦以殹爲也之證也。殹葢與兮同。兮也古通。故《毛詩》兮也二字、他書所稱或互易。石𡔷。汧殹沔沔。汧殹卽汧兮。</段玉裁注>
</內容>
<重文>文二　　重一</重文>
<說文字頭>氏</說文字頭>
<內容>
<許慎釋>巴蜀名山岸脅之𠂤旁箸欲落𡐦者曰氏。</許慎釋>
<段玉裁注>十六字爲一句。此謂<pb n="634-1"/>巴蜀方語也。𠂤大徐無。小徐作堆。俗字耳。今正。𠂤、小𨸏也。箸直略切。小𨸏之旁箸於山岸脅、而狀欲落墮者曰氏。其字亦作坁。亦作？。〈𨸏部〉曰：秦謂陵阪曰？。？與氏音義皆同。楊雄解嘲曰。響若坁隤。應劭曰。天水有大坂。名曰隴坁。其山堆傍箸崩落作聲聞數百里。故曰坁隤。韋昭曰。坁音若是理之是。以上見《文選》注：今本《漢書》作？隤。師古曰。？音氏。巴蜀名山旁堆欲墮落曰氏。應劭以爲天水隴氐。失之矣。氐音丁禮反。玉裁按顏說殊非古。隴？亦作隴坁。與巴蜀之氏形小異、而音義皆同。？坁字同氏聲。或从氐聲而丁禮切者，字之誤也。劉逵注〈吳都賦〉坁頹曰。天水之大阪。名曰隴坁。因爲隴坁之曲說。與應仲遠同。坁、韋音是。？、顏音氏。皆不誤。攷氏亦作是。見〈夏書〉「〈禹貢〉曰：西頃因桓是來。鄭注云：桓是、隴阪名。其道般桓旋曲而上。故曰桓是。今其下民謂阪爲是。（句絕）謂曲爲桓也。（各本誤今校訂如此）據此則桓是卽隴？。亦可作隴氏。昭昭然矣。古經傳氏與是多通用。《大戴禮》「昆吾者衞氏也。以下六氏字皆是之叚借。而《漢書》、漢𥓓叚氏爲是不可枚數。故知姓氏之字本當作是。叚借氏字爲之。人第習而不察耳。姓者統於上者也。氏者別於下者也。是者分別之䛐也。其字本作是。漢𥓓尙有云姓某是者。今乃專爲姓氏字。而氏之本義惟許言之。淺人以爲新奇之說矣。</段玉裁注>
<許慎釋>氏𡹔聲聞數百里。象形。</許慎釋>
<段玉裁注>謂？象傍於山脅也。氏之附於姓者類此。</段玉裁注>
<許慎釋>乁聲。</許慎釋>
<段玉裁注>乁讀若移。氏《篇》、《韵》皆承紙切。十六部。大徐承旨切。非也。</段玉裁注>
<許慎釋>凡氏之屬皆从氏。楊雄賦。響若氏隤。</許慎釋>
</內容>

<說文字頭><img src="628B-01">氒</img></說文字頭>
<內容>
<許慎釋>木本也。</許慎釋>
<段玉裁注>〈木部〉曰。木下曰本。本亦曰？。？者，言其？然大也。古多用橜弋字爲之。《列子》曰。吾處也若橜株駒。株駒、木？也。殷敬順曰。橜、《說文》作身。按《玉篇》亦作身。𣜩變也。</段玉裁注>
<許慎釋>从氏丅。本大於末也。</許慎釋>
<段玉裁注>各本無下本二字。小徐作从氏而大於末也。亦誤。今正从氏下者，氏猶是、謂此木之下。下者，木本也。木榦大於上體。故製其字从氏下。</段玉裁注>
<許慎釋>讀若厥。</許慎釋>
<段玉裁注>居月切，十五部。</段玉裁注>
</內容>
<重文>文二</重文>
<說文字頭>氐</說文字頭>
<內容>
<許慎釋>至也。</許慎釋>
<段玉裁注>氐之言抵也。凡言大氐、猶大都也。</段玉裁注>
<許慎釋>本也。</許慎釋>
<段玉裁注>小徐本有此二字。氐爲本。故柢以會意。《國語》曰：天？見而水涸。韋曰。天？、亢氐之閒。</段玉裁注>
<許慎釋>从氏下箸一。</許慎釋>
<段玉裁注>箸直略切。會意也。許書無低字。底、一曰下也。而昏解云：从日、氐省。氐者，下也。是許說氐爲高低字也。《廣韵》都奚切。《玉篇》丁兮切。十五部。大徐丁禮切。</段玉裁注>
<許慎釋>一。</許慎釋>
<段玉裁注>逗。</段玉裁注>
<許慎釋>地也。</許慎釋>
<段玉裁注>一之用甚多。故每分別解之。</段玉裁注>
<許慎釋>凡氐之屬皆从氐。</許慎釋>
</內容>

<說文字頭><img src="628B-02">𣱐</img></說文字頭>
<內容>
<許慎釋>臥也。</許慎釋>
<段玉裁注>按《篇》、《韵》皆音印。又音致。仆也。疑認爲氐聲而易其音耳。</段玉裁注>
<許慎釋>从氐，垔聲。</許慎釋>
<段玉裁注>於進切，十三部。</段玉裁注>
</內容>

<說文字頭>㲳</說文字頭>
<內容>
<許慎釋>觸也。</許慎釋>
<段玉裁注>《廣韵》：陟栗切。手拔物也</段玉裁注>
<許慎釋>从氐，失聲。</許慎釋>
<段玉裁注>徒結切，十二部。</段玉裁注>
</內容>

<說文字頭><img src="628B-03">𣱓</img></說文字頭>
<內容>
<許慎釋>闕。</許慎釋>
<段玉裁注>小徐作家本無注：鍇云：一本無此篆。此云家本無注、疑許沖之言也。按《廣雅》〈釋詁〉云：？，誤也。曹憲乎孝反。然則其字从氐、學省聲。形音義皆可攷。《篇》、《韵》音晧。古音在三部。</段玉裁注>
</內容>
<重文>文四</重文>
<說文字頭>戈</說文字頭>
<內容>
<許慎釋>平頭？也。</許慎釋>
<段玉裁注>〈攷工記〉「冶氏爲戈。廣二寸。內倍之。胡三之。援四之。倨句外博。重三鋝。鄭曰。戈、今句孑戟也。或謂之雞鳴。或謂之擁頸。內謂胡以內接柲者也。長四寸。胡六寸。援八寸。戈、句兵也。主於胡也。俗謂之曼胡以<pb n="635"/>此。鄭司農云：援、直刃也。胡其孑。按依先鄭戈有直刃、則非平頭也。宋黃氏伯思始疑鄭注：近程氏瑤田攷戈刃如劔横出而稍倨。所謂援八寸也。援之下近柲爲胡。連上爲刃。所謂胡六寸也。其横毌於柲而外出者凡四寸。所謂內倍之也。戈戟之金非冒於柲之首。皆爲之內。横毌外出。且於胡之近柲處爲三孔。纏縛於柲以固之。古戈戟時有存者。覈之可知也。說詳《通藝錄》「按許說戈爲平頭戟。从戈以一象之。然則戈刃之横出無疑也。横出故謂之援。援，引也。凡言援者皆謂横引之。直上者不曰援也。且戈戟皆句兵。矛刺兵。殳𣪠兵。殳嫥於𣪠者也。矛嫥於刺者也。戟者兼刺與句者也。戈者兼句與𣪠者也。用其横刃則爲句兵。用横刃之喙以啄人則爲𣪠兵。𣪠與句相因爲用。故左氏多言戈擊。若晉中行獻子夢厲公以戈擊之。齊王何以戈擊子之。解其左肩。鄭子南逐子晳。擊之以戈。衞齊氏用戈擊公孟。公魯以背蔽之。𣃔肱。以中公孟之肩。魯昭公將以戈擊僚柤。楚盜以戈擊昭王。王孫由余以背受之。中肩。越靈姑浮以戈擊闔廬。傷將指。齊𥳑公執戈將擊陳成子。衞石乞盂黶敵子路。以戈擊之。𣃔纓。皆言擊不言刺。惟盧蒲癸以寢戈自後刺子之言刺。葢癸與王何同用戈。癸逼近子之故言刺。王何去子之稍遠故言擊。且二人一在後一在前。相爲掎角也。若長狄僑如、魯富父終甥摏其喉以戈殺之。由長狄長三丈。既獲之不能殺之。故自下企上以舂其喉也。自下舂其喉。計長狄長不過二丈。容既獲之後。身横於地而殺之。摏亦擊也。《方言》曰：戈、楚謂之釨。凡戟而無刃、秦晉之閒謂之釨。或謂之鏔。吳楊之閒謂之戈。東齊秦晉之閒謂其大者曰鏝胡。其曲者謂之鉤釨鏝胡。《方言》釨鉤鏝字皆轉寫譌俗。古衹作句孑曼。云無刃者，謂無直刃也。云句孑者，謂其爲句兵、取義於無右臂之孑也。云曼胡者，取義於曲處如？領之肥大也。詳繹鄭注本無不同。所引先鄭乃不可從。</段玉裁注>
<許慎釋>从弋。
<段玉裁注>謂柲長六尺六寸。</段玉裁注>
<許慎釋>一衡之。象形。</許慎釋>
<段玉裁注>衡各本作横。依許全書例正。弋之首一横之而已矣。先鄭云：援爲直刃、胡其孑。非也。古禾切，十七部。</段玉裁注>
<許慎釋>凡戈之屬皆从戈。</許慎釋>
</內容>

<說文字頭>肈</說文字頭>
<內容>
<許慎釋>上諱。</許慎釋>
<段玉裁注>按許原書無篆體。但言上諱。後人乃補此篆。說詳示部。上諱者，漢和帝諱也。《後漢書》作肈。李賢引伏無忌《古今注》曰：肈之字曰始。音兆。許愼《說文》肈音大小反。上諱也。伏、許竝漢時<pb n="635-2"/>人。而帝諱不同。葢應別有所據。玉裁按古有肈無肇。从戈之肈、漢𥓓或从殳。俗乃从攵作肇。而淺人以竄入許書攴部中。《玉篇》曰：肇俗肈字。《五經文字》〈戈部〉曰。肈作肇、訛。《廣韵》有肈無肇。伏侯作《古今注》時𣃔無从攵之肇。李賢注《後漢書》亦𣃔不至認肈肇爲二字。葢伏侯作肁、與許作肈不同。和帝命名之義取始。肁者，始開也。引申爲凡始。故伏云諱肁、而易之之字作始。實則漢人肁字不行。衹用肈字訓始。如《詩》生民傳、〈夏小正〉傳可證。外閒所諱者肈也。故許云諱肈此則伏、許不同之由。章懷之所疑。而今日《後漢書》正文作肇譌也。李舟切韵云：肈，擊也。其字从戈、肁聲。形音義皆合直小切。許諱其字故不爲之解。今經典肈字俗譌从攵。不可不正。攴部妄竄之肇、今己芟去。</段玉裁注>
</內容>

<說文字頭><img src="629B-01">𢧢</img></說文字頭>
<內容>
<許慎釋>有枝兵也。</許慎釋>
<段玉裁注>兵者，械也。枝者，木別生條也。戟爲有枝之兵。則非若戈之平頭。而亦非直刃似木枝之衺出也。戈刃之倨句平而稍侈、故曰外博。戟則大侈倨句一矩有半、故可刺可句。〈攷工記〉冶氏。戟廣寸有半寸。內三之。胡四之。援五之。倨句中矩。與刺重三鋝。鄭曰。戟、今三鋒戟也。內長四寸半。胡長六寸。援長七寸半。三鋒者胡直中矩言正方也。鄭司農云：刺謂援也。玄謂刺者，箸柲直前如鐏者也。戟胡横貫之。胡中矩、則援之外句磬折與。《通藝錄》曰：內三之、謂戟柄横出柲外者四寸有半也。胡四之、謂上連刃直而下垂者長六寸也。援五之、謂衺上之刃長七寸半也。刺者，謂横出之內有鋒也。倨句中矩者，謂刺横胡直正方之形也。不言援之倨句言刺之倨句者，戟爲句兵。中矩者主於句也。據二儀寶錄雙枝爲戟、獨枝爲戈以爲證。說與鄭注大乖異。然恐程說近是。《方言》匽戟、《廣雅》作偃戟。偃者，仰也。據衺上之刃名之也。《周禮》棘門。〈明堂位〉越棘大弓。《左傳》子都拔棘以逐之。棘皆訓戟。棘者，刺也。戟有刺、故名之曰棘。衺者爲援、則横者爲棘、爲刺也。張揖注〈子虛賦〉曰。雄戟、胡中有𧣒者。𧣒同歫。葢於直垂之胡之中爲横出者，是曰𧣒。𧣒亦有鋒。故《方言》三刃枝。郭注云：今戟胡（胡字今增）中有小孑刺者。所謂雄戟也。然則合援與刺與𧣒是爲三刃枝。鄭所謂三鋒戟者又不如是。古制茫昧難知。但曰援者𣃔非直刃。凡《左傳》言公戟其手。《詩毛傳》言拮据、戟挶也。許書言挶、戟持也。据、戟挶也。史言須𩓾如戟。皆取衺出。不取直上。是則信而有徵耳。《方言》曰：戟無刃、吳楊之閒謂之戈。然則戟者，戈之有刃者也。戟亦非直刃。謂之有刃者何。其刃幾於直也。〈少儀〉曰：戈有刃者櫝。戈之分別有刃無刃古矣。《左傳》「狂狡輅鄭人。鄭人入於井。倒戟而岀之。獲狂狡。此用援刺鄭人不中。鄭人攀柲刺而上也。或以戟鉤欒樂𣃔肘而死。則援與刺皆兼鉤刺之用矣。靈輒倒戟以禦公徒而免趙盾。此主於用援也。許云有枝兵者，援刺皆得云枝。</段玉裁注>
<許慎釋>从戈，榦省。</許慎釋>
<段玉裁注>省作聲者，誤。今依徐鉉正。从榦猶从弋。謂柲長丈有六尺也。从戈者，其器戈之屬也。紀逆切。按大徐有讀若棘三字。非也。《釋名》「戟，格也。傍有枝格也。古音秦風與澤作爲韵。古音在五部。讀如腳。</段玉裁注>
<許慎釋>《周禮》「？長丈六尺。</許慎釋>
<段玉裁注>〈攷工記〉曰：車？常。</段玉裁注>
</內容>

<說文字頭>戛</說文字頭>
<內容>
<許慎釋>？也。</許慎釋>
<段玉裁注>《廣雅》曰：戛，戟也。本此。〈西京賦〉：立戈迆戛。薛解云：戈謂句孑戟也。戛、長矛也。與許不合。康誥。不率大戛。〈釋詁〉「戛，常也。此謂戛同楷。皋陶暮。戛擊鳴球。〈明堂位〉作揩擊。揚雄賦作拮隔。此謂戛同扴。皆六書中之叚借。</段玉裁注>
<許慎釋>从戈𦣻。</許慎釋>
<段玉裁注>𦣻者，頭也。謂戟之頭略同戈頭也。會意。古黠切，十五部。</段玉裁注>
<許慎釋>讀若棘。</許慎釋>
<段玉裁注>按棘在一部。相去甚遠。疑本作讀若孑而誤。○戟戛二篆與戈篆同類。立文本相連。惟因上諱之字例必部首以下<pb n="636-1"/>第一字出之。故使戈戟二篆相隔。各本乃又移戎戣？三篆於戟前。非也。今正。</段玉裁注>
</內容>

<說文字頭>戎</說文字頭>
<內容>
<許慎釋>兵也。</許慎釋>
<段玉裁注>兵者，械也。〈月令〉「乃敎於田獵。以習五戎。注：五戎謂五兵。弓矢、殳、矛、戈，戟也。按《周禮》司兵掌五兵。鄭司農云：戈、殳、戟、酋矛、夷矛。後鄭云：此車之五兵也。步卒之五兵、則無夷矛而有弓矢。兵之引申爲車卒、步卒。故戎之引申亦爲卒旅。兵可相助。故引申之義、〈小雅〉丞也無戎〔傳〕曰戎，相也。又引申爲戎狄之戎。又民勞傳。戎，大也。《方言》「戎，大也。宋魯陳衞之閒語。又鄭《詩》箋云：戎猶女也。猶之云者，以戎汝雙聲而通之也。戎有讀若汝者，常武之《詩》是也。又有讀若輮者，常棣之《詩》是也。</段玉裁注>
<許慎釋>从戈甲。</許慎釋>
<段玉裁注>〈金部〉曰。鎧者，甲也。甲亦兵之類。故从戈甲會意。如融切，九部。</段玉裁注>
<許慎釋>𠇚、古文甲字。</許慎釋>
<段玉裁注>〈日部〉早篆下及此、小徐皆有此五字。大徐皆刪（⿰刂）之。由古文甲、小篆甲所異甚微故也。漢隷書早字平頭、如小篆本平頭。古文乃出頭作？。轉寫既久。惑不能別。於〈日部〉及此刪（⿰刂）去五字。於甲篆則用出頭者爲小篆。別取汗𥳑所載異體爲古文。皆非也。今一一正之。</段玉裁注>
</內容>

<說文字頭>戣</說文字頭>
<內容>
<許慎釋>周制。侍臣執戣。立於東？。兵也。</許慎釋>
<段玉裁注>見〈周書〉顧命。某氏〔傳〕曰：戣瞿皆戟屬。鄭云：戣瞿葢今三鋒矛。王肅則曰。皆平器之名。許不言何兵。略同子雍也。</段玉裁注>
<許慎釋>从戈，𤼩聲。</許慎釋>
<段玉裁注>渠追切，十五部。</段玉裁注>
</內容>

<說文字頭><img src="630B-01">𢧀</img></說文字頭>
<內容>
<許慎釋>盾也。</許慎釋>
<段玉裁注>盾下曰。瞂也。按瞂字必淺人所改。循全書之例、必當云？也。二篆爲轉注：淺人不識？爲干戈字。讀侯旰切。乃改爲瞂。瞂見《毛詩》「非常語。不當以瞂釋盾。干戈字本作？。干，犯也。？，盾也。俗多用干代？。干行而？廢矣。《方言》「盾、自關而東或謂之瞂。或謂之干。關西謂之盾。孔安國《論語》〔注〕云：干，盾也。？本讀如干。淺人以其旱聲。乃讀與？同。而不知旱？？等字古音皆讀同干也。《毛詩》兔罝、采𦬊傳云：干，扞也。謂干爲扞之叚借。干非不可去聲。</段玉裁注>
<許慎釋>从戈，旱聲。</許慎釋>
<段玉裁注>《玉篇》、《廣韵》皆云：？、盾。古寒切，《廣韵》卄八翰未嘗出？字。是依《唐韵》不誤者也。不知大徐侯旰切、用何等《唐韵》耳。十四部。</段玉裁注>
</內容>

<說文字頭>賊</說文字頭>
<內容>
<許慎釋>敗也。</許慎釋>
<段玉裁注>敗者，毁也。毁者，缺也。《左傳》「周公作誓命曰。毁則爲賊。又叔向曰。殺人不忌爲賊。</段玉裁注>
<許慎釋>从戈，則聲。</許慎釋>
<段玉裁注>此云則聲。貝部又云敗賊皆从貝會意。據从貝會意之云、是？字爲用戈若刀毁貝。會意而非形聲也。說稍不同。以周公誓命言。則用戈毁則、正合會意。昨則切。一部。今字从戎作賊。</段玉裁注>
</內容>

<說文字頭>戍</說文字頭>
<內容>
<許慎釋>守邊也。</許慎釋>
<段玉裁注>春秋曰。公子買戍衞。</段玉裁注>
<許慎釋>从人，持戈。</許慎釋>
<段玉裁注>會意。傷遇切。按古音讀如獸。在三部四部。衞公叔戍。《世本》作朱。古音朱讀如州。</段玉裁注>
</內容>

<說文字頭>戰</說文字頭>
<內容>
<許慎釋>鬥也。</許慎釋>
<段玉裁注>鬥各本作鬬。今正。鬥者，㒳士相對。兵杖在後也。《左傳》曰：皆陳曰戰。戰者，聖人所愼也。故引申爲戰懼。</段玉裁注>
<許慎釋>从戈，單聲。</許慎釋>
<段玉裁注>之扇切，十四部。</段玉裁注>
</內容>

<說文字頭>戲</說文字頭>
<內容>
<許慎釋>三軍之偏也。</許慎釋>
<段玉裁注>偏若先偏後伍、偏爲前拒之偏。謂軍所駐之一面也。史漢〈項羽紀〉、〈高帝紀〉皆曰。諸侯罷戲下。各就國。師古曰。戲、軍之旌旗也。音許宜反。亦讀曰麾。又竇田灌韓傳。灌夫率壯士兩人。及從奴十餘騎。馳入吳軍。至戲下。所殺傷數十人。師古曰。戲、大將之麾也。讀與麾同。又音許宜反。按顏說必本舊音義。似與許說小異。然相去不遠。度舊音義必有用許說者矣。</段玉裁注>
<許慎釋>一曰兵也。</許慎釋>
<段玉裁注>一說謂兵械之名也。引申之爲戲豫、爲戲謔。以兵杖可玩弄也。可相鬥也。故相狎亦曰戲謔。〈大雅〉〔毛傳〕曰：戲豫、逸豫也。</段玉裁注>
<許慎釋>从戈，䖒聲。</許慎釋>
<段玉裁注>香義切。古音葢在十七部。讀如？。䖒、从豆从虍。鬳、从鬲从虍。虍皆謂器之飾。非聲也。</段玉裁注>
</內容>

<說文字頭>戜</說文字頭>
<內容>
<許慎釋>利也。</許慎釋>
<段玉裁注>利者，銛也。</段玉裁注>
<許慎釋>一曰剔也。</許慎釋>
<段玉裁注>剔當作𩮜。詳髟部。</段玉裁注>
<許慎釋>从戈，呈聲。</許慎釋>
<段玉裁注>徒結切。按<pb n="637"/>呈聲當在十一部。而〈大部〉𢧜、〈金部〉鐵、遞用爲聲。則十一部十二部合音冣近之理也。《山海經》戜國、戜民國。今譌作𢧜。</段玉裁注>
</內容>

<說文字頭>或</說文字頭>
<內容>
<許慎釋>邦也。</許慎釋>
<段玉裁注>邑部曰。邦者，國也。葢或國在周時爲古今字。古文衹有或字。既乃復製國字。以凡人各有所守。皆得謂之或。各守其守、不能不相疑。故孔子曰。或之者，疑之也。而封建日廣。以爲凡人所守之或字未足盡之。乃又加囗而爲國。又加心爲惑。以爲疑惑當別於或。此孶乳寖多之理也。既有國字。則國訓邦、而或但訓有。漢人多以有釋或。毛公之傳《詩》〈商頌〉也。曰域，有也。傳〈大雅〉也。曰囿、所以域養禽獸也。域卽或。〈攷工記〉梓人注：或，有也。〈小雅〉天保箋、鄭《論語》〔注〕皆云：或之言有也。高誘注《淮南》屢言或，有也。《毛詩》九有、《韓詩》作九域。緯書作九囿。葢有、古音如以。或、古音同域。相爲平入。</段玉裁注>
<許慎釋>从口。</許慎釋>
<段玉裁注>羽非切。</段玉裁注>
<許慎釋>戈㠯守其一。</許慎釋>
<段玉裁注>从三字會意。于逼切，《廣韵》分域切雨逼、或切胡國。非也。一部。</段玉裁注>
<許慎釋>一。</許慎釋>
<段玉裁注>逗。</段玉裁注>
<許慎釋>地也。</許慎釋>
<段玉裁注>解从一之意。</段玉裁注>
</內容>

<說文字頭>域</說文字頭>
<內容>
<許慎釋>或或从土。</許慎釋>
<段玉裁注>既从口从一矣。又从土。是爲後起之俗字。</段玉裁注>
</內容>

<說文字頭>𢧵</說文字頭>
<內容>
<許慎釋>𣃔也。</許慎釋>
<段玉裁注>斤部曰。𣃔者，𢧵也。二篆爲轉注：〈商頌〉。九有有𢧵。箋云：九州齊壹𢧵然。〈大雅〉：𢧵彼淮浦。〔傳〕云：𢧵，治也。</段玉裁注>
<許慎釋>从戈，雀聲。</許慎釋>
<段玉裁注>昨結切。十五部。按雀聲在二部。於古音不合。葢當於雙聲合韵求之。</段玉裁注>
</內容>

<說文字頭><img src="631A-01">𢦟</img></說文字頭>
<內容>
<許慎釋>殺也。</許慎釋>
<段玉裁注>殺者，戮也。按漢、魏、六朝人𢦟堪戡龕四字不甚區別。《左傳》王心弗堪、漢〈五行志〉作王心弗𢦟。勝也。</段玉裁注>
<許慎釋>从戈，今聲。</許慎釋>
<段玉裁注>口含切，古音在七部。</段玉裁注>
<許慎釋>〈商書〉：西伯既𢦟黎。</許慎釋>
<段玉裁注>西伯戡黎文。今作戡黎。許所據作𢦟黎。邑部𨛫下又引西伯戡𨛫。其乖異或因古文今文不同與。《爾雅》曰：堪，勝也。郭注引書西伯堪黎葢訓勝。則堪爲正字。或叚𢦟、或叚戡、又或叚龕。皆以同音爲之也。</段玉裁注>
</內容>

<說文字頭>戕</說文字頭>
<內容>
<許慎釋>槍也。</許慎釋>
<段玉裁注>槍者，歫也。歫謂相抵爲害。〈小雅〉「曰子不戕。〔傳〕曰：戕，殘也。此戕之正義。下又稱左氏例、爲別一義。</段玉裁注>
<許慎釋>它國臣來弑君曰戕。</許慎釋>
<段玉裁注>春秋宣十八年。邾人戕鄫子於鄫。《《左氏傳》》曰：凡自虐其君曰弑。（《唐石經》作凡自內非）自外曰戕。賈注：邾使大夫往殘賊之。按襄卅一年《左傳》曰：閽戕戴吳。閽、越俘也。戴吳、吳餘祭也。故亦曰戕。</段玉裁注>
<許慎釋>从戈，爿聲。</許慎釋>
<段玉裁注>在良切，十部。</段玉裁注>
</內容>

<說文字頭>戮</說文字頭>
<內容>
<許慎釋>殺也。</許慎釋>
<段玉裁注>殺下曰。戮也。二篆爲轉注：古文或叚翏爲之。又勠力字亦叚戮爲勠。</段玉裁注>
<許慎釋>从戈，翏聲。</許慎釋>
<段玉裁注>力六切，三部。</段玉裁注>
</內容>

<說文字頭>戡</說文字頭>
<內容>
<許慎釋>刺也。</許慎釋>
<段玉裁注>刺者，直傷也。平直皆得云刺。經史多叚此爲堪勝字。</段玉裁注>
<許慎釋>从戈，甚聲。</許慎釋>
<段玉裁注>竹甚口含二切，按竹甚古音也。七部。</段玉裁注>
</內容>

<說文字頭>戭</說文字頭>
<內容>
<許慎釋>長槍也。</許慎釋>
<段玉裁注>槍者，歫也。謂以長物相刺。通俗文曰。剡木傷盗曰槍。按槍非古兵器。戭亦非器名。取槍歫之義耳。今之用金曰槍者，則古之矛也。故戭字廁於此。不與器物爲伍。</段玉裁注>
<許慎釋>从戈，寅聲。</許慎釋>
<段玉裁注>弋刃以淺二切，按刃當作忍。弋忍古音也。十二部。</段玉裁注>
<許慎釋>《春秋傳》有檮戭。</許慎釋>
<段玉裁注>高陽氏才子八愷之一也。見《左傳》文十八年。《漢書》作㪦。《集韵》無㪦。</段玉裁注>
</內容>

<說文字頭>𢦏</說文字頭>
<內容>
<許慎釋>傷也。</許慎釋>
<段玉裁注>傷者，刅也。此篆與烖葘音同而義相近。謂受刅也。</段玉裁注>
<許慎釋>从戈，才聲。</許慎釋>
<段玉裁注>祖才切。一部。凡烖載胾之類以爲聲。</段玉裁注>
</內容>

<說文字頭>戩</說文字頭>
<內容>
<許慎釋>滅也。</許慎釋>
<段玉裁注>滅者，盡也。盡之義兼美惡。故滅之義亦兼美惡。凡盡皆得云滅。亦皆得云戩也。天保曰。俾爾戩穀。朱子曰。戩，盡也。穀，善也。此注甚合古義。《爾雅》「履、戩、祓，福也。此謂樛木之福履、天保之戩穀、卷阿之祓祿皆得訓福。履本不訓福。與福連文、則可訓福矣。戩祓本不訓福。與穀祿連文、則亦可訓福矣。皆於㒳字摘一字以釋㒳字之義。毛公仍之曰戩，福也。而履祿也、茀小也、則不相襲矣。古人之文、貴善讀之。所謂不以文害辭、不以辭<pb n="637-3"/>害志。許於戩不襲《爾雅》、《毛傳》「斯善讀《爾雅》、《毛傳》者也。今之能善讀者葢尟矣。</段玉裁注>
<許慎釋>从戈，晉聲。</許慎釋>
<段玉裁注>卽淺切。古音在十二部。讀如藎。</段玉裁注>
<許慎釋>《詩》曰：實始戩商。</許慎釋>
<段玉裁注>〈魯頌〉閟宮文。今《詩》作翦。按此引《詩》說叚借也。《毛傳》曰：翦，濟也。許刀部曰。？、齊𣃔也。？之字多叚翦爲之。翦卽？。戩者，？之叚借。毛云？齊也者，謂周至於大王。規模氣象始大。可與商國竝立。故曰齊。緜《詩》古公以下七章是也。非翦伐之謂。若不通《毛傳》、許書之例。竟謂大王滅商。豈不事辭俱窒礙乎。毛意謂戩卽？。許說其本義以明轉注：復引《詩》字以明叚借。㒳公之例皆尋繹全書而可得。不則以文害辭、謂大王有翦商之志矣。夫《詩》明言翦商而見大王之德盛。後儒言有翦商之志、而大王之心遂不可問。嗚呼。是非不知訓詁之禍也哉。</段玉裁注>
</內容>

<說文字頭>㦰</說文字頭>
<內容>
<許慎釋>絕也。</許慎釋>
<段玉裁注>絕者，刀𣃔絲也。引申爲凡𣃔之稱。𣃔之亦曰㦰。與殲義相近。</段玉裁注>
<許慎釋>从从，持戈。</許慎釋>
<段玉裁注>二人持戈、會意。子廉切，七部。</段玉裁注>
<許慎釋>一曰田器古文。</許慎釋>
<段玉裁注>一說謂田器字之古文如此作也。田器字見於全書者，銛鈂鈐鎌皆田器。與㦰同音部。未宷爲何字之古文。疑銛字近之。此如銚本田器。斗部作𣂁。云出《爾雅》「古一字不？一體也。</段玉裁注>
<許慎釋>讀若咸。一曰讀若《詩》攕攕女手。</許慎釋>
<段玉裁注>咸攕古音皆在七部。</段玉裁注>
</內容>

<說文字頭>武</說文字頭>
<內容>
<許慎釋>楚莊王曰。</許慎釋>
<段玉裁注>莊、上諱也。不當用。古莊壯通用。謚法固取壯非取艸。〈周書〉「兵甲亟作、莊。睿圉克服、莊。勝敵志強、莊。武而不遂、莊。皆壯字也。後人以莊代之耳。此莊王必本作壯。若諱莊之字曰嚴、乃漢法。許則從左氏古文。典下云：莊都說。亦當作壯。〈晉語〉有壯馳茲。葢古姓本作壯。後乃盡改爲莊。</段玉裁注>
<許慎釋>夫武定功戢兵。故止戈爲武。</許慎釋>
<段玉裁注>宣十二年《左傳》文。此檃桰楚莊王語以解武義。莊王曰。於文止戈爲武。是倉頡所造古文也。衹取定功戢兵者，以合於止戈之義也。文之會意已明。故不言从止戈。文甫切。五部。〈大雅〉履帝武敏〔傳〕曰：武，迹也。此武之別一義也。</段玉裁注>
</內容>

<說文字頭>戢</說文字頭>
<內容>
<許慎釋>臧兵也。</許慎釋>
<段玉裁注>〈周頌〉時邁曰。載<pb n="638-1"/>戢干戈。載櫜弓矢。傳曰。戢，聚也。櫜，韜也。聚與藏義相成。聚而藏之也。戢與輯音同。輯者，車輿也。可聚諸物。故毛訓戢爲聚。〈周南〉傳亦云：揖揖、會聚也。〈周語〉。夫兵戢而時動。動則威。觀則玩。玩則無震。戢與觀正相對。故許易毛曰藏。以其字从戈。故曰藏兵。</段玉裁注>
<許慎釋>从戈，咠聲。</許慎釋>
<段玉裁注>阻立切，七部。</段玉裁注>
<許慎釋>《詩》曰：載戢干戈。</許慎釋>
</內容>

<說文字頭>戠</說文字頭>
<內容>
<許慎釋>闕。从戈从音。</許慎釋>
<段玉裁注>大徐如此。小徐無从戈从音。有職從此古職字古之職役皆執干戈十四字。葢後人箋記之語。非許語也。其義其音皆葢闕矣。攷《周易》朋盍簪。虞翻本簪作戠。云戠、聚會也。舊讀作撍、作宗。《釋文》云：荀作撍。京作宗。陰弘道云：張揖字詁𢈻撍同字。按此戠當以音爲聲。故與朁聲疌聲爲伍。然《尙書》厥土赤埴、古文作赤戠。是戠固在古音弟一部也。一部內意亦从音。音未必非聲。葢七部與一部合韵之理。之弋切，一部。</段玉裁注>
</內容>

<說文字頭>戔</說文字頭>
<內容>
<許慎釋>賊也。</許慎釋>
<段玉裁注>此與殘音義皆同。故殘用以會意。今則殘行而戔廢矣。《篇》、《韵》皆云傷也。殘與？通。故《周禮》〔注〕曰：雖其潘灡戔餘不可褻也。《周易》「束帛戔戔。子夏傳作殘殘。皆？餘之意也。</段玉裁注>
<許慎釋>从二戈。</許慎釋>
<段玉裁注>會意。昨干切，十四部。</段玉裁注>
<許慎釋>〈周書〉曰戔戔。</許慎釋>
<段玉裁注>句絕。〈周書〉秦誓文也。今書𢧵𢧵善諞言。言部引之。《古文尙書》也。此稱戔戔、𢧵𢧵之異文。《今文尙書》也。春秋《公羊傳》曰：惟諓諓善竫言。俾君子易怠。劉向。九歎曰。讒人諓諓。孰可愬兮。王逸注引書諓諓靖言。《漢書》李尋傳曰。昔秦穆公說諓諓之言。任仡仡之勇。諓卽戔。許作戔爲本字。他家作諓、加之言旁也。</段玉裁注>
<許慎釋>巧言也。</許慎釋>
<段玉裁注>也字今補。按《公羊》音義引賈逵外傳注曰：諓諓、巧言也。許正用侍中說釋戔戔。與上賊義少別。此正如圛訓回行、而引洪（⿰氵𠔏）範曰圛釋之曰升雲半有半無也。垐訓以土增大道、而引〈堯典〉堲讒說釋之曰疾惡也。皆是一例。或本稱戔戔竫言。又曰戔戔巧言也。轉寫有奪文未可定耳。</段玉裁注>
</內容>
<重文>文二十六　　重一</重文>
<說文字頭>戉</說文字頭>
<內容>
<許慎釋>大斧也。</許慎釋>
<段玉裁注>一本奪大字。非。斧所以斫也。</段玉裁注>
<許慎釋>从戈，？聲。</許慎釋>
<段玉裁注>王伐切。十五部。俗多金旁作鉞。</段玉裁注>
<許慎釋>司馬灋曰。夏執玄戉。殷執白戚。周𠂇杖黃戉。又把白髦。</許慎釋>
<段玉裁注>〈周書〉誓作秉白旄。此作把白髦者，葢司馬法之文有不同也。《毛詩傳》曰：秉，把也。手部曰。把，握也。髦者，旄之叚借字。</段玉裁注>
<許慎釋>凡戉之屬皆从戉。</許慎釋>
</內容>

<說文字頭>戚</說文字頭>
<內容>
<許慎釋>戉也。</許慎釋>
<段玉裁注>〈大雅〉曰：干戈戚揚。〔傳〕云：戚，斧也。揚，鉞也。依《毛傳》戚小於戉。揚乃得戉名。《左傳》「戚鉞秬鬯。文公受之。戚鉞亦分二物。許則渾言之耳。戚之引伸之義爲促迫。而古書用戚者，俗多改爲蹙。試<pb n="638-3"/>思親戚亦取切近爲言、非有異義也。〈大雅〉：戚戚兄弟。〔傳〕曰：戚戚、內相親也。〈小雅〉「戚戚靡所逞。箋云：戚戚、縮小之貌。其義本相通。而淺人於〈節南山〉必易其形與音矣。戚訓促迫。故又引申訓憂。小明。自詒伊戚。傳曰。戚，憂也。度古衹有戚。後乃別製慽字。</段玉裁注>
<許慎釋>从戉，尗聲。</許慎釋>
<段玉裁注>倉歴切，古音在三部。</段玉裁注>
</內容>
<重文>文二</重文>
<說文字頭>我</說文字頭>
<內容>
<許慎釋>施身自謂也。</許慎釋>
<段玉裁注>不但云自謂而云施身自謂者，取施與我古爲㬪韵。施讀施捨之施。謂用己廁於衆中、而自稱則爲我也。施者，旗貌也。引申爲施捨者，取義於旗流下𠂹也。〈釋詁〉曰：卬吾台予朕身甫余言我也。又曰。朕子躬身也。又曰。台朕賚畀⺊陽予也。或以賚畀卜予不同義。愚謂有我則必及人。故賚畀卜亦在施身自謂之內也。口部曰。吾、我自稱也。女部曰。姎、女人自稱姎我也。《毛詩傳》曰：言，我也。卬，我也。《論語》二句而我吾互用。《毛詩》一句而卬我襍稱。葢同一我義而語音輕重緩急不同。施之於文若自其口出。</段玉裁注>
<許慎釋>或說我。</許慎釋>
<段玉裁注>逗。</段玉裁注>
<許慎釋>頃頓也。</許慎釋>
<段玉裁注>謂順<pb n="639"/>側也。頃、頭不正也。頓、下首也。故引申爲頃側之意。賓筵。側弁之俄。箋云：俄、傾貌。〈人部〉曰：俄，頃也。然則古文以我爲俄也。古文叚借如此。</段玉裁注>
<許慎釋>从戈手。</許慎釋>
<段玉裁注>合二成字不能定其會意形聲者，以手字不定爲何字也。五可切，十七部。</段玉裁注>
<許慎釋>手、古文？也。</許慎釋>
<段玉裁注>？當作𠂹。𠂹？在十七部。然則我以爲形聲也。</段玉裁注>
<許慎釋>一曰古文殺字。</許慎釋>
<段玉裁注>我从殺、則非形聲。會意亦難說也。殺篆下載古文三。有一略相似者。</段玉裁注>
<許慎釋>凡？之屬皆从我。</許慎釋>
</內容>

<說文字頭><img src="633A-01">𢦠</img></說文字頭>
<內容>
<許慎釋>古文我。</許慎釋>
</內容>

<說文字頭>義</說文字頭>
<內容>
<許慎釋>己之威義也。</許慎釋>
<段玉裁注>言己者，以字之从我也。己、中宮。象人腹。故謂身曰己。義各本作儀。今正。古者，威儀字作義。今仁義字用之。儀者，度也。今威儀字用之。誼者，人所宜也。今情誼字用之。鄭司農注《周禮》肆師。古者，書儀但爲義。今時所謂義爲誼。是謂義爲古文威儀字。誼爲古文仁義字。故許各仍古訓。而訓儀爲度。凡儀象、儀匹、引申於此。非威儀字也。古經轉寫既久。肴襍難辨。據鄭、許之言可以知其意。威義古分言之者，如北宮文子云有威而可畏謂之威、有儀而可象謂之義、《詩》言令義令色、無非無義是也。威義連文不分者，則隨處而是。但今無不作儀矣。《毛詩》「威義棣棣。不可選也。傳曰。君子望之儼然可畏。禮容俯仰各有宜耳。棣棣、富而閒習也。不可選、物有其容不可數也。義之本訓謂禮容各得其宜。禮容得宜則善矣。故文王、我將《毛傳》皆曰。義，善也。引申之訓也。</段玉裁注>
<許慎釋>从我、从羊。</許慎釋>
<段玉裁注>威儀岀於己、故从我。董子曰。仁者，人也。義者，我也。謂仁必及人。義必由中𣃔制也。从羊者，與善美同意。宜寄切，古音在十七部。</段玉裁注>
</內容>

<說文字頭><img src="633A-02">羛</img></說文字頭>
<內容>
<許慎釋>墨翟書義从弗。</許慎釋>
<段玉裁注>墨翟書、〈藝文志〉所謂墨子七十一篇也。今存者五十三篇。義無作羛者。葢歲久無存焉爾。从弗者，葢取矯弗合宜之意。</段玉裁注>
<許慎釋>巍郡有羛陽鄕。讀若錡。</許慎釋>
<段玉裁注>此以地名證羛字。又箸其方音也。凡古地名多依䚻俗方語。如蓮勺呼輦酌。卑水呼班水。鮦陽呼紂陽。大末呼闥末。剡呼舌剡反。酈呼蹢躅之蹢。曲逆呼去遇。如是者不可枚數。羛陽讀若錡，同也。然注家皆讀羛陽、虛宜切。與錡音稍不同也。</段玉裁注>
<許慎釋>今屬鄴。本內黃北二十里鄕也。</許慎釋>
<段玉裁注>按此十二字。乃後人箋記之語。非許語也。鄴、內黃皆魏郡屬縣（⿰県系）。羛陽鄕本在內黃北二十里。司馬紹統〈郡國志〉曰：魏郡內黃有羛陽聚。劉注：世祖破五校處。光武紀大破<pb n="639-2"/>五校於羛陽降之。李注：羛陽聚屬魏郡。故城在今相州堯城縣（⿰県系）東。諸本有作茀者，誤也。《左傳》「晉荀盈如齊逆女。還。卒於戲陽。杜注：內黃縣（⿰県系）北有戲陽城。按漢晉皆在內黃北。魏地形志無內黃縣（⿰県系）。當是倂於鄴。則羛陽亦在鄴矣。故知必後人箋記語也。戲羛音同。許宜反。《左氏傳》。有戲陽速。則戲陽又爲氏姓。</段玉裁注>
</內容>
<重文>文二　　重二</重文>
<說文字頭>亅</說文字頭>
<內容>
<許慎釋>鉤逆者謂之亅。</許慎釋>
<段玉裁注>鉤者，曲金也。司馬相如列傳。猶時有銜橜之變。集解引徐廣云：鉤逆者謂之橜。《索隱》引周遷《輿服志》云：鉤逆者爲橜。皆謂橜爲亅之叚借字也。淸道而行。中路而馳。𣃔無枯木朽株之難。故知必謂鉤也。</段玉裁注>
<許慎釋>象形。</許慎釋>
<段玉裁注>象鉤自下逆上之形。《玉篇》引《說文》衢月切大徐同。十五部。</段玉裁注>
<許慎釋>凡亅之屬皆从亅。讀若橜。</許慎釋>
</內容>

<說文字頭><img src="633B-01">𠄌</img></說文字頭>
<內容>
<許慎釋>鉤識也。</許慎釋>
<段玉裁注>鉤識者，用鉤表識其處也。褚先生補滑稽傳。東方朔上書。凡用三千奏牘。人主從上方讀之。止、輒乙其處。二月乃盡。此非甲乙字。乃正𠄌字也。今人讀書有所鉤勒卽此。內則。魚去乙。鄭曰。乙、魚體中害人者名也。今東海鰫魚有骨名乙。在目。狀如篆乙。食之鯁人不可出。此亦非甲乙字。乃狀如篆𠄌也。魚腸名乙耳。不當別有乙也。戉斧之字从𠄌爲聲。</段玉裁注>
<許慎釋>从反亅。讀若窡。</許慎釋>
<段玉裁注>大徐作讀若捕鳥罬。《玉篇》引《說文》居月切，大徐同。十五部。</段玉裁注>
</內容>
<重文>文二</重文>
<說文字頭>琴</說文字頭>
<內容>
<許慎釋>禁也。</許慎釋>
<段玉裁注>禁者，吉凶之忌也。引申爲禁止。《白虎通》曰：琴，禁也。以禁止淫邪、正人心也。此㬪韵爲訓。</段玉裁注>
<許慎釋>神農所作。</許慎釋>
<段玉裁注>《世本》文也。宋書樂志曰。琴、馬融笛賦云宓羲造。《世本》云神農所造也。瑟、馬融笛賦云神農造。《世本》云宓羲所造也。按《風俗通》、《廣雅》皆同《世本》。季長說、誤。《山海經》郭傳引《世本》伏羲作琴。神農作瑟。恐系轉寫舛錯。</段玉裁注>
<許慎釋>洞越。</許慎釋>
<段玉裁注>句。</段玉裁注>
<許慎釋>練朱五弦。</許慎釋>
<段玉裁注>洞當作迵。迵者，通達也。越謂琴瑟底之孔。迵孔者，琴腹中空而爲二孔通達也。越音？。或作？。練朱五絃者，〈虞書〉〔傳〕曰：古者，帝王升歌淸廟之樂、大琴練弦。葢練者其質。朱者其色。鄭注〈樂記〉淸廟之瑟<pb n="640"/>朱弦云：練、朱弦也。練則聲濁。五者，初制琴之弦數。</段玉裁注>
<許慎釋>周時加二弦。</許慎釋>
<段玉裁注>文王、武王各加一弦。</段玉裁注>
<許慎釋>象形。</許慎釋>
<段玉裁注>象其首身尾也。上圓下方、故象其圓。巨今切，七部。</段玉裁注>
<許慎釋>凡珡之屬皆从珡。</許慎釋>
</內容>

<說文字頭><img src="634A-01">䥆</img></說文字頭>
<內容>
<許慎釋>古文珡。从金。</許慎釋>
<段玉裁注>以金形聲字也。今人所用琴字乃上从小篆、下作今聲。</段玉裁注>
</內容>

<說文字頭>瑟</說文字頭>
<內容>
<許慎釋>庖犧所作弦樂也。</許慎釋>
<段玉裁注>弦樂、猶磬曰石樂。淸廟之瑟亦練朱弦。凡弦樂以絲爲之。象弓弦、故曰弦。淇奥傳曰。瑟、矜莊貌。旱麓箋曰。瑟、絜鮮貌。皆因聲叚借也。瑟之言肅也。《楚辭》言秋氣蕭瑟。</段玉裁注>
<許慎釋>从珡。
<段玉裁注>琴之屬、故从琴。</段玉裁注>
<許慎釋>必聲。</許慎釋>
<段玉裁注>所櫛切，十二部。</段玉裁注>
</內容>

<說文字頭><img src="634A-02">𡘼</img></說文字頭>
<內容>
<許慎釋>古文瑟。</許慎釋>
<段玉裁注>玩古文琴瑟二字。似先造瑟字、而琴从之。</段玉裁注>
</內容>
<重文>文二　　重二</重文>
<說文字頭>乚</說文字頭>
<內容>
<許慎釋>匿也。</許慎釋>
<段玉裁注>匿者，亡也。</段玉裁注>
<許慎釋>象𨒅曲隱蔽形。</許慎釋>
<段玉裁注>𨒅曲見〈辵部〉「隱蔽見〈𨸏部〉「象逃亡者自藏之狀也。</段玉裁注>
<許慎釋>凡？之屬皆从乚。讀若隱。</許慎釋>
<段玉裁注>於謹切，十三部。</段玉裁注>
</內容>

<說文字頭>直</說文字頭>
<內容>
<許慎釋>正見也。</許慎釋>
<段玉裁注>《左傳》曰：正直爲正。正曲爲直。其引申之義也。見之審則必能矯其枉。故曰正曲爲直。</段玉裁注>
<許慎釋>从十目𠃊。</許慎釋>
<段玉裁注>謂以十目視𠃊。𠃊者無所逃也。三字會意。除力切。一部。今隷作直。</段玉裁注>
</內容>

<說文字頭><img src="634A-03">𣖇</img></說文字頭>
<內容>
<許慎釋>古文直。或从木如此。</許慎釋>
<段玉裁注>囧猶目也。从木者，木從繩則正。</段玉裁注>
</內容>
<重文>文二　　重一</重文>
<說文字頭>亾</說文字頭>
<內容>
<許慎釋>逃也。</許慎釋>
<段玉裁注>逃者，亡也。二篆爲轉注：亡之本義爲逃。今人但謂亡爲死。非也。引申之則謂失爲亡。亦謂死爲亡。孝子不忍死其親。但疑親之出亡耳。故喪篆从哭亡。亦叚爲有無之無。雙聲相借也。</段玉裁注>
<許慎釋>从入𠃊。</許慎釋>
<段玉裁注>會意。謂入於𨒅曲隱蔽之處也。武方切，十部。</段玉裁注>
<許慎釋>凡亡之屬皆从亡。</許慎釋>
</內容>

<說文字頭>乍</說文字頭>
<內容>
<許慎釋>止亡䛐也。</許慎釋>
<段玉裁注>各本作止也一曰亡也六字。今正。乍無亡義。淺人離析所改耳。補䛐字者，如母下云止䛐也。亦本有䛐而後人刪（⿰刂）之。乍與母同意。母者，有人姦女而一止之。其言曰母。？者，有人逃亡而一止之。其言曰乍。皆咄咄逼人之語也。亡與止亡者皆必<pb n="640-2"/>在倉猝。故引申爲倉猝之稱。《廣雅》曰：暫也。《孟子》：今人乍見孺子將入於井。《左傳》「桓子乍謂林楚。文意正同。而《左傳》俗本改乍爲咋。</段玉裁注>
<許慎釋>从亡一。</許慎釋>
<段玉裁注>會意。鉏駕切，古音在五部。</段玉裁注>
<許慎釋>一。</許慎釋>
<段玉裁注>逗。</段玉裁注>
<許慎釋>有所礙也。</許慎釋>
<段玉裁注>礙者，止也。說从一之意。母字从一、亦是有所礙之之意。</段玉裁注>
</內容>

<說文字頭><img src="634B-01">望</img></說文字頭>
<內容>
<許慎釋>出亡在外。望其還也。</許慎釋>
<段玉裁注>還者，復也。本義。引申之爲令聞令望之望。</段玉裁注>
<許慎釋>从亡，朢省聲。</許慎釋>
<段玉裁注>按望以朢爲聲。朢以望爲義。其爲二字較然也。而今多亂之。巫放切。十部。亦平聲。</段玉裁注>
</內容>

<說文字頭><img src="634B-02">𣠮</img></說文字頭>
<內容>
<許慎釋>亡也。</許慎釋>
<段玉裁注>凡所失者，所未有者皆如逃亡然也。此有無字之正體。而俗作無。無乃？之隷變。？之訓豐也。與無義正相反。然則隷變之時。昧於亡爲其義。？爲其聲。有聲無義。殊爲乖繆。古有叚？爲？者。要不得云本無二字。漢隷多作？可證也。或叚亡爲無者，其義同。其音則雙聲也。</段玉裁注>
<許慎釋>从亡，𣞤聲。</許慎釋>
<段玉裁注>按不用莫聲而用？聲者，形聲中有會意。凡物必自多而少而無。老子所謂多藏必厚亡也。武夫切。五部。古音武夫與莫胡二切不別。故無、模同音。其轉語則《水經注》云燕人謂無爲毛、楊子以曼爲無、今人謂無有爲𣳚有皆是也。</段玉裁注>
</內容>

<說文字頭><img src="634B-03">无</img></說文字頭>
<內容>
<許慎釋>奇字無<pb n="640-3"/>也。</許慎釋>
<段玉裁注>謂古文奇字如此作也。今六經惟易用此字。</段玉裁注>
<許慎釋>通於元者。</許慎釋>
<段玉裁注>元俗刻作无。今依宋本正。〈禮運〉曰。是謂合莫。注引《孝經》說曰。上通元莫。正義云：上通元莫者，《孝經緯》文。言人之精靈所感。上通元氣寂寞。引之者證莫爲虛無也。正本元字作无。謂虛無寂寞。義或然也。按此注疏今本譌誤不可讀。而北宋本可據正。疏正本字當是定本之誤。謂鄭引上通元莫、顏師古定本作无莫也。依許云通於元者，虛无道也。則《孝經緯》必作元莫矣。葢其義謂上通元始。故其字形亦用元篆。上毌於一。</段玉裁注>
<許慎釋>虛无道也。</許慎釋>
<段玉裁注>謂虛无之道上通元氣寂寞也。《玉篇》曰：无、虛无也。奇字之无與篆文之？義乃微別。許說其義。非僅說其形也。</段玉裁注>
<許慎釋>王育說。天屈西北爲无。</許慎釋>
<段玉裁注>此稱王育說又无之別一義也。亦說其義。非說其形。屈猶傾也。天傾西北。地不滿東南。見《列子》及〈素問〉。天傾西北者，謂天體不能正圜也。</段玉裁注>
</內容>

<說文字頭>匃</說文字頭>
<內容>
<許慎釋>气也。</許慎釋>
<段玉裁注>气者，雲气也。用其聲叚借爲气求、气與字。俗以气求爲入聲。以气與爲去聲。匄訓气、亦分二義二音。〈西域傳〉「气匄亡所得。此气求之義也。當去聲。又曰。我匄若馬。此气與之義也。當入聲。要皆強爲分別耳。《左傳》「公子棄疾不強匄。又子產曰。世有盟誓。母或匄奪。皆言气求也。通俗文曰。求願曰匄。則是求之曰气匄。因而與之亦曰气匄也。今人以物與人曰給。其實當用匄字。《廣韵》古達切。其字俗作丐。與丏不同。《廣韵》曰：。二字同。非是。</段玉裁注>
<許慎釋>亡人爲匄。逯安說。</許慎釋>
<段玉裁注>此稱逯安說、以說字形會意。逯安亦通人之一也。从亡人者，人有所無必求諸人。故字从亡、从人。古代切，按《廣韵》古太切。亦古達切。十五部。</段玉裁注>
</內容>
<重文>文五　　重一</重文>
<說文字頭><img src="635A-01">匸</img></說文字頭>
<內容>
<許慎釋>衺徯有所㚒臧也。</許慎釋>
<段玉裁注>㚒各本作俠。今正。衺者，？也。徯者，待也。㚒者，盜竊褱物也。迆衺相待有所竊臧。故其字从？。而上復有一覆之。</段玉裁注>
<許慎釋>从？，上有一覆之。</許慎釋>
<段玉裁注>會意。</段玉裁注>
<許慎釋>凡？之屬皆从？。讀若徯同。</許慎釋>
<段玉裁注>徯各本譌傒。今正。胡禮切，十六部。</段玉裁注>
</內容>

<說文字頭>區</說文字頭>
<內容>
<許慎釋>踦區。</許慎釋>
<段玉裁注>逗。㬪韵。</段玉裁注>
<許慎釋>臧隱也。</許慎釋>
<段玉裁注>踦區猶危部、〈𨸏部〉之㩻䧢。彼言傾側不安也。此言委曲包蔽也。區之義內臧多品。故引申爲區域、爲區別。古或叚𠀉字爲之。如區葢亦作𠀉葢、區宇亦作𠀉宇是也。或叚爲句曲字。如〈樂記〉區萌達。卽〈月令〉之句者畢（）出、萌者盡達也。</段玉裁注>
<許慎釋>从品在？中。</許慎釋>
<段玉裁注>會意。豈俱切。古音在四部。鄭注《禮記》嫌名曰。若禹與雨、𠀉與區之類。是可證古音同邱也。</段玉裁注>
<許慎釋>品。</許慎釋>
<段玉裁注>逗。</段玉裁注>
<許慎釋>衆也。</許慎釋>
<段玉裁注>品下曰。衆𢉙也。</段玉裁注>
</內容>

<說文字頭>匿</說文字頭>
<內容>
<許慎釋>亡也。</許慎釋>
<段玉裁注>《廣韵》曰：。藏也。微也。亡也。陰姦也。</段玉裁注>
<許慎釋>从？，若聲。</許慎釋>
<段玉裁注>此取雙聲爲形聲也。</段玉裁注>
<許慎釋>讀若羊騶？。</許慎釋>
<段玉裁注>此有譌奪。當云讀若羊？？之？。〈金部〉曰。？者，羊？耑鐵也。說詳〈金部〉。？讀若至。至古音同質。匿讀若？、卽讀若質也。古亦讀尼質切。在十二部。不在一部也。今音乃女力切。</段玉裁注>
</內容>

<說文字頭>㔷</說文字頭>
<內容>
<許慎釋>側㔷也。</許慎釋>
<段玉裁注>各本作側逃也。今依《玉篇》逃作㔷。《玉篇》曰：又作？。是知側㔷卽〈堯典〉之側？。謂隱藏不出者也。</段玉裁注>
<許慎釋>从？，丙聲。</許慎釋>
<段玉裁注>按丙聲不可通。大徐云：當是从內會意。傳寫之誤。玉裁按或从谷部之㐁聲。〈艸部〉？从㐁聲。而讀若陸。陸與漏音相近也。盧𠋫切。四部。《廣韵》無此字。</段玉裁注>
<許慎釋>一曰箕屬。</許慎釋>
<段玉裁注>其器未詳。</段玉裁注>
</內容>

<說文字頭>匽</說文字頭>
<內容>
<許慎釋>匿也。</許慎釋>
<段玉裁注>匽之言隱也。《周禮》宮人。爲之井匽。鄭司農云：匽、路廁也。後鄭云：匽豬謂𩅸下之池畜水而流之者。按二說皆謂隱蔽之地也。</段玉裁注>
<許慎釋>从？，妟聲。</許慎釋>
<段玉裁注>於蹇切，十四部。</段玉裁注>
</內容>

<說文字頭>医</說文字頭>
<內容>
<許慎釋>臧弓弩矢器也。</許慎釋>
<段玉裁注>臧各本作盛。今依《廣韵》：此器可隱藏兵器也。</段玉裁注>
<許慎釋>从？矢。</許慎釋>
<段玉裁注>會意。</段玉裁注>
<許慎釋>矢亦聲。</許慎釋>
<段玉裁注>小徐有此三字。於計切，十五部。</段玉裁注>
<許慎釋>《春秋國語》曰：兵不解医。</許慎釋>
<段玉裁注>〈齊語〉文。今《國語》作翳。叚借字。韋曰。翳所以蔽兵也。按古翳隱、翳薈字皆當於医義引申。不當借華葢字也。翳行而医廢矣。</段玉裁注>
</內容>

<說文字頭>匹</說文字頭>
<內容>
<許慎釋>四丈也。</許慎釋>
<段玉裁注>按四丈之上當有布帛二字。襍記曰。納幣一束。束五兩。兩五尋。鄭曰。納幣謂昏禮納徴也。十箇爲束。貴成數。兩兩合其卷。是謂五兩。八尺曰尋。五兩、兩五尋、（謂每兩五尋）則每卷二丈也。合之則四十尺。今謂之匹。猶匹偶之云與。《周禮》「凡嫁子、娶妻。入幣䊷帛無過五兩。鄭曰。五兩、十端也。每端二丈。按二丈爲一端。二端爲兩。每兩爲一匹。長四丈。五兩則五匹爲一束也。凡古言束帛者，皆此制。凡言匹敵、匹耦者，皆於二端成兩取意。凡言匹夫、匹婦者，於一兩成匹取意。兩而成匹。判合之理也。雖其半亦得云匹也。馬稱匹者，亦以一牝一牡離之而云匹。猶人言匹夫也。○按字之本義有難定者。如襍記注今謂之匹、猶匹偶之云與。是以匹偶爲本義。而帛二兩爲引申之義也。與許說迥異。四丈爲匹之云：三代時經傳不見。其字从八。八者，別也。夫婦有別。故謂之匹。从匚。亦取別嫌明微意與。鄭意或當如是。</段玉裁注>
<許慎釋>从？八。</許慎釋>
<段玉裁注>謂八之數隱其中。會意。</段玉裁注>
<許慎釋>八揲一匹。</許慎釋>
<段玉裁注>說从八之意。揲者，閱持也。閱持者，更迭持之而具數也。筮者揲之以四。此揲之以八。八尺者五而得四丈。故其字从八。所以揲之以八者，度人之兩臂爲尋。今人於布帛猶展兩臂度之也。</段玉裁注>
<許慎釋>八亦聲。</許慎釋>
<段玉裁注>古音八讀如必。普吉切，十二部。</段玉裁注>
</內容>
<重文>文七</重文>
<說文字頭>匚</說文字頭>
<內容>
<許慎釋>受物之器。</許慎釋>
<段玉裁注>此其器葢正方。文如此作者，横視之耳。直者其底。横者其四圍。右其口也。《廣韵》曰：。或曰受一斗曰匚。按囗部云：囿，規也。今人皆作圜、作圓。方、本無正字。故自古叚方爲之。依字、匚有榘形。固可叚作方也。</段玉裁注>
<許慎釋>象形。凡？之屬皆从匚。讀若方。</許慎釋>
<段玉裁注>府良切，十部。</段玉裁注>
</內容>

<說文字頭><img src="635B-01">𠥓</img></說文字頭>
<內容>
<許慎釋>籒文匚。</許慎釋>
</內容>

<說文字頭>匠</說文字頭>
<內容>
<許慎釋>木工也。</許慎釋>
<段玉裁注>工者，巧飭也。百工皆稱工、稱匠。獨舉木工者，其字从斤也。以木工之偁引申爲凡工之偁也。</段玉裁注>
<許慎釋>从<pb n="642"/>匚斤。</許慎釋>
<段玉裁注>會意。疾亮切，十部。</段玉裁注>
<許慎釋>斤。</許慎釋>
<段玉裁注>逗。</段玉裁注>
<許慎釋>所㠯作器也。</許慎釋>
<段玉裁注>說从斤之意。匚者，榘也。</段玉裁注>
</內容>

<說文字頭>匧</說文字頭>
<內容>
<許慎釋>椷臧也。</許慎釋>
<段玉裁注>小徐本如是。大徐無椷字。〈木部〉椷下曰。匧也。是二篆爲轉注：臧字似衍。《玉篇》作緘也。乃椷之誤。若《文選》應璩百一《詩》、任昉哭范僕射《詩》李注皆引《說文》篋，笥也。此則所據本不同。自當以小徐本爲善耳。《戰國策》「乃夜發書。陳篋數十。</段玉裁注>
<許慎釋>从匚，夾聲。</許慎釋>
<段玉裁注>苦叶切，八部。</段玉裁注>
</內容>

<說文字頭>篋</說文字頭>
<內容>
<許慎釋>匧或从竹。</許慎釋>
<段玉裁注>按《廣韵》曰：匧，藏也。篋、箱篋也。分一字爲二。而刪（⿰刂）去椷字之所䌛也。</段玉裁注>
</內容>

<說文字頭>匡</說文字頭>
<內容>
<許慎釋>飯器。</許慎釋>
<段玉裁注>句。小徐有也字。</段玉裁注>
<許慎釋>筥也。</許慎釋>
<段玉裁注>謂卽筥也。竹部曰。筥，䈰也。䈰一曰飯器。容五升。䈰有三義。而筥匡取此一義耳。匡不專於盛飯。故《詩》采卷耳以頃匡、求桑以懿匡。匡之引申叚借爲匡正。〈小雅〉「王于出征。以匡王國。傳曰。匡，正也。葢正其不正爲匡。凡小不平曰匡剌。革其匡剌亦曰匡也。《詩》有頃匡。謂匡之半淺半深不平者。故謂之頃。所謂匡剌也。匡剌見〈攷工記〉注：</段玉裁注>
<許慎釋>从匚，？聲。</許慎釋>
<段玉裁注>去王切，十部。</段玉裁注>
</內容>

<說文字頭><img src="636A-01">筐</img></說文字頭>
<內容>
<許慎釋>匩或从竹。</許慎釋>
<段玉裁注>今人亦分匡筐爲二義。</段玉裁注>
</內容>

<說文字頭>匜</說文字頭>
<內容>
<許慎釋>佀羹魁。</許慎釋>
<段玉裁注>斗部曰。魁、羹枓也。枓，勺也。匜之狀似羹勺。亦所以挹取也。</段玉裁注>
<許慎釋>柄中有道。可㠯注水酒。</許慎釋>
<段玉裁注>道者，路也。其器有勺。可以盛水盛酒。其柄空中。可使勺中水酒自柄中流出。注於盥槃及飮器也。《左傳》「奉匜沃盥。杜曰。匜、沃盥器也。此注水之匜也。內則。敦牟卮匜。非餕莫敢用。鄭曰。卮匜、酒漿器。此注酒之匜也。今大徐本無酒字。小徐有之。《韵會》刪（⿰刂）酒。而以盥器二字冠於似羹魁之上。妄甚。若《左傳》、《釋文》引《說文》無酒字、因經注但言盥耳。</段玉裁注>
<許慎釋>从匚。
<段玉裁注>此器葢亦正方。</段玉裁注>
<許慎釋>也聲。</許慎釋>
<段玉裁注>此形聲中有會意。从也者，取其流也。移尒切。按《篇》、《韵》平聲。古音十六十七部皆可讀。</段玉裁注>
</內容>

<說文字頭>匴</說文字頭>
<內容>
<許慎釋>淥米籔也。</許慎釋>
<段玉裁注>淥者，浚也。浚者，抒也。抒者，挹也。籔者，䉛也。䉛者，漉米籔也。然則匴與、䉛二字一物也。謂淅米訖、則移於此器內浚乾之而待炊。所謂滰淅也。士冠禮。爵弁、皮弁、緇布冠各一匴。注：匴、竹器名。今之冠箱也。古文匴爲篹。按淥米之籔𣃔非可盛冠。此必異物同名。或別有正字。俟考。</段玉裁注>
<許慎釋>从匚，算聲。</許慎釋>
<段玉裁注>穌管切，十四部。</段玉裁注>
</內容>

<說文字頭>㔶</說文字頭>
<內容>
<許慎釋>小桮也。</許慎釋>
<段玉裁注>〈木部〉曰。桮，㔶也。二篆爲轉注：而桮下見渾言之義。此見析言之義。㒳處互相足而後義全。此許立文之例也。㔶下亦可云桮也。桮下亦可云大㔶也。是互相足之謂<pb n="642-2"/>也。門部云：大桮爲閜。故小桮爲㔶矣。《方言》曰：㿿椷盞䀀閜𥂸𥂓桮也。自關而東趙魏之閒曰椷。或曰盞。或曰䀀。按椷葢卽許之㔶。音同字異。許則椷訓匧。各有本義也。</段玉裁注>
<許慎釋>从匚，贛聲。</許慎釋>
<段玉裁注>古送切。按《廣韵》又音感。正音也。八部。郭注《方言》椷讀如封緘。略有輕重耳。</段玉裁注>
</內容>

<說文字頭><img src="636B-01">㯯</img></說文字頭>
<內容>
<許慎釋>㔶或从木。</許慎釋>
</內容>

<說文字頭>匪</說文字頭>
<內容>
<許慎釋>器佀竹匧。</許慎釋>
<段玉裁注>小徐衹云如篋。〈小雅〉「承筐是將。〔傳〕曰：筐、篚屬。所以行幣帛也。按此筐與飯器之筐。異名同實。故毛訓之曰。匪屬也。〈小雅〉言匡。〈禹貢〉、《禮記》言匪。應劭《漢書注》曰：《漢書》作棐。應劭曰。棐、竹器也。方曰箱。隋曰棐。隋者，方而長也。他果反。古盛幣帛必以匪。匪篚古今字。有借匪爲斐者。如《詩》有匪君子是也。有借爲分者。《周禮》匪朌、鄭司農云匪分也是也。有借爲非者。如《詩》我心匪鑒、我心匪石是也。有借爲彼者。如《左傳》引《詩》如匪行邁謀杜曰匪彼也、荀子引匪交匪舒卽《詩》彼交匪紓是也。</段玉裁注>
<許慎釋>从匚，非聲。</許慎釋>
<段玉裁注>非尾切。十五部。按竹部曰。篚、車笭也。非匪之異體。故不錄於此。</段玉裁注>
<許慎釋>《逸周書》曰：實玄黃于匪。</許慎釋>
<段玉裁注>按此句今惟見《孟子》滕文公篇引書。其上文云：綏厥士女。篚厥玄黃。昭我周王見休。惟臣附于大邑周。似必爲〈周書〉「趙氏亦云：從有攸以下道武王伐紂時。皆《尙書》逸篇之文也。</段玉裁注>
</內容>

<說文字頭><img src="636B-02">𠥐</img></說文字頭>
<內容>
<許慎釋>古器也。</許慎釋>
<段玉裁注>古器有名？者。</段玉裁注>
<許慎釋>从匚，倉聲。</許慎釋>
<段玉裁注>七岡切，十部。</段玉裁注>
</內容>

<說文字頭><img src="636B-03">𠤼</img></說文字頭>
<內容>
<許慎釋>田器也。</許慎釋>
<段玉裁注>〈艸部〉曰。莜、？田器也。？與莜音義皆同。葢一物也。</段玉裁注>
<許慎釋>从匚，攸聲。</許慎釋>
<段玉裁注>徒𦕼切，古音在三部。</段玉裁注>
</內容>

<說文字頭>㔴</說文字頭>
<內容>
<許慎釋>田器也。</許慎釋>
<段玉裁注>《玉篇》云：大鼎也。《廣韵》？訓大鼎。</段玉裁注>
<許慎釋>从匚，異聲。</許慎釋>
<段玉裁注>與職切，一部。</段玉裁注>
</內容>

<說文字頭>匫</說文字頭>
<內容>
<許慎釋>古器也。</許慎釋>
<段玉裁注>畢（）《尙書》沅得曶鼎。豈其器卽匫與。</段玉裁注>
<許慎釋>从匚，？聲。</許慎釋>
<段玉裁注>呼骨切，十五部。</段玉裁注>
</內容>

<說文字頭>匬</說文字頭>
<內容>
<許慎釋>甌匬器也。</許慎釋>
<段玉裁注>大徐無匬字。非是。甌者，小盆也。甌匬二字爲名、則非甌也。《玉篇》云：余主切。器受十六斗。按《玉篇》葢謂卽《論語》與之庾之庾。苞注：十六斗爲庾也。然《禮經》作十六斗爲籔。今文籔作逾。</段玉裁注>
<許慎釋>从匚，兪聲。</許慎釋>
<段玉裁注>度侯切。四部。《廣韵》無此字。</段玉裁注>
</內容>

<說文字頭>匱</說文字頭>
<內容>
<許慎釋>匣也。</許慎釋>
<段玉裁注>匱之義引申爲竭。〈大雅〉：孝子不匱。永錫爾類。傳曰。匱，竭也。凡物淥藏之則有若無、實若虛。故匱之引申爲竭、爲乏。竭、水渴也。乏、反其正也。</段玉裁注>
<許慎釋>从匚，䝿聲。</許慎釋>
<段玉裁注>求位切。十五部。俗作櫃。《史記》石室金鐀。字作鐀。</段玉裁注>
</內容>

<說文字頭>匵</說文字頭>
<內容>
<許慎釋>匱也。</許慎釋>
<段玉裁注>〈木部〉曰。櫝，匱也。是則匵與櫝音義皆同。實一物也。《論語》曰：韞匵而？諸。又曰。龜玉毁櫝中。其實一字也。引申之亦爲小棺。</段玉裁注>
<許慎釋>从匚，𧶠聲。</許慎釋>
<段玉裁注>徒谷切，三部。</段玉裁注>
</內容>

<說文字頭>匣</說文字頭>
<內容>
<許慎釋>匱也。</許慎釋>
<段玉裁注>《廣韵》曰：。箱，匣也。古亦借柙爲之。柙，檻也。</段玉裁注>
<許慎釋>从匚，甲聲。</許慎釋>
<段玉裁注>按此不注古文甲字。則从小篆甲也。胡甲切，八部。</段玉裁注>
</內容>

<說文字頭>匯</說文字頭>
<內容>
<許慎釋>器也。</許慎釋>
<段玉裁注>謂有器名匯也。〈禹貢〉曰：東匯澤爲彭蠡。又曰。北會于匯。舊說匯者，回也。此匯之別一義。依許圛？垐之例、此亦可稱〈禹貢〉而釋之曰匯回也。今按匯之言圍也。大澤外必有陂圍之。如器之圍物。古人說淮水曰。淮，圍也。匯从淮、則亦圍也。《尙書》「東匯澤爲彭蠡。謂東有圍受衆水之彭蠡。非謂漢水回而成澤也。東爲北江。謂漢水合江、又東合彭蠡爲北江也。</段玉裁注>
<許慎釋>从匚，淮聲。</許慎釋>
<段玉裁注>胡罪切，十五部。</段玉裁注>
</內容>

<說文字頭>匛</說文字頭>
<內容>
<許慎釋>棺也。</許慎釋>
<段玉裁注>〈木部〉曰。棺者，關也。所以揜屍。此云棺也。二篆義同。《曲禮》曰：在牀曰屍。在棺曰柩。是棺柩義別。虛者爲棺。實者爲柩。析言之也。柩或可以𧦝棺。棺不可以𧦝柩。是以許於柩曰棺也。於棺下不云柩也。以立文不得用考老之例也。</段玉裁注>
<許慎釋>从匚，久聲。</許慎釋>
<段玉裁注>各本有柩無匛。今依《玉篇》補。《玉篇》曰：匛，棺也。亦作柩。葢希馮在梁時所據《說文》如是。以後柩行匛廢。遂變許書之舊。而郭忠恕列匛<pb n="643-1"/>爲古文。夏竦說匛爲孫強集。夏疑《玉篇》作匛、不出於希馮而出於孫強也。匛葢古文。而小篆仍之者。〈檀弓〉曰：有虞氏瓦棺。夏后氏堲周。殷人棺椁。周人牆置翣。瓦棺、堲周皆以土不以木。易曰。後世聖人易之以棺椁。後世聖人謂黃帝堯舜。然則土棺始於黃帝。堯舜仍之。《倉頡》造字从匚从久。《白虎通》云：柩，久也。久不復變也。造字之初。𣃔不从木。許言久聲者，以形聲包會意也。巨救切，三部。</段玉裁注>
</內容>

<說文字頭>柩</說文字頭>
<內容>
<許慎釋>匛或从木。</許慎釋>
<段玉裁注>葢殷人用木以後乃有此字。</段玉裁注>
</內容>

<說文字頭><img src="637A-01">𠥬</img></說文字頭>
<內容>
<許慎釋>籒文从舊。</許慎釋>
<段玉裁注>从舊猶从久也。舊之言久也。《周禮》用匶字。</段玉裁注>
</內容>

<說文字頭>匰</說文字頭>
<內容>
<許慎釋>宗廟盛宔器也。</許慎釋>
<段玉裁注>《周禮》司巫。祭祀共匰主。杜子春云：匰、器名。主、木主也。許云宗廟盛宔器。亦用杜說。</段玉裁注>
<許慎釋>从匚，單聲。</許慎釋>
<段玉裁注>都寒切，十四部。</段玉裁注>
<許慎釋>《周禮》曰：祭祀共匰主。</許慎釋>
<段玉裁注>匰主謂主之匰。鄭曰。〈大祝〉取主陳之器則退也。</段玉裁注>
</內容>
<重文>文十九　　重五<段玉裁注>今增匛。則重六。</段玉裁注>
			</重文>
<說文字頭>曲</說文字頭>
<內容>
<許慎釋>象器曲受物之形也。</許慎釋>
<段玉裁注>匚象方器受物之形、側視之。曲象圜其中受物之形、正視之。引申之爲凡委曲之稱。不直曰曲。《詩》曰：子髮曲局。又曰。亂我心曲。箋云：心曲、心之委曲也。又樂章爲曲。謂音宛曲而成章也。〈周語〉曰、士獻《詩》「瞽獻曲。韋云：曲、樂曲也。《毛詩傳》曰：曲合樂曰歌。徒歌曰謠。《韓詩》曰：有章曲曰歌。無章曲曰謠。按曲合樂者，合於樂器也。〈行葦〉〔傳〕曰：歌者，比於琴瑟也。卽曲合樂曰歌也。區玉切，三部。</段玉裁注>
<許慎釋>凡？之屬皆从曲。或說曲、蠶薄也。</許慎釋>
<段玉裁注>曲見〈月令〉、《方言》、《漢書》周勃傳。詳〈艸部〉薄下。其物以萑葦爲之。〈七月〉〔傳〕曰：豫畜萑葦。可以爲曲也。其字俗作䒼。又作筁。</段玉裁注>
</內容>

<說文字頭><img src="637B-01">（图637B-01）</img></說文字頭>
<內容>
<許慎釋>古文曲。</許慎釋>
<段玉裁注>小徐無。</段玉裁注>
</內容>

<說文字頭><img src="637B-02">𠚖</img></說文字頭>
<內容>
<許慎釋>骫曲也。</許慎釋>
<段玉裁注>骫者，骨耑骫奊也。曲當作𠚖。今人用委曲字、古用𩨥𠚖。其字从骨从玉。謂如骨玉之堅而柔之使橈也。《廣韵》作匤匣也。</段玉裁注>
<許慎釋>从，玉聲。</許慎釋>
<段玉裁注>區玉切，三部。</段玉裁注>
</內容>

<說文字頭><img src="637B-03">𠚡</img></說文字頭>
<內容>
<許慎釋>古器也。从曲，舀聲。</許慎釋>
<段玉裁注>土刀切，古音在三部。</段玉裁注>
</內容>
<重文>文三　　重一<段玉裁注>小徐無重一。</段玉裁注>
			</重文>
<說文字頭><img src="637B-04">𠙹</img></說文字頭>
<內容>
<許慎釋>東楚名缶曰𠙹。</許慎釋>
<段玉裁注>太史公曰。自彭城以東。東海、吳、廣陵、此東楚也。缶下曰。瓦器、所以盛酒漿。<pb n="643-3"/>秦人𡔷之以節歌。象形。然則缶既象形矣。𠙹復象形。實一物而語言不同。且實一字而書法少異耳。《玉篇》作𠙹近之。若《廣韵》謂卽〈艸部〉之甾字。風馬牛不相及也。甾上从一雝川。此象缶之頸少殺。安得云同字。今𣜩當作甾。</段玉裁注>
<許慎釋>象形也。</許慎釋>
<段玉裁注>口大而頸少殺。側詞切，一部。</段玉裁注>
<許慎釋>凡？之屬皆从由。</許慎釋>
</內容>

<說文字頭><img src="637B-05">𠙾</img></說文字頭>
<內容>
<許慎釋>古文𠙹。</許慎釋>
</內容>

<說文字頭><img src="637B-06">疀（⿰⿱巛由疌）</img></說文字頭>
<內容>
<許慎釋>𣂁也。</許慎釋>
<段玉裁注>𣂁者，斛旁有庣也。𠙹之類。故其字从𠙹。</段玉裁注>
<許慎釋>古田器也。</許慎釋>
<段玉裁注>此上當有一曰二字。𣂁下亦引《爾雅》𣂁謂之？。古田器也。此別一義。叚𣂁？爲銚臿也。許書〈金部〉作銚臿。乃其正字。今之鍫也。江沅說。</段玉裁注>
<許慎釋>从𠙹。疌聲。</許慎釋>
<段玉裁注>楚洽切，八部。</段玉裁注>
</內容>

<說文字頭><img src="637B-07">𤲙</img></說文字頭>
<內容>
<許慎釋>蒲器也。？屬。所㠯盛糧。</許慎釋>
<段玉裁注>糧各本作穜。今正。《周禮》挈壺氏。挈畚以令糧。大鄭云：縣（⿰県系）畚於稟假之處。後鄭云：畚所以盛糧之器。故以畚表稟。《左傳》宣二年正義引《說文》蒲器可以盛糧。《左傳》、《釋文》、《詩》正義引艸器所以盛種。種字葢非。果爲種字。則當云榖種。不得但言種也。何休注《公羊》云：畚、草器。杜注《左傳》「以草索爲之。蒲與艸不相妨。糧者，榖也。</段玉裁注>
<許慎釋>从𠙹。弁聲。</許慎釋>
<段玉裁注>布忖切，古音在十四部。</段玉裁注>
</內容>

<說文字頭><img src="637B-08">𤳊</img></說文字頭>
<內容>
<許慎釋>㠷也。</許慎釋>
<段玉裁注>㠷者，蒲席<pb n="644"/>㡒也。㡒下曰。載米？也。㡒下曰。㡒也。所以盛米。然則四篆一物也。</段玉裁注>
<許慎釋>从𠙹。幷聲。</許慎釋>
<段玉裁注>薄經切，十一部。</段玉裁注>
<許慎釋>杜林㠯爲竹筥。</許慎釋>
<段玉裁注>筥，䈰也。䈰、飯器。</段玉裁注>
<許慎釋>楊雄㠯爲蒲器。</許慎釋>
<段玉裁注>杜有《倉頡訓纂》一篇、《倉頡故》一篇。楊有《倉頡訓纂》一篇。其說不同如此。此與斡二篆皆兼引楊杜二家說。</段玉裁注>
<許慎釋>讀若輧車。</許慎釋>
</內容>

<說文字頭><img src="638A-01">𧇄</img></說文字頭>
<內容>
<許慎釋>𦉈也。</許慎釋>
<段玉裁注>？者，小口罌也。</段玉裁注>
<許慎釋>从𠙹虍聲。讀若盧同。</許慎釋>
<段玉裁注>洛乎切，五部。</段玉裁注>
</內容>

<說文字頭><img src="638A-02">罏</img></說文字頭>
<內容>
<許慎釋>籒文？如此。</許慎釋>
<段玉裁注>缶𠙹一也。</段玉裁注>
</內容>

<說文字頭><img src="638A-03">𤴅</img></說文字頭>
<內容>
<許慎釋>篆文。</許慎釋>
<段玉裁注>按？與？二體必當互易。淺人所改也。？必古文。故盧以爲聲。且二字皆从𠙹。無庸用先古後篆之例。故二體當互易。而？下應曰古文。</段玉裁注>
</內容>
<重文>文五　　重三</重文>
<說文字頭>瓦</說文字頭>
<內容>
<許慎釋>土器巳燒之總名。</許慎釋>
<段玉裁注>〈土部〉坏下曰。一曰瓦未燒。互謂巳燒者也。凡土器未燒之素皆謂之坏。已燒皆謂之瓦。《毛詩》斯干傳曰。瓦、紡專也。此瓦中之一也。古史攷曰。夏時昆吾氏作瓦。按有虞氏上陶。瓦之不起<pb n="644-1"/>於夏時可知也。許書缶部曰。古者，昆吾作匋。壺系之昆吾圜器。韋昭云：昆吾祝融之孫。陸終第二子。名黎。爲己姓。封於昆吾衞是也。然則昆吾作匋、謂始封之昆吾。非夏桀之昆吾也。《廣韵》引〈周書〉神農作瓦器。當得其實。說詳缶部。凡燒瓦器之竈曰窯。</段玉裁注>
<許慎釋>象形也。</許慎釋>
<段玉裁注>象卷曲之狀。五寡切。古音在十七部。讀如阿。</段玉裁注>
<許慎釋>凡？之屬皆从瓦。</許慎釋>
</內容>

<說文字頭>瓬</說文字頭>
<內容>
<許慎釋>周家搏埴之工也。</許慎釋>
<段玉裁注>搏作摶者誤。今正。〈考工記〉曰：搏埴之工陶瓬。鄭曰。搏之言拍也。埴、黏土也。按手部搏、索持也。拍，拊也。是搏之本義不訓拍。故鄭以之言通之。</段玉裁注>
<許慎釋>从瓦，方聲。</許慎釋>
<段玉裁注>分兩切，十部。</段玉裁注>
<許慎釋>讀若㧚破之㧚。</許慎釋>
<段玉裁注>㧚不成字。轉寫譌舛。〈考工記〉注：大鄭讀爲甫始之甫。後鄭讀如放於此乎之放。許云方聲、則讀同後鄭放於此乎。今《公羊》放作昉。</段玉裁注>
</內容>

<說文字頭>甄</說文字頭>
<內容>
<許慎釋>匋也。</許慎釋>
<段玉裁注>匋者，作瓦器也。董仲舒曰。如泥之在鈞。惟甄者之所爲。陳畱風俗傳曰。舜陶甄河濱。其引申之義爲察也，勉也。〈考工記〉叚借爲震掉字。</段玉裁注>
<許慎釋>从瓦，垔聲。</許慎釋>
<段玉裁注>居延切。按本音側鄰切。十二十三部。音轉乃入仙韵。非二韵有異義。</段玉裁注>
</內容>

<說文字頭>甍</說文字頭>
<內容>
<許慎釋>屋棟也。</許慎釋>
<段玉裁注>棟者，極也。屋之高處也。《方言》「？謂之？。《廣雅》作甍謂之？。每夢一聲之轉。之蒸合韵之理。棟自屋中言之、故从木。甍自屋表言之、故从瓦。《爾雅》、《方言》謂之？者，屋極爲分水之脊。雨水各從高𩅸瓦而下也。《釋名》曰：甍，蒙也。在上覆蒙屋也。《左傳》子之援廟桷、動於甍。未詳其說。</段玉裁注>
<許慎釋>从瓦，夢省聲。</許慎釋>
<段玉裁注>莫耕切。古音在六部。按惟此篆主謂屋瓦。故先之。</段玉裁注>
</內容>

<說文字頭>甑</說文字頭>
<內容>
<許慎釋>甗也。</許慎釋>
<段玉裁注>〈考工記〉「陶人爲甑。實二鬴。厚半寸。脣寸。七穿。按甑所以炊烝米爲飯者。其底七穿。故必以箅蔽甑底。而加米於上。而？之、而？之。</段玉裁注>
<許慎釋>从瓦，曾聲。</許慎釋>
<段玉裁注>子孕切，六部。</段玉裁注>
</內容>

<說文字頭><img src="638B-01">𩱭</img></說文字頭>
<內容>
<許慎釋>籒文甑。从？。</許慎釋>
</內容>

<說文字頭>甗</說文字頭>
<內容>
<許慎釋>甑也。一穿。</許慎釋>
<段玉裁注>各本作一曰穿也。小徐本在鬳聲之下。今正。按甑空名窐。見穴部。不得云又名甗也。陶人爲甗。實二鬴。厚半寸。脣寸。鄭司農云：甗、無底甑。無底、卽所謂一穿。葢甑七穿而小。甗一穿而大。一穿而大則無底矣。甑下曰甗也、渾言之。此曰甑也一穿、析言之。渾言見甗亦評甑。析言見甑非止一穿。參差互見。使文義相足。此許訓詁之一例也。或曰當依小徐鬳聲之下作一曰甑一穿也六字。山之似甗者曰甗。《詩》「陟則在甗。傳曰。甗、小山別於大山也。《釋名》曰：甗，甑也。<pb n="644-3"/>甑一孔者。甗形孤出處似之也。按此謂似甑體而巳。鬲部曰。鼎大上小下若甑曰鬵。然則甑形大上小下。山名甗者亦爾。俗作巘。非。《爾雅》「小山別。大山曰鮮。《詩》皇矣同。字作鮮者，甗之叚借。《文選》〈吳都賦〉作嶰。李注古買反。此因《爾雅》鮮或作？、又譌作嶰也。</段玉裁注>
<許慎釋>从瓦，鬳聲，讀若言。</許慎釋>
<段玉裁注>魚蹇切，十四部。</段玉裁注>
</內容>

<說文字頭>瓵</說文字頭>
<內容>
<許慎釋>甌瓿謂之瓵。</許慎釋>
<段玉裁注>《爾雅》釋器文。《史記》貨殖傳。糱麴鹽豉干合。徐廣曰。或作台。器名有瓵。孫叔然云：瓵、瓦器。受斗六𦫵。台當爲瓵。音貽。按今《史記》譌舛。爲正之如此。所引孫叔然者，《爾雅》〔注〕也。</段玉裁注>
<許慎釋>从瓦，台聲。</許慎釋>
<段玉裁注>與之切，一部。</段玉裁注>
</內容>

<說文字頭>瓽</說文字頭>
<內容>
<許慎釋>大盆也。</許慎釋>
<段玉裁注>盆者，盎也。瓽其大者也。《漢書》楊雄酒箴曰。爲瓽所轠。</段玉裁注>
<許慎釋>从瓦，尙聲。</許慎釋>
<段玉裁注>丁浪切，十部。</段玉裁注>
</內容>

<說文字頭>甌</說文字頭>
<內容>
<許慎釋>小盆也。</許慎釋>
<段玉裁注>《方言》「罃甈謂之盎。自關而西或謂之盆。或謂之盎。其小者謂之升甌。又曰。甂、陳魏宋楚之閒謂之㼵。自關而西謂之甂。其大者謂之甌。按許亦同。《方言》謂甌爲盆。而郭景純疑《方言》與《爾雅》說甈不合。</段玉裁注>
<許慎釋>从瓦，區聲。</許慎釋>
<段玉裁注>烏侯切，四部。</段玉裁注>
</內容>

<說文字頭>瓮</說文字頭>
<內容>
<許慎釋>罌也。</許慎釋>
<段玉裁注>罌者，？也。？者，小口罌也。然則瓮者，罌之大口者也。《方言》曰：甀、瓮、瓿甊，甖也。自關而西晉之舊<pb n="645"/>都河汾之閒其大者謂之甀。其中者謂之瓿甊。自關而東趙魏之郊謂之瓮。或謂之甖。甖卽罌字。</段玉裁注>
<許慎釋>从瓦，公聲。</許慎釋>
<段玉裁注>烏貢切。九部。按小徐瓨下讀若翁三字當在此。</段玉裁注>
</內容>

<說文字頭>瓨</說文字頭>
<內容>
<許慎釋>佀罌。長頸。受十升。</許慎釋>
<段玉裁注>史、漢貨殖傳皆曰。醯醬千瓨。按醯醬者，今之醋也。別於下文之醬。升當作斗。《漢書注》「古本有作斗者。</段玉裁注>
<許慎釋>从瓦，工聲。讀若洪（⿰氵𠔏）。</許慎釋>
<段玉裁注>洪（⿰氵𠔏）小徐作翁。古雙切。九部。按《篇》、《韵》皆戶江切。字亦作缸。</段玉裁注>
</內容>

<說文字頭>㼝</說文字頭>
<內容>
<許慎釋>小盂也。</許慎釋>
<段玉裁注>盂者，飮器也。《方言》曰：盂、宋楚魏之閒或謂之盌。</段玉裁注>
<許慎釋>从瓦，夗聲。</許慎釋>
<段玉裁注>烏管切。十四部。《方言》作盌。俗作椀。</段玉裁注>
</內容>

<說文字頭>瓴</說文字頭>
<內容>
<許慎釋>𦉥也。佀？者。</許慎釋>
<段玉裁注>罋大徐瓮。葢非。高祖本紀曰。譬猶居高屋建瓴水。如淳曰。瓴、盛水甁也。居高屋之上而幡瓴水。言其向之勢易也。建音蹇。晉灼曰。許愼云：瓴、罋似甁者也。按缶部云：𦉥、汲？也。瓴同物而非罌瓮。</段玉裁注>
<許慎釋>从瓦，令聲。</許慎釋>
<段玉裁注>郎丁切，十一部。</段玉裁注>
</內容>

<說文字頭>㼰</說文字頭>
<內容>
<許慎釋>罌謂之㼰。</許慎釋>
<段玉裁注>《方言》、《廣雅》罌皆作甇。</段玉裁注>
<許慎釋>从瓦，卑聲。</許慎釋>
<段玉裁注>部迷切，十六部。</段玉裁注>
</內容>

<說文字頭>甂</說文字頭>
<內容>
<許慎釋>佀小瓿。大口而卑。用食。</許慎釋>
<段玉裁注>《方言》「甂、陳魏宋楚之閒謂之㼵。自關而西謂之甂。《淮南書》曰：狗彘不擇甂甌而食。《玉篇》曰：小盆大口而卑下。</段玉裁注>
<許慎釋>从瓦，扁聲。</許慎釋>
<段玉裁注>芳連切，古音在十二部。</段玉裁注>
</內容>

<說文字頭>瓿</說文字頭>
<內容>
<許慎釋>甂也。</許慎釋>
<段玉裁注>《玉篇》「瓿甊、小罌也。《廣韵》同。</段玉裁注>
<許慎釋>从瓦，咅聲。</許慎釋>
<段玉裁注>蒲口切，四部。</段玉裁注>
</內容>

<說文字頭>㼸</說文字頭>
<內容>
<許慎釋>器也。</許慎釋>
<段玉裁注>《廣韵》罌也。</段玉裁注>
<許慎釋>从瓦，容聲。</許慎釋>
<段玉裁注>與封切，九部。</段玉裁注>
</內容>

<說文字頭>甓</說文字頭>
<內容>
<許慎釋>令適也。</許慎釋>
<段玉裁注>大徐適作甓。〈陳風〉：中唐有甓。傳曰。甓、令適也。〈釋宮〉同。郎丁都歴二反。《爾雅》作瓴甋。俗字也。〈土部〉墼字解亦云令適。〈考工記〉注作令甓。實一物也。詳墼字注：</段玉裁注>
<許慎釋>从瓦，辟聲。</許慎釋>
<段玉裁注>扶歷切，十六部。</段玉裁注>
<許慎釋>《詩》曰：中唐有甓。</許慎釋>
<段玉裁注>〈陳風〉防有鵲巢文。</段玉裁注>
<許慎釋>讀若檗。</許慎釋>
</內容>

<說文字頭>甃</說文字頭>
<內容>
<許慎釋>井壁也。</許慎釋>
<段玉裁注>井壁者，謂用塼爲井垣也。《周易》井九四、曰。井甃无咎。又上六。井收。荀作井甃。《莊子》曰。缺甃之涯。</段玉裁注>
<許慎釋>从瓦，秌聲。</許慎釋>
<段玉裁注>側救切，三部。</段玉裁注>
</內容>

<說文字頭>甈</說文字頭>
<內容>
<許慎釋>康瓠。</許慎釋>
<段玉裁注>句。按當有謂之甈三字。</段玉裁注>
<許慎釋>破罌也。</許慎釋>
<段玉裁注>康之言空也。瓠之言壺也。空壺謂破罌也。罌已破矣。無所用之。空之而巳。〈釋器〉曰：康瓠謂之甈。甈之言滯而無用也。法言曰。甄陶天下者。其在和乎。剛則甈。柔則坯。此引申之義也。</段玉裁注>
<許慎釋>从瓦，臬聲。</許慎釋>
<段玉裁注>魚列切。十五部。《廣韵》五計切。《玉篇》邱滯切。</段玉裁注>
</內容>

<說文字頭><img src="639A-01">𤮅</img></說文字頭>
<內容>
<許慎釋>甈或从埶。</許慎釋>
<段玉裁注>埶聲古與臬聲同。是以臬多叚<pb n="645-2"/>藝爲之。</段玉裁注>
</內容>

<說文字頭>㼽</說文字頭>
<內容>
<許慎釋>瑳垢瓦石也。</許慎釋>
<段玉裁注>瑳俗作磋。今依宋本作瑳。亦叚借字耳。其字當用厝。厝、厲石也。《詩》曰：它山之石。可以爲厝。用瓦石去垢曰㼽。《方言》〔注〕曰：漺，錯也。漺與磢同。〈海賦〉曰。飛澇相磢。〈江賦〉曰。奔澑之所磢錯。磢卽㼽。</段玉裁注>
<許慎釋>从瓦，爽聲。</許慎釋>
<段玉裁注>初兩切，十部。</段玉裁注>
</內容>

<說文字頭>㼲</說文字頭>
<內容>
<許慎釋>蹈瓦聲㼲㼲也。</許慎釋>
<段玉裁注>大徐無㼲㼲也三字。小徐作蹈瓦㼲也。元應作蹈瓦聲躐躐也。今按躐躐當作㼲㼲。通俗文。瓦破聲曰㼲。《玉篇》「㼲㼲、蹋瓦聲。</段玉裁注>
<許慎釋>从瓦，耎聲。</許慎釋>
<段玉裁注>零帖切，《廣韵》又良涉切。八部。按古音當在十四部。</段玉裁注>
</內容>

<說文字頭>𤬯</說文字頭>
<內容>
<許慎釋>冶槖榦也。</許慎釋>
<段玉裁注>冶各本作治。今正。冶槖、謂排囊。排讀普拜切。其字或作韛。或作？。冶者以韋囊鼓火。老子之所謂槖也。其所執之柄曰𤬯。榦猶柄也。𤬯或譌作肣。而《廣韵》以排囊柄釋之。《玉篇》以似甁有耳釋𤬯。引許者冶皆譌治。而其義湛薶終古矣。排囊之柄、古用瓦爲之。故字从瓦。後乃以木爲之。故《集韵》作？。从木。</段玉裁注>
<許慎釋>从瓦，今聲。</許慎釋>
<段玉裁注>胡男切。古音在七部。他書譌作？。</段玉裁注>
</內容>

<說文字頭>𤭢</說文字頭>
<內容>
<許慎釋>破也。</許慎釋>
<段玉裁注>破上當有瓦字。破下曰石𤭢也。此曰瓦破也。是二篆爲轉注：而形各有所从。𤭢與碎音同義異。碎者，䊳也。𤭢則破而<pb n="645-3"/>巳。不必䊳也。今則碎行而𤭢廢矣。</段玉裁注>
<許慎釋>从瓦，卒聲。</許慎釋>
<段玉裁注>穌對切，十五部。</段玉裁注>
</內容>

<說文字頭>瓪</說文字頭>
<內容>
<許慎釋>敗瓦也。</許慎釋>
<段玉裁注>依小徐有瓦字。今俗所謂瓦瓪、是此字也。今人語如辦之平聲耳。《玉篇》、《廣韵》皆曰。瓪、牝瓦也。此今義。非許義。〈广部〉曰。㡲、屋牝瓦也。牡瓦牝瓦、見九章算經及《漢書》「說詳㡲下。</段玉裁注>
<許慎釋>从瓦，反聲。</許慎釋>
<段玉裁注>布綰切，十四部。</段玉裁注>
</內容>
<重文>文二十五　　重二</重文>
<說文字頭>弓</說文字頭>
<內容>
<許慎釋>竆也。</許慎釋>
<段玉裁注>補此二字。以㬪韵爲訓之例也。</段玉裁注>
<許慎釋>㠯近竆遠者。</許慎釋>
<段玉裁注>者字今補。</段玉裁注>
<許慎釋>象形。</許慎釋>
<段玉裁注>居戎切。古音在六部。讀如肱。</段玉裁注>
<許慎釋>古者，揮作弓。</許慎釋>
<段玉裁注>郭景純引《世本》曰。牟夷作矢。揮作弓。此等皆當出《世本》作篇。揮、黃帝臣。</段玉裁注>
<許慎釋>《周禮》「六弓。王弓、弧弓㠯䠶甲革甚質。夾弓、庾弓㠯䠶干侯鳥獸。唐弓、大弓㠯授學䠶者。</許慎釋>
<段玉裁注>〈夏官〉〈司弓矢〉文也。說詳鄭注：甚質今作椹質。按故書作鞎。大鄭云：鞎當爲椹。許書無椹字。葢許從鄭。鄭本作甚也。干今作豻。</段玉裁注>
<許慎釋>凡？之屬皆从弓。</許慎釋>
</內容>

<說文字頭>弴</說文字頭>
<內容>
<許慎釋>畫弓也。</許慎釋>
<段玉裁注>〈大雅〉：敦弓既堅。〔傳〕曰：敦弓、畫弓也。天子畫弓。按荀卿子天子彫弓。諸侯彤弓。大夫黑弓。禮也。《公羊傳》何注曰：禮、天子雕弓。諸侯彤弓。大夫嬰弓。士盧弓。盧？卽玈弓。黑弓也。嬰弓、陸德明云見司馬法。按嬰卽〈江賦〉之䙬字。葢朱黑相閒而嬰繞也。彤弓、《毛傳》曰朱弓也。以講德習射。彫弓者，葢五采畫之。凡經傳言彫有謂刻鏤者。如玉謂之彫、金謂之鏤、《禮記》玉豆彫篹、《論語》朽木不可彫是也。有謂繪畫者。如此彫弓是也。彡部曰。彫、𤥨文也。古繪畫與刻畫無二字。諸侯彤弓、則天子當五采。石𡔷《詩》有秀弓。秀卽繡。五采備謂之繡。或曰天子之弓但刻畫爲文也。兩京賦。彫弓斯彀。薛云：彫弓謂有刻畫也。弴與彫語之轉。敦弓者，弴之叚借字。《詩》、禮又叚追爲之。敦弴可讀如𠂤。不得竟讀彫也。《孟子》作弤。亦雙聲字。</段玉裁注>
<許慎釋>从弓，𦎧聲。</許慎釋>
<段玉裁注>都昆切，十三部。</段玉裁注>
</內容>

<說文字頭>弭</說文字頭>
<內容>
<許慎釋>弓無緣可㠯解？紛者。</許慎釋>
<段玉裁注>〈釋器〉曰：弓有緣者謂之弓。無緣者謂之弭。孫云：緣謂？束而漆之。弭謂不以？束、骨飾兩頭者也。〈小雅〉「象弭魚服。〔傳〕曰：象弭、弓反末也。所以解紛者。箋云：弓反末彆者，以象骨爲之。以助御者解轡紛宜骨也。按紛猶亂。今《詩》作紒、<pb n="646-1"/>亦通。紒者，今之結字。許合《爾雅》、《毛詩》爲說也。弭可以解紛。故引申之訓止。凡云弭兵、弭亂者是也。</段玉裁注>
<許慎釋>从弓，耳聲。</許慎釋>
<段玉裁注>緜婢切。按古音當在一部。而入紙韵在十六部者，以或从兒聲也。</段玉裁注>
</內容>

<說文字頭><img src="640A-01">𢏱</img></說文字頭>
<內容>
<許慎釋>弭或从兒。</許慎釋>
<段玉裁注>兒聲也。？葢此篆之正體。故亦作彌。爾兒聲同。故《周禮》彌災兵、《漢書》彌亂、卽？字也。弭節亦作靡節。〈郊特牲〉有由辟焉。辟亦弭字。</段玉裁注>
</內容>

<說文字頭>弲</說文字頭>
<內容>
<許慎釋>角弓也。</許慎釋>
<段玉裁注>角弓謂弓之傅角者也。《詩》曰：觲觲角弓。相角居角之法、詳於弓人。按今《詩》騂騂角弓《釋文》曰：騂、《說文》作？。音火全反。此陸氏之偶誤。葢角部稱觲觲角弓。陸當云《說文》作觲。而誤云作？也。？自謂角弓。不謂弓調利。</段玉裁注>
<許慎釋>雒陽名弩曰弲。</許慎釋>
<段玉裁注>此弲之別一義。</段玉裁注>
<許慎釋>从弓，肙聲。</許慎釋>
<段玉裁注>烏玄切，按陸云《說文》火全反。十四部。</段玉裁注>
</內容>

<說文字頭>弧</說文字頭>
<內容>
<許慎釋>木弓也。</許慎釋>
<段玉裁注>易曰。弦木爲弧。〈考工記〉「凡爲弓。冬析榦。凡榦。柘爲上。檍次之。檿桑次之。橘次之。木瓜次之。荆次之。竹爲下。按木弓、謂弓之不傅以角者也。弓有專用木不傅角者。後世聖人初造弓矢之遺法也。引申之爲凡曲之稱。〈輈人〉曰。凡揉輈欲其孫而無弧深。</段玉裁注>
<許慎釋>从弓，𤓰聲。</許慎釋>
<段玉裁注>戶吳切，五部。</段玉裁注>
<許慎釋>一曰往體寡、來體多、曰弧弓。</許慎釋>
<段玉裁注>弓字今補。弓人曰。往體寡、來體多。謂之王弓之屬。利射革與質。注云：射深者用直。此又直焉。於射堅宜也。王弓合九而成規。弧弓亦然。按王弓之屬者，言王弓以包弧弓也。弧者，直而稍紆之謂。弧弓亦天子之弓。王弓亦直而稍紆。則王弓弧弓得互稱也。</段玉裁注>
</內容>

<說文字頭>弨</說文字頭>
<內容>
<許慎釋>弓反也。</許慎釋>
<段玉裁注>〈小雅〉「彤弓弨兮。〔傳〕曰：弨、弛皃。按《詩》正義引《說文》有謂弛之而弓反六字。葢出庾儼默說。弛者，弓解也。弓反者，《詩》所云翩其反也。弓反爲弨之本義。弛之則亦反矣。</段玉裁注>
<許慎釋>从弓，召聲。</許慎釋>
<段玉裁注>尺招切，二部。</段玉裁注>
<許慎釋>《詩》曰：彤弓弨兮。</許慎釋>
<段玉裁注>彤弓文。</段玉裁注>
</內容>

<說文字頭><img src="640B-01">𢑆</img></說文字頭>
<內容>
<許慎釋>弓曲也。</許慎釋>
<段玉裁注>陸德明云：《說文》音權。然則與拳曲音義略同。《爾雅》曰：菼薍其萌虇。陸云：本或作？。非。？、《說文》云弓曲也。按偏旁多後人所加。作？者，正是古本艸初生句曲也。</段玉裁注>
<許慎釋>从弓，雚聲。</許慎釋>
<段玉裁注>九院切。十四部。按古平聲。</段玉裁注>
</內容>

<說文字頭>彄</說文字頭>
<內容>
<許慎釋>弓弩耑。所凥也。</許慎釋>
<段玉裁注>耑者，頭也。㒳頭隱弦處曰彄。亦引申他用。《詩》箋云：韘所以彄沓手指。</段玉裁注>
<許慎釋>从弓，區聲。</許慎釋>
<段玉裁注>恪侯切，四部。</段玉裁注>
</內容>

<說文字頭><img src="640B-02">𢑈</img></說文字頭>
<內容>
<許慎釋>弓𠊳利也。</許慎釋>
<段玉裁注>？之言由也。所謂自由自便也。</段玉裁注>
<許慎釋>从弓，䌛聲，讀若燒。</許慎釋>
<段玉裁注>弋招切，二部。</段玉裁注>
</內容>

<說文字頭>張</說文字頭>
<內容>
<許慎釋>𢻱弓弦也。</許慎釋>
<段玉裁注>𢻱各本作施。今正。𢻱，敷也。張弛、本謂弓施弦解弦。引申爲凡作輟之稱。《禮記》曰：張而不弛。文武弗能也。弛而不張。文武弗爲也。一張一弛。文武之道也。</段玉裁注>
<許慎釋>从弓，長聲。</許慎釋>
<段玉裁注>陟良切，十部。</段玉裁注>
</內容>

<說文字頭>彏</說文字頭>
<內容>
<許慎釋>弓急張也。</許慎釋>
<段玉裁注>《廣韵》曰：。弓弦急皃。</段玉裁注>
<許慎釋>从弓，矍聲。</許慎釋>
<段玉裁注>許縛切。五部。《廣韵》又居縛切。</段玉裁注>
</內容>

<說文字頭>弸</說文字頭>
<內容>
<許慎釋>弓彊皃。</許慎釋>
<段玉裁注>法言。弸中彪外。引申之義也。</段玉裁注>
<許慎釋>从弓，朋聲。</許慎釋>
<段玉裁注>父耕切，古音在六部。</段玉裁注>
</內容>

<說文字頭>彊</說文字頭>
<內容>
<許慎釋>弓有力也。</許慎釋>
<段玉裁注>引申爲凡有力之稱。又叚爲勥迫之勥。</段玉裁注>
<許慎釋>从弓，畺聲。</許慎釋>
<段玉裁注>巨良切，十部。</段玉裁注>
</內容>

<說文字頭>彎</說文字頭>
<內容>
<許慎釋>持弓關矢也。</許慎釋>
<段玉裁注>凡㒳相交曰關。如以木横持㒳扉也。矢桰檃於弦、而鏑出弓背外。是兩耑相交也。《孟子》曰：越人關弓而射之。《左傳》「將注：豹則關矣。皆謂引弓將滿、是之謂彎。或叚貫爲關。</段玉裁注>
<許慎釋>从弓，䜌聲。</許慎釋>
<段玉裁注>烏關切，十四部。</段玉裁注>
</內容>

<說文字頭>引</說文字頭>
<內容>
<許慎釋>開弓也。</許慎釋>
<段玉裁注>開下曰張也。是門可曰張。弓可曰開。相爲轉注也。施弦於弓曰張。鉤弦使滿、以竟矢之長亦曰張。是謂之引。凡延長之偁、開導之偁皆引申於此。〈小雅．楚茨〉、〈大雅〉、〈召旻〉〔毛傳〕皆曰。引，長也。</段玉裁注>
<許慎釋>从弓丨。</許慎釋>
<段玉裁注>此引而上行之丨也。爲會<pb n="647"/>意。丨亦象矢形。余忍切，十二部。</段玉裁注>
</內容>

<說文字頭>弙</說文字頭>
<內容>
<許慎釋>滿弓有所鄕也。</許慎釋>
<段玉裁注>鄕今向字。漢人無用向者。《廣雅》曰：弙，張也。大荒南經。有人方扜弓射黃蛇。郭曰。扜，挽也。音紆。按此叚扜爲弙也。弙與彎雙聲。</段玉裁注>
<許慎釋>从弓，亏聲。</許慎釋>
<段玉裁注>哀都切，五部。</段玉裁注>
</內容>

<說文字頭>弘</說文字頭>
<內容>
<許慎釋>弓聲也。</許慎釋>
<段玉裁注>《集韵》曰。弸㢬、？聲也。或作彋。按㢬彋皆卽此篆也。〈甘泉賦〉曰。帷弸彋其拂汨兮。蘇林云：弸音石墮井弸爾之弸。彋音宏。李善曰。弸彋、風吹帷帳之聲也。是則弓聲之義引申爲他聲。經傳多叚此篆爲宏大字。宏者屋深。故《爾雅》曰：宏，大也。</段玉裁注>
<許慎釋>从弓，厶聲。厶古文厷字。</許慎釋>
<段玉裁注>見又部。胡肱切，六部。</段玉裁注>
</內容>

<說文字頭>瓕</說文字頭>
<內容>
<許慎釋>弛弓也。</許慎釋>
<段玉裁注>弛弓者，瓕之義。瓕非弛字也。《玉篇》以爲今之彌字。《廣韵》以爲玉名。皆非是。</段玉裁注>
<許慎釋>从弓，璽聲。</許慎釋>
<段玉裁注>斯氏切，十五十六部。</段玉裁注>
</內容>

<說文字頭>弛</說文字頭>
<內容>
<許慎釋>弓解弦也。</許慎釋>
<段玉裁注>弦字各本無，今補。引申爲凡懈廢之稱。</段玉裁注>
<許慎釋>从弓，也聲。</許慎釋>
<段玉裁注>施氏切，十六部。</段玉裁注>
</內容>

<說文字頭><img src="641A-01">𢐋</img></說文字頭>
<內容>
<許慎釋>弛或从虒。</許慎釋>
<段玉裁注>虒聲亦在十六部。</段玉裁注>
</內容>

<說文字頭>弢</說文字頭>
<內容>
<許慎釋>弓衣也。</許慎釋>
<段玉裁注>《左傳》多言弢。《詩》言韔。〈秦風〉〔傳〕曰：韔、弓室也。鄭風作鬯。傳曰。鬯弓、弢弓也。然則弢與韔與韣同物。故許皆以弓衣釋之。〈月令〉曰。帶以弓韣。〈少儀〉曰：弓則以左手屈韣執拊。是又名韣而可屈。則以韋爲之也。革部又曰。鞬、所以戢弓矢。《方言》曰：弓謂之鞬。或謂之？丸。《廣雅》「鞬、弓藏也。皾㿪、矢藏也。合三書言之。鞬？丸乃藏弓矢所通稱也。</段玉裁注>
<許慎釋>从弓𠬢。</許慎釋>
<段玉裁注>𠬢當作又。土刀切，二部。</段玉裁注>
<許慎釋>𠬢𠂹飾。與𡔷同意。</許慎釋>
<段玉裁注>弢當作屮。𠔼部？下曰。㞢其飾也。〈厂部〉屵下曰。岸上見也。豈下曰。陳樂立而上見也。巂以屮象其冠。？以屮象其首。然則弢𡔷从屮者皆象其飾。𡔷从又、則謂手擊之。弢从又、則謂手執之也。此云與𡔷同意。乃使二篆之意可以互證。</段玉裁注>
</內容>

<說文字頭>弩</說文字頭>
<內容>
<許慎釋>弓有臂者。从弓，奴聲。</許慎釋>
<段玉裁注>奴古切，五部。</段玉裁注>
<許慎釋>《周禮》四弩。夾弩、庾弩、唐弩、大弩。</許慎釋>
<段玉裁注>〈司弓矢〉文也。弩統於弓。故宮但言弓。</段玉裁注>
</內容>

<說文字頭>彀</說文字頭>
<內容>
<許慎釋>張弩也。</許慎釋>
<段玉裁注>射雉賦注引作張弓弩也。《詩》、《釋文》正義作張弓。皆非。《孟子》趙注亦但云張弩。葢本謂弩、引申移之弓耳。射雉賦。捧黃閒以密彀。亦謂弩也。《孟子》曰：羿之敎人射。必志於彀。學者亦必志於彀。趙云：彀，張也。張弩向的者用思專時也。又曰。羿不爲拙射變其彀率。趙云：彀、弩張向表率之正體。望之極思用巧之時。不可變也。按趙注本謂用巧。如朱注云弓<pb n="647-2"/>滿也、則專謂用力。而非必中矣。〈大雅〉：敦弓既句。句讀倨句之句。《毛傳》曰：天子之弓合九而成規。是此？倨多句少。言句以見其倨也。不得云句卽彀。</段玉裁注>
<許慎釋>从弓，㱿聲。</許慎釋>
<段玉裁注>古𠋫切，四部。</段玉裁注>
</內容>

<說文字頭>彉</說文字頭>
<內容>
<許慎釋>滿弩也。</許慎釋>
<段玉裁注>滿弩者，張而滿之。或作弩滿。非也。吾𠀉壽王傳曰。十賊彍弩。百吏不敢前。師古云：引滿曰彍。〈晉語〉韋注云：張羅闉。去壘五十步而陳。周軍之前後左右。彍弩注矢以誰何。謂之羅闉。唐開元中變府兵置？騎十萬人。彍同彉。</段玉裁注>
<許慎釋>从弓，黃聲，讀若？。</許慎釋>
<段玉裁注>按陽唐無入。以魚虞模之入爲入。故彉讀若郭。與《韓詩》觵廓也同一例。郭卽今廓字。古無二音。如𡔷下云萬物郭皮甲而出是也。五部。古音當讀古曠切，在十部。</段玉裁注>
</內容>

<說文字頭>彃</說文字頭>
<內容>
<許慎釋>䠶也。</許慎釋>
<段玉裁注>䠶者，弓弩發於身而中於遠也。亦謂之彃。</段玉裁注>
<許慎釋>从弓，畢（）聲。</許慎釋>
<段玉裁注>卑吉切，十二部。</段玉裁注>
<許慎釋>《楚辭》曰。夫？焉彃曰也。</許慎釋>
<段玉裁注>屈原賦天問篇文。今本無夫也二字。？作羿。郭氏《山海經》傳云：莊周云：昔者十日竝出。艸木焦枯。《淮南子》云：堯乃令羿射十日。中其九。日中烏盡死。又引〈離騷〉羿焉畢（）日。烏焉落羽。又引歸藏鄭母經昔者羿善射。畢（）十日。果畢（）之。按畢（）卽彃字。</段玉裁注>
</內容>

<說文字頭>彈</說文字頭>
<內容>
<許慎釋>行丸<pb n="647-3"/>也。</許慎釋>
<段玉裁注>《左傳》「晉靈公從臺上彈人。而觀其避丸也。引申爲凡抨彈、糾彈之偁。</段玉裁注>
<許慎釋>从弓，單聲。</許慎釋>
<段玉裁注>徒案切。十四部。亦平聲。</段玉裁注>
</內容>

<說文字頭><img src="641B-01">𢎫</img></說文字頭>
<內容>
<許慎釋>或說彈从弓持丸如此。</許慎釋>
<段玉裁注>各本篆形作？。今正。汗𥳑云：？、彈字也。出《說文》「又佩觿、《集韵》皆有？字。葢古本《說文》从弓而象丸形。與〈玉部〉朽玉字同意。</段玉裁注>
</內容>

<說文字頭>發</說文字頭>
<內容>
<許慎釋>䠶發也。</許慎釋>
<段玉裁注>《詩》曰：壹發五豝。引申爲凡作起之偁。</段玉裁注>
<許慎釋>从弓，癹聲。</許慎釋>
<段玉裁注>方伐切，十五部。</段玉裁注>
</內容>

<說文字頭><img src="641B-02">𢏗</img></說文字頭>
<內容>
<許慎釋>帝嚳䠶官。夏少康滅之。</許慎釋>
<段玉裁注>云夏少康滅之、則邑部？下云夏后時諸侯夷羿國也。羽部羿下云亦古諸侯也。皆卽此。？、帝嚳射官。爲諸侯。自鉏遷於竆石。所謂有竆后羿也。滅夏后相而篡其位。寒浞殺而代之。浞生奡及豷。少康及后杼滅之。有竆由是遂亡。？與羿古葢同字。而堯時射師彃十日者，高誘云此堯時羿。非有竆后羿。</段玉裁注>
<許慎釋>从弓，幵聲。</許慎釋>
<段玉裁注>五計切，古音當在十一部。</段玉裁注>
<許慎釋>《論語》曰：？善䠶。</許慎釋>
<段玉裁注>憲問篇文。按今《論語》作羿。羿之譌也。</段玉裁注>
</內容>

<說文字頭>彆</說文字頭>
<內容>
<許慎釋>弓戾也。从弓，敝聲。</許慎釋>
<段玉裁注>方結反。亦方血反。又邊之入聲。按此依《詩》采薇《釋文》正義所引《說文》補。弓戾者，謂弓？戾不調。《鄭箋》《詩》象弭云：弓反未彆者，以象骨爲之。意與小異。</段玉裁注>
</內容>
<重文>文二十七<段玉裁注>今補彆。</段玉裁注>　　重三</重文>
<說文字頭>弜</說文字頭>
<內容>
<許慎釋>彊也。重也。</許慎釋>
<段玉裁注>重當作緟。見糸部。重弓者，彊之意也。緟、曡之意也。《詩》交韔二弓傳曰。交二弓於韔中也。</段玉裁注>
<許慎釋>从二弓。</許慎釋>
<段玉裁注>其㒳切。按此音後人以意爲之也。</段玉裁注>
<許慎釋>凡？之屬皆从弜。闕。</許慎釋>
<段玉裁注>謂其讀若不聞也。</段玉裁注>
</內容>

<說文字頭>弼</說文字頭>
<內容>
<許慎釋>輔也。</許慎釋>
<段玉裁注>輔者，車之輔也。引申爲凡左右之偁。〈釋詁〉曰：弼，俌也。〈人部〉曰：俌，輔也。俌輔音義皆同也。《詩》曰：交韔二弓。竹閉緄縢。傳云：交韔、交二弓於韔中也。閉、紲。緄、繩。縢，約也。〈小雅〉「騂騂角弓。翩其反矣。傳曰。騂騂、調利皃。不善紲檠巧用則翩然而反也。〈士喪禮〉注曰：柲、弓檠。弛則縛之於弓裏備？傷。以竹爲之。《詩》所謂竹柲緄縢。〈木部〉曰。榜、所以輔弓弩檠榜也。然則曰檠、曰榜、曰柲、曰閉者，竹木爲之。曰紲、曰縢者，縛之於弛弓以定其體也。弓必有輔而後正。人亦然。故輔謂之弼。</段玉裁注>
<許慎釋>从弜，㐁聲。</許慎釋>
<段玉裁注>徐鍇曰。㐁非聲。按非也。㐁下曰。一讀若誓。弼字从此。誓與？同十五部也。房密切。《玉篇》曰：今字作弼。</段玉裁注>
</內容>

<說文字頭><img src="642A-01">𢐡</img></說文字頭>
<內容>
<許慎釋>古文𢐀如此。</許慎釋>
<段玉裁注>从重㐁者，取會意。㐁、舌皃也。弛弓之檠、如口中之舌。二弓則二舌矣。重㐁以見二弓也。</段玉裁注>
</內容>

<說文字頭><img src="642A-02">㢸</img></說文字頭>
<內容>
<許慎釋>亦古文𢐀。</許慎釋>
<段玉裁注>攴、小擊也。榜之則不無扑擊。</段玉裁注>
</內容>

<說文字頭><img src="642A-03">𢏇</img></說文字頭>
<內容>
<許慎釋>𢐀或如此。</許慎釋>
<段玉裁注>弗者，矯也。故从弗。弗亦聲。</段玉裁注>
</內容>
<重文>文二　　重三</重文>
<說文字頭>弦</說文字頭>
<內容>
<許慎釋>弓弦也。</許慎釋>
<段玉裁注>弓弦以絲爲之。張於弓。因之張於琴瑟者亦曰弦。俗別作絃。非也。弦有急意。故董安于性緩、佩弦以自急。心部曰。？，急也。</段玉裁注>
<許慎釋>从弓，象絲軫之形。</許慎釋>
<段玉裁注>謂？也。象古文絲而系於軫。軫者系弦之處。後人謂琴系弦者曰軫。胡田切。十二部。今字作弦。○按軫當作紾。从車者，譌也。紾者，轉也。《方言》「軫，戾也。軫乃紾之叚借字。絲紾、言弦戾也。</段玉裁注>
<許慎釋>凡？之屬皆从弦。</許慎釋>
</內容>

<說文字頭>盭</說文字頭>
<內容>
<許慎釋>？戾也。</許慎釋>
<段玉裁注>按此乖戾正字。今則戾行而？廢矣。戾謂犬出戶下而身曲戾。其意略近。故以戾釋？。《史記》、《漢書》多用？字。</段玉裁注>
<許慎釋>从？省。从？。</許慎釋>
<段玉裁注>此會意字。</段玉裁注>
<許慎釋>？、了戾之也。</許慎釋>
<段玉裁注>大徐刪（⿰刂）此五字。小徐？作？。了作引。今正。了戾雙聲字。《淮南》原道訓注曰：抮？、了戾也。《方言》「軫，戾也。注謂相了戾也。王砅注〈素問〉、段成式酉陽襍組皆用了戾。許意山曲曰盩。水曲曰庢。扶風有盩庢縣（⿰県系）、取此義。是盩有詘曲之意。故此篆从盩。非用引擊之意也。今《淮南》〔注〕了戾、道藏不誤。而俗刻作引戾。正與此誤同。</段玉裁注>
<許慎釋>讀若戾。</許慎釋>
<段玉裁注>郎計切，十五部。</段玉裁注>
</內容>

<說文字頭>玅</說文字頭>
<內容>
<許慎釋>急戾也。</許慎釋>
<段玉裁注>陸機賦。弦幺徽急。疑當作弦？。</段玉裁注>
<許慎釋>从弦省。少聲。</許慎釋>
<段玉裁注>於霄切。二部。按《類篇》曰。彌笑切。精微也。則爲今之妙字。妙或作玅是也。</段玉裁注>
</內容>

<說文字頭><img src="642B-01">𤣨</img></說文字頭>
<內容>
<許慎釋>不成遂急戾也。</許慎釋>
<段玉裁注>不成遂者，不成就也。因之急戾是曰㡫。</段玉裁注>
<許慎釋>从弦省。曷聲，讀若瘞。</許慎釋>
<段玉裁注>於罽切。十五部。《廣韵》作䋵。非。</段玉裁注>
</內容>
<重文>文四<段玉裁注>《玉篇》以弦字入〈弓部〉。？？㡫皆入幺小之幺部。非許君分別立弦部之意也。弦善戾、故从弦。無取幺小之義。</段玉裁注>
			</重文>
<說文字頭>系</說文字頭>
<內容>
<許慎釋>縣（⿰県系）也。</許慎釋>
<段玉裁注>縣（⿰県系）各本作繫。非其義。今正。𥄉部曰。縣（⿰県系）者，系也。引申爲凡總持之偁。故系與縣（⿰県系）二篆爲轉注：系者，垂統於上而承於下也。系與係可通用。然經傳係多謂束縛。故係下曰絜束也。其義不同。系之義引申爲世系。《周禮》瞽朦。世帝繫。小史。奠繫世。皆謂帝繫《世本》之屬。其字借繫爲之。當作系。《大傳》。繫之以姓而弗別。亦系之叚借。</段玉裁注>
<許慎釋>从糸。
<段玉裁注>糸、細絲也。縣（⿰県系）物者不必麤也。</段玉裁注>
<許慎釋>𠂆聲。</許慎釋>
<段玉裁注>𠂆余制切，抴也。虒字从之。系字亦从之。形聲中有會意也。胡計切。十六部。</段玉裁注>
<許慎釋>凡系之屬皆从系。</許慎釋>
</內容>

<說文字頭>𣫦</說文字頭>
<內容>
<許慎釋>系或从毄處。</許慎釋>
<段玉裁注>从處而𣪠聲也。𣪠亦在十六部。故古係縛字亦多叚𣪠爲之。</段玉裁注>
</內容>

<說文字頭><img src="642B-02">𦃟</img></說文字頭>
<內容>
<許慎釋>籒文系。从爪絲。</許慎釋>
<段玉裁注>此會意也。覆手曰爪。絲縣（⿰県系）於掌中而下垂。是系之意也。</段玉裁注>
</內容>

<說文字頭>孫</說文字頭>
<內容>
<許慎釋>子之子曰孫。</許慎釋>
<段玉裁注>《爾雅》〈釋親〉文也。子卑於父。孫更卑焉。故引申之義爲孫順、爲孫遁。字本皆作孫。經傳中作遜者皆非古也。至部？下解曰。从至。至而復孫。孫，遁也。字作孫不作遜。此許書無遜之證。春秋經。夫人孫于齊。公孫于齊。《公羊傳》曰：孫猶孫也。內諱奔謂之孫。《穀梁傳》曰：孫之爲言猶孫也。諱奔也。云猶孫者，謂如孫之退然自處於眇小。《詩》公孫碩膚箋云：孫讀當如公孫于齊之孫。孫之言孫遁也。周公孫遁。辟此成功之大美。書序。帝堯將孫于位。亦謂遜遁。此等字今皆俗改爲遜。絕非古字古義。惟孫順字〈唐書〉作愻。見心部。而俗亦以遜爲之。</段玉裁注>
<許慎釋>从系子。</許慎釋>
<段玉裁注>系於子也。會意。思䰟切，十三部。</段玉裁注>
<許慎釋>系。</許慎釋>
<段玉裁注>逗。</段玉裁注>
<許慎釋>續也。</許慎釋>
<段玉裁注>釋孫从系之意。系部曰。？者，續也。系猶？也。</段玉裁注>
</內容>

<說文字頭>緜</說文字頭>
<內容>
<許慎釋>聯？也。</許慎釋>
<段玉裁注>聯者，連也。？者，眇也。其相連者甚？眇、是曰緜。引申爲凡聯屬之偁。〈大雅〉：緜緜瓜瓞。〔傳〕曰：緜緜、不絕皃。又引申爲絲絮之偁。因其媆弱而名之。如糸部絮下云敝緜也、鄭注《禮記》云纊新緜也是也。又引申爲薄弱之偁。如《淮南》王安諫伐閩粤曰粤人緜力薄材、不能陸戰是也。</段玉裁注>
<許慎釋>从系帛。</許慎釋>
<段玉裁注>謂帛之所系也。系取細絲。而積細絲可以成帛。是君子積小以高大之義也。武延切，十四部。</段玉裁注>
</內容>

<說文字頭>䌛</說文字頭>
<內容>
<許慎釋>隨從也。</許慎釋>
<段玉裁注>〈辵部〉曰。從、隨行也。隨，從也。䌛與隨、從三篆爲轉注：从系者，謂引之而往也。《爾雅》釋故曰。䌛，道也。《詩》書䌛作猷。叚借字。〈小雅〉「匪大猶是經。〈大雅〉：遠猶辰吿。〔傳〕皆曰。猶，道也。書大誥。猷爾多邦。猷亦道也。道路及導引、古同作道。皆隨從之義也。䌛之譌體作䌛。亦用爲？役字。？役者，隨從而爲之者也。</段玉裁注>
<許慎釋>从系。
<段玉裁注>有所系而隨從之也。</段玉裁注>
<許慎釋>䚻聲。</許慎釋>
<段玉裁注>余招切，按此音非也。當以周切。三部。</段玉裁注>
<許慎釋>由或䌛字。</許慎釋>
<段玉裁注>古䌛由通用一字也。各本無此篆。全書由聲之字皆無？柢，今補。按《詩》、書、《論語》及他經傳皆用此字。其象形會意今不可知。或當从田有路可入也。《韓詩》横由其畝傳曰。東西曰横。南北曰由。《毛詩》由作從。</段玉裁注>
</內容>
<重文>文四　　重二<段玉裁注>今補由。則重三。</段玉裁注>
			</重文>
<卷末篇題>三十六部　　文七百八十一<段玉裁注>宋本作七百七十九文。</段玉裁注>　　重八十<段玉裁注>宋本作重八十四。</段玉裁注>　　凡九千二百三字<段玉裁注>此總舉弟十二篇部及文及重文及說解字四者之都數也。</段玉裁注></卷末篇題>
<卷末篇題>說文解字第十二篇下</段玉裁注></卷末篇題>
<校對>受業黟縣（⿰県系）胡積城校字</校對>
