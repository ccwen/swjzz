
<檔 ="swjz01-01.xml">
<title n="juan-head" id="v15b">說文解字第八篇下</title>
<author>金壇段玉裁注</author>

<wh>尺</wh>
<t>
<xushi>十寸也。</xushi>
<duanzhu>寸、十分也。〈禾部〉曰「十髮爲程。一程爲分。十分爲寸。又曰「律數十二。十二禾秒而當一分。十分而寸。漢志曰「九十分黃鐘之長。一爲一分。十分爲寸。十寸爲尺。十尺爲丈。十丈爲引。而五度審矣。</duanzhu>
<xushi>人手卻十分動脈爲寸口。</xushi>
<duanzhu>〈寸部〉下亦曰「人手卻一寸動𧖴謂之寸口。鄭注《周禮》曰「脈之大𠋫要在陽明寸口。疏云：陽明在大拇指本骨之高處與弟二指閒。寸口者，大拇指本高骨後一寸是也。按大拇指本高骨後一寸、許所謂人手卻十分也。卻者，𢇛也。𢇛者，拓也。人手竟又開拓十分得動脈之處、是曰寸口。凡寸之度取象於此。</duanzhu>
<xushi>十寸爲尺。</xushi>
<duanzhu>十其長是爲尺。</duanzhu>
<xushi>尺。</xushi>
<duanzhu>逗。</duanzhu>
<xushi>所㠯指尺規榘事也。</xushi>
<duanzhu>指尺當作指𢇛。聲之誤也。指𢇛猶標目也。用規榘之事。非尺不足以爲程度。尺居中。下可晐寸分。上可包丈引也。漢志曰「寸者，忖也。尺者，蒦也。尺𢇛<pb n="406-1"/>蒦三字同韵。</duanzhu>
<xushi>从尸。
<duanzhu>主也。</duanzhu>
<xushi>从乙。
<duanzhu>會意。昌石切。古音在五部。古書亦借赤爲之。毛晃曰「宋時案牘如此。</duanzhu>
<xushi>乙。</xushi>
<duanzhu>逗。</duanzhu>
<xushi>所識也。</xushi>
<duanzhu>漢武帝讀東方朔上書未盡。輒乙其處。題識之意也。以榘尺記識所度、故從乙。</duanzhu>
<xushi>周制。寸尺咫？常仞諸度量。皆㠯人之體爲法。</xushi>
<duanzhu>寸法人寸口。尺起於寸。咫法中婦人手。？八尺也。法人㒳臂之長。常倍？。或曰「常當作丈。周制、八寸爲尺。十尺爲丈。人長八尺、故曰丈夫。〈人部〉曰「仞、伸臂一？也。是仞？無二。而此？仞並舉。疑許主七尺曰仞之說。〈人部〉之解出後人改竄。非許原文。說詳〈人部〉。</duanzhu>
<xushi>凡尺之屬皆从尺。</xushi>
</t>

<wh>咫</wh>
<t>
<xushi>中婦人手長八寸謂之咫。</xushi>
<duanzhu>賈逵韋昭注《國語》、杜預注《左傳》說皆同。案咫之言猶近也。〈晉語〉「吾不能行也咫。〈楚語〉：是知天咫。〈周書〉大子晉。視道如咫。</duanzhu>
<xushi>周尺也。</xushi>
<duanzhu>通典引《白虎通》曰「夏法日。日數十也。日無不照。尺所度無不極。故以十寸爲尺。殷法十二月。言一歲之中無所不成。故以十二寸爲尺。周據地而生。地者，陰也。以婦人爲法。婦人大率奄八寸。故以八寸爲尺。按奄字未詳。疑是手之誤字。上<pb n="406-2"/>文曰十寸爲尺。此及夫字下云周制八寸爲尺。別周制之異乎古也。〈王制〉曰「古者，以周尺八尺爲步。今以周尺六尺四寸爲步。鄭注曰「周尺之數未之詳聞。案禮制。周猶以十寸爲尺。葢六國時多變亂法度。或言周尺八寸。以步㪅爲八八八六十四寸。鄭意八寸爲尺。周末始有之。與許說異。然許亦曰諸侯力政。分爲七國。田？異畮。車涂異軌。律令異法。則其說亦未嘗不合也。《左傳》「天威不違顏咫尺。咫尺並言。不云二尺也。《國語》、《列子》皆言其長尺有咫。亦不言其長二尺也。是可證周未嘗八寸爲尺矣。</duanzhu>
<xushi>从尺，只聲。</xushi>
<duanzhu>諸氏切，十六部。</duanzhu>
</t>
<variants>文二。</variants>

<wh>尾</wh>
<t>
<xushi>微也。</xushi>
<duanzhu>微當作？。？，細也。此以㬪韵爲訓。如門捫也、戸護也之例。《方言》曰「尾，盡也。尾，梢也。引伸訓爲後。如〈晉語〉歲之二七。其靡有微兮。古亦叚微爲尾。</duanzhu>
<xushi>从到毛在尸後。</xushi>
<duanzhu>到者，今之倒字。無斐切。十五部。今隷變作尾。</duanzhu>
<xushi>古人或飾系尾。</xushi>
<duanzhu>未聞。鄭說韍曰「古者，佃、漁而食之。衣其皮。先知蔽前。後知蔽後。後王易之以布帛。而獨存其蔽前者。不忘本也。按蔽後卽或飾系尾之說也。</duanzhu>
<xushi>西南夷皆然。</xushi>
<duanzhu>《後漢書．西南夷列傳》曰槃瓠之後、好五色衣服。製裁皆有尾形。按尾爲禽獸之尾。此甚易解耳。而許必以尾系之人者，以其字從尸。人可言尸。禽獸不得言尸也。凡全書內嚴人物之辨每如此。人飾系尾。而禽獸似之。許意如是。</duanzhu>
<xushi>凡尾之屬皆从尾。</xushi>
</t>

<wh>屬</wh>
<t>
<xushi>連也。</xushi>
<duanzhu>連者，負車也。今字以爲聯字。屬、今韵分之欲市玉二切。其義實通也。凡異而同者曰屬。鄭注司徒序官云：州黨族閭比者，鄕之屬別。注司市云：介次市亭之屬別小者也。凡言屬而別在其中。如秔曰稻屬、秏曰稻屬是也。言別而屬在其中。如稗曰禾別是也。</duanzhu>
<xushi>从尾。
<duanzhu>取尾之連於體也。</duanzhu>
<xushi>蜀聲。</xushi>
<duanzhu>之欲切。三部。今作屬。</duanzhu>
</t>

<wh>屈</wh>
<t>
<xushi>無尾也。</xushi>
<duanzhu>《韓非子》曰「鳥有翢。翢者，重首而屈尾。高注《淮南》云：屈讀如秋雞無尾屈之屈。郭注《方言》隆屈云：屈尾。《淮南》屈奇之服。許注云：屈，短也。奇，長也。凡短尾曰屈。《玉篇》巨律切。元應書、《廣韵》衢勿切。今俗語尙如是。引伸爲凡短之偁。山短高曰崛。其類也。今人屈伸字古作詘申。不用屈字。此古今字之異也。鈍筆曰掘筆。短頭船<pb n="407"/>曰撅頭。皆字之假借也。</duanzhu>
<xushi>从尾，出聲。</xushi>
<duanzhu>九勿切。十五部。按九勿當作衢勿乃合。俗分？屈爲二字。不知屈乃？之隷變</duanzhu>
</t>

<wh>尿</wh>
<t>
<xushi>人小？也。从尾水。</xushi>
<duanzhu>會意。古書多假溺爲之。奴弔切，二部。</duanzhu>
</t>
<variants>文四。</variants>

<wh>履</wh>
<t>
<xushi>足所依也。</xushi>
<duanzhu>𡳐依疉韵。古曰屨。今曰𡳐。古曰𡳐。今曰鞵。名之隨時不同者也。引伸之訓踐。如君子所𡳐是也。又引伸之訓祿。《詩》福𡳐綏之。《毛傳》曰「𡳐，祿也。又引伸之訓禮。序卦傳、《詩》長發傳是也。𡳐禮爲疉韵。𡳐祿爲雙聲。</duanzhu>
<xushi>从尸，服𡳐者也。从彳夊。</xushi>
<duanzhu>夊楚危切。彳夊皆行也。</duanzhu>
<xushi>从舟，象𡳐形。</xushi>
<duanzhu>合四字會意。良止切，按良止，誤也。當依《篇》、《韵》力几切。十五部。</duanzhu>
<xushi>一曰尸聲。</xushi>
<duanzhu>別一說也。</duanzhu>
<xushi>凡𡳐之屬皆从𡳐。</xushi>
</t>

<wh>𩕎</wh>
<t>
<xushi>古文𡳐。从頁、从足。</xushi>
<duanzhu>𡳐重首。故从頁。</duanzhu>
</t>

<wh>屨</wh>
<t>
<xushi>𡳐也。</xushi>
<duanzhu>晉蔡謨曰「今時所謂𡳐者，自漢以前皆名屨。《左傳》「踊貴屨賤。不言𡳐賤。《禮記》：戶外有二屨。不言二𡳐。賈誼曰「冠雖敝。不以苴𡳐。亦不言苴屨。《詩》曰「糾糾葛屨。可以𡳐霜。屨、舄者一物之別名。𡳐者足踐之通稱。按蔡說極精。易、《詩》、三禮、《春秋傳》、《孟子》皆言屨。不言𡳐。周末諸子、漢人書乃言𡳐。《詩》、易凡三𡳐。皆謂踐也。然則𡳐本訓踐。後以爲屨名。古今語異耳。許以今釋古。故云古之屨卽今之𡳐也。《周禮》屨人。掌爲舄屨。鄭云：複下曰舄。襌下曰屨。古人言屨以通於複。今世言屨以通於襌。俗易語反與。《方言》「屝屨麤𡳐也。𡳐其通語也。</duanzhu>
<xushi>从𡳐省。婁聲。</xushi>
<duanzhu>九遇切，古音在四部。</duanzhu>
<xushi>一曰鞮也。</xushi>
<duanzhu>革部鞮下曰「屨也。二字爲轉注：《方言》曰「襌者謂之鞮。</duanzhu>
</t>

<wh><img src="402B-01">𡳸</img></wh>
<t>
<xushi>𡳐下也。</xushi>
<duanzhu>謂𡳐之之底也。行地經歴者。今人言𡳐歴當用此字。</duanzhu>
<xushi>从𡳐省。歴聲。</xushi>
<duanzhu>郞擊切，十六部。</duanzhu>
</t>

<wh><img src="402B-02">𡱣</img></wh>
<t>
<xushi>𡳐屬。从𡳐省。予聲。</xushi>
<duanzhu>徐吕切。五部。《廣韵》徐預切。</duanzhu>
</t>

<wh>屩</wh>
<t>
<xushi>𡳐也。</xushi>
<duanzhu>𡳐大徐作屐。非也。今依小徐。《史記》孟嘗君傳躡屩。虞卿傳及《漢書》王褎傳作蹻。假借字也。《釋名》曰「屩，蹻也。出行著之。蹻蹻輕？。因以爲名。應劭曰「木蹻。臣瓚曰「以繩爲屩。徐廣曰「蹻、草𡳐也。按屩葢輕？可遠行之𡳐。非法服之𡳐也。臣瓚、徐廣說是。</duanzhu>
<xushi>从𡳐省。喬聲。</xushi>
<duanzhu>居勺切。古音在二部平聲。</duanzhu>
</t>

<wh>屐</wh>
<t>
<xushi>屩也。<pb n="407-2"/>从𡳐省。支聲。</xushi>
<duanzhu>奇逆反。古音在十六部。按《釋名》云：屐，搘也。爲兩足搘以踐泥也。又云：屩、不可踐泥也。屐、踐泥者也。然則屐與屩有別。</duanzhu>
</t>
<variants>文六，重一。</variants>

<wh>舟</wh>
<t>
<xushi>船也。</xushi>
<duanzhu>〈邶風〉：方之舟之。〔傳〕曰「舟，船也。古人言舟。漢人言船。毛以今語釋古。故云舟卽今之船也。不傳於柏舟而傳於此者，以見方之爲泭而非船也。</duanzhu>
<xushi>古者，共𡔷、貨狄刳木爲舟。剡木爲楫。以濟不通。</xushi>
<duanzhu>郭注《山海經》曰「《世本》云：共𡔷、貨狄作舟。《易．𣪠辭》曰「刳木爲舟。剡木爲楫。舟楫之利。以濟不通。致遠以利天下。葢取諸渙。共𡔷貨狄、黃帝堯舜閒人。貨狄疑卽化益。化益卽伯益也。〈考工記〉故書舟作周。</duanzhu>
<xushi>象形。</xushi>
<duanzhu>職流切，三部。</duanzhu>
<xushi>凡舟之屬皆从舟。</xushi>
</t>

<wh>俞</wh>
<t>
<xushi>空中木爲舟也。</xushi>
<duanzhu>《淮南》氾論訓。古者，爲窬木方版以爲舟航。高曰「窬，空也。方，並也。舟相連爲航也。按窬同兪。空中木者，舟之始。並板者，航之始。如椎輪<pb n="407-3"/>爲大路之始。其始見本空之木用爲舟。其後因刳木以爲舟。凡穿窬、廁牏皆取義於兪。中孚傳曰「利涉大川。乘木舟虛也。</duanzhu>
<xushi>从亼、从舟、从巜。</xushi>
<duanzhu>合三字會意。羊朱切，古音在四部。</duanzhu>
<xushi>巜，水也。</xushi>
<duanzhu>巜下曰「水流澮澮也。說从巜之意。</duanzhu>
</t>

<wh>船</wh>
<t>
<xushi>舟也。</xushi>
<duanzhu>二篆爲轉注：古言舟、今言船。如古言屨、今言鞋。舟之言周旋也。船之言？沿也。</duanzhu>
<xushi>从舟，㕣聲。</xushi>
<duanzhu>各本作鉛省聲。非是。口部有㕣字。〈水部〉有沿字、㕣聲。今正。食川切，十四部。</duanzhu>
</t>

<wh>䑣</wh>
<t>
<xushi>船行也。</xushi>
<duanzhu>夏曰復胙。商曰肜。周曰繹。卽此字。取舟行延長之意也。其音以戎切。其字《毛詩箋》作融。</duanzhu>
<xushi>从舟，彡聲。</xushi>
<duanzhu>丑林切，七部。</duanzhu>
</t>

<wh>舳</wh>
<t>
<xushi>舳艫也。</xushi>
<duanzhu>各本艫上刪（⿰刂）舳字，今補。此三字爲句。非以艫釋舳也。《韵會》所據本不誤。</duanzhu>
<xushi>从舟，由聲。</xushi>
<duanzhu>直六切，三部。</duanzhu>
<xushi>漢律名船方長爲舳艫。</xushi>
<duanzhu>長當作丈。史、漢貨殖傳皆曰「船長千丈。注者謂總積其丈數。葢漢時計船以丈。每方丈爲一舳艫也。此釋舳艫之謂。二字不分析者也。下文分釋謂船尾舳、謂船頭艫。此分析者也。</duanzhu>
<xushi>一曰船尾。</xushi>
<duanzhu>船舊作舟。今正。此單謂舳字也。《方言》曰「舟後曰舳。舳所以制水也。郭云：今江東呼柁爲舳。按《釋名》「船、其尾曰柁。仲長統、郭璞皆用柁字。而《淮南子》作杕。船之有舳。如車之有軸。主乎運轉。</duanzhu>
</t>

<wh>艫</wh>
<t>
<xushi>舳艫也。</xushi>
<duanzhu>此二字不分析之說也。</duanzhu>
<xushi>从舟，盧聲。</xushi>
<duanzhu>洛乎切，五部。</duanzhu>
<xushi>一曰船頭。</xushi>
<duanzhu>此單謂艫字也。《方言》曰「舟首謂之？？。郭云：今江東呼船頭屋謂之飛閭是也。《釋名》曰「舟、其上屋曰廬。象廬舍也。其上重室曰飛廬。在上故曰飛也。按此皆許所謂船頭曰艫。艫閭古音同耳。李斐注武帝紀亦云：舳、船後持柁處。艫、船頭刺櫂處。說與許同。而《小爾雅》「艫、船後也。舳、船前也。〈吳都賦〉劉注本之。與許異。葢《小爾雅》呼設柁處爲船頭也。</duanzhu>
</t>

<wh><img src="403B-01">𦨉</img></wh>
<t>
<xushi>船行不安也。</xushi>
<duanzhu>《方言》說舟曰「儰謂之杌。杌、不安也。郭云：儰音訛。船動搖之皃也。扤吾㪍反。按？者，正字。扤者，假借字也。書阢？、易臲鼿皆不安也。</duanzhu>
<xushi>从舟，刖省聲。</xushi>
<duanzhu>聲字舊奪，今補。</duanzhu>
<xushi>讀若兀。</xushi>
<duanzhu>五忽切。十五部。《廣韵》曰「。俗作䑢。</duanzhu>
</t>

<wh>艐</wh>
<t>
<xushi>船箸沙不行也。</xushi>
<duanzhu>沙字各本奪。今依《廣韵》一東、三十三箇所引補。大人賦張揖注曰「艐，箸也。尸部屆、行不？也。郭注《方言》云：艐古屆字。按〈釋詁〉、《方言》皆曰「艐，至也。不行之義之引伸也。</duanzhu>
<xushi>从舟，㚇聲。</xushi>
<duanzhu>子紅切，九部。</duanzhu>
<xushi>讀若䔂。</xushi>
<duanzhu>此音與子紅爲雙聲。與屆亦雙聲。漢時語如是。</duanzhu>
</t>

<wh>朕</wh>
<t>
<xushi>我也。闕。</xushi>
<duanzhu>此說解既闕。而𡚶人補我也二字。未知許說字之例也。按朕在舟部。其解當曰舟縫也。从舟、灷聲。何以知爲舟縫也。〈考工記〉函人曰「視其朕。欲其直也。戴先生曰「舟之縫理曰朕。故札續之縫亦謂之朕。所以補許書之佚文也。本訓舟縫。引伸爲凡縫之偁。凡言朕兆者，謂其幾甚微。如舟之縫、如龜之？也。〈目部〉？字下云：目但有朕也。謂目但有縫也。〈釋詁〉曰「朕，我也。此如卬吾台余之爲我、皆取其音。不取其義。趙高之於二世。乃曰天子所以貴者，但以聞聲。羣臣莫得見其面。故號曰朕。比傅朕字本義而言之。遂以亡國。凡《說文》字不得其理者。害必及於天下。趙高、王安石是也。云从舟灷聲者，〈人部〉？字亦云灷聲。今《說文》雖無灷字。然論例當有之。凡勝騰滕螣黱皆以朕爲聲。則朕古音當在六部矣。今音直禁切。六部與七部合韵冣近也。</duanzhu>
</t>

<wh>舫</wh>
<t>
<xushi>船也。</xushi>
<duanzhu>各本作船師也。今依《韵會》所據本。舫衹訓船。舫人乃訓習水者。觀張揖之訓榜人、可得其理矣。《篇》、《韵》皆曰「並兩船。是認船爲方也。舫行而方之本義廢矣。舫之本義<pb n="408-2"/>亦廢矣。《爾雅》〈釋言〉曰「舫，舟也。其字作舫不誤。又曰「舫，泭也。其字當作方。俗本作舫。〈釋水〉「大夫方舟。亦或作舫。則與《毛詩》方泭也不相應。愚嘗謂《爾雅》一書多俗字。與古經不相應。由習之者多率肊改之也。</duanzhu>
<xushi>明堂〈月令〉曰舫人。</xushi>
<duanzhu>〈月令〉「六月命漁師伐蛟。鄭注：今〈月令〉漁師爲榜人。按榜人卽舫人。舫正字。榜假借字。許所據卽鄭所謂今〈月令〉也。子虚賦榜人歌張揖注曰「榜，船也。〈月令〉命榜人。榜人、船長也。張所據亦作榜人。</duanzhu>
<xushi>舫人。</xushi>
<duanzhu>二字舊奪，今補。</duanzhu>
<xushi>習水者。</xushi>
<duanzhu>張揖所謂船長。杜《詩》所謂長年。〈吳都賦〉曰「㰏工楫師。𨕖自閩禺。</duanzhu>
<xushi>从舟，方聲。</xushi>
<duanzhu>甫𡚶切，十部。</duanzhu>
</t>

<wh>般</wh>
<t>
<xushi>辟也。</xushi>
<duanzhu>〈人部〉僻下曰「辟也。此辟字義同。投壺曰「賓再拜受。主人般旋曰「辟。主人阼階上拜送。賓般旋曰「辟。般步干反。還音旋。辟、徐扶亦反。《論語》包氏注：足躩如、盤辟皃也。盤當作般。般辟、漢人語。謂退縮旋轉之皃也。〈大射儀〉賓辟注曰「辟、逡遁不敢當盛。〈釋言〉曰「般，還也。還者今之環字。旋也。荀爽注易曰「盤桓者，動而退也。般之本義如是。引伸爲般遊、般樂。</duanzhu>
<xushi>象舟之旋。</xushi>
<duanzhu>說从舟之意。</duanzhu>
<xushi>从舟、从殳。</xushi>
<duanzhu>會意。</duanzhu>
<xushi>殳、令舟旋者也。</xushi>
<duanzhu>令《韵會》作命。說從殳之意。殳謂所以刺船者也。北潘切，按當云薄官切。十四部。</duanzhu>
</t>

<wh><img src="404A-01">𦨗</img></wh>
<t>
<xushi>古文般。从攴。</xushi>
<duanzhu>各本作从支。誤。今正。从攴猶从殳也。</duanzhu>
</t>

<wh>服</wh>
<t>
<xushi>用也。</xushi>
<duanzhu>關雎箋曰「服，事也。</duanzhu>
<xushi>一曰車右騑所㠯舟旋。</xushi>
<duanzhu>騑毛刻作騎。誤。〈馬部〉曰「騑，驂也。帝馬也。古者，夾轅曰服馬。其旁曰驂馬。此析言之。許意謂渾言皆得名服馬也。獨言右騑者，謂將右旋則必策冣右之馬先向右。左旋亦同。舉右以晐左也。舟當作周。馬之周旋如舟之旋。故其字从舟。</duanzhu>
<xushi>从舟，𠬨（⿸卪又）聲。</xushi>
<duanzhu>房六切，古音在一部。</duanzhu>
</t>

<wh><img src="404A-02">𣍞</img></wh>
<t>
<xushi>古文服。从人。</xushi>
<duanzhu>从舟从人者。凡事如舟之於人冣切用也。凡事皆當如人之操舟也。</duanzhu>
<xushi>○</xushi>
</t>

<wh>𦩍</wh>
<t>
<xushi>小船也。从舟，周聲。</xushi>
<duanzhu>各本無此字。〈衞風〉「曾不容刀。《釋文》曰「《說文》作？（⿰周舟）。小船也。正義曰「《說文》作𦩍。小船也。合據補於末。其形从正義。</duanzhu>
</t>
<variants>文十二<duanzhu>補𦩍則十三。</duanzhu>，重二。</variants>

<wh>方</wh>
<t>
<xushi>倂船也。</xushi>
<duanzhu>〈周南〉：不可方思。〈邶風〉：方之舟之。〈釋言〉及《毛傳》皆曰「方，泭也。今《爾雅》改方爲舫。非其義矣。倂船者，並兩船爲一。〈釋水〉曰「大夫方舟。謂倂兩船也。泭者，編木以爲渡。與倂船異事。何以毛公釋方、不曰倂船而曰泭也。曰倂船、編木其用略同。故俱得名方。方舟爲大夫之禮。《詩》所言不必大夫。則釋以泭可矣。若許說字。則見下从舟省而上有竝頭之象。故知倂船爲本義。編木爲引伸之義。又引伸之爲比方。子貢方人是也。秦風。西天之防。毛曰「防，比也。謂防卽方之假借也。又引伸之爲方圓、爲方正、爲方向。又假借爲旁。丄部曰「旁，溥也。凡《今文尙書》作旁者，《古文尙書》作方。爲大也。生民。實方實苞。毛曰「方、極畝也。極畝、大之意也。又假借爲甫。〈召南〉「維鳩方之。毛曰「方之、方有之也。方有之猶甫有之也。</duanzhu>
<xushi>象兩舟省總頭形。</xushi>
<duanzhu>兩當作㒳。下象兩舟倂爲一。上象兩船頭總於一處也。府良切。十部。通俗文。連舟曰舫。與許說字不同。葢方正字俗用舫。</duanzhu>
<xushi>凡方之屬皆从方。</xushi>
</t>

<wh><img src="404B-01">汸</img></wh>
<t>
<xushi>方或从水。</xushi>
</t>

<wh>𣃚</wh>
<t>
<xushi>方舟也。</xushi>
<duanzhu>舟字葢衍。〈衞風〉「一葦杭之。毛曰「杭，渡也。杭卽𣃚字。《詩》謂一葦可以爲之舟也。舟所以渡。故謂渡爲𣃚。始皇臨浙江。水波惡。乃西百二十里從狹中渡。其地因有餘杭縣（⿰県系）。杜篤論都賦。造舟於渭。<pb n="409-1"/>北杭涇流。章懷《後漢書》作北𣃚。注云：《說文》𣃚字在方部。今流俗不解。遂與杭字相亂者，誤也。是說誠然。然𣃚之作杭久矣。章懷偶一正之。而不能盡正也。李南傳。向度宛陵浦里。𣃚馬踠足。亦係章懷改杭爲𣃚。而地理、郡國二志餘杭縣（⿰県系）未之或改也。𣃚亦作航。《方言》曰「舟或謂之航。杭者《說文》或抗字。</duanzhu>
<xushi>从方，亢聲。</xushi>
<duanzhu>胡郞切，十部。</duanzhu>
<xushi>禮。天子造舟。諸侯維舟。大夫方舟。士特舟。</xushi>
<duanzhu>〈大雅〉《詩》〔傳〕及〈釋水〉同。李巡曰「比其舟而渡曰造舟。中央左右相維持曰維舟。倂兩船曰方舟。一舟曰特舟。孫炎曰「造舟、比舟爲梁也。維舟、連四舟也。〈釋水〉及《公羊傳》〔注〕此下又有庶人乘泭句。</duanzhu>
</t>
<variants>文二，重一。</variants>

<wh>儿</wh>
<t>
<xushi>古文奇字？也。</xushi>
<duanzhu>此冡〈人部〉而言。？者，天地之性冣貴者也。此籒文象臂脛之形。其作？者，則古文奇字之？也。如？下曰「天大地大人亦大。故？象人形。古文？也。？下曰「籒文？。則例正同。？與？之義已<pb n="409-2"/>鳥見於？與？之下。故皆不必㪅言其義。今俗本古文奇字之上𡚶添仁人也三字。是爲蛇足。同字而必異部者，異其从之之字也。</duanzhu>
<xushi>象形。孔子曰「儿在下。故詰詘。</xushi>
<duanzhu>儿在各本作在人。今依《玉篇》「詘各本作屈。誤。今正。舉孔子說證象形也。籒文兼象臂脛。古文奇字則惟象股腳。詰詘猶今云屈曲也。如鄰切，十二部。</duanzhu>
<xushi>凡儿之屬皆从儿。</xushi>
</t>

<wh>兀</wh>
<t>
<xushi>高而上平也。从一在儿上。</xushi>
<duanzhu>儿各本作人。今正。一在儿上。高而平之意也。凡从兀聲之字多取孤高之意。</duanzhu>
<xushi>讀若夐。</xushi>
<duanzhu>夐今韵在四十四諍。古音在元寒部。今韵十月者，元之人也。兀音同月。是以跀亦作𧿁。其平聲讀如涓。在十四部。今音五忽切。</duanzhu>
<xushi>茂陵有兀桑里。</xushi>
<duanzhu>〈地理志〉右扶風有茂陵縣（⿰県系）。〈郡國志〉同。許多言鄕言亭。此言里者，葢周秦舊名。</duanzhu>
</t>

<wh>兒</wh>
<t>
<xushi>孺子也。</xushi>
<duanzhu>子部曰「孺、乳子也。乳子、乳下子也。襍記謂之嬰兒。女部謂之嫛婗。兒孺雙聲。引伸爲凡幼小之偁。</duanzhu>
<xushi>从儿，象小兒頭？未合。</xushi>
<duanzhu>謂篆體？也。囟者，頭會匘葢也。小兒初生。匘葢未合。故象其形。汝移切，十六部。</duanzhu>
</t>

<wh>允</wh>
<t>
<xushi>信也。</xushi>
<duanzhu>〈釋詁〉、《毛傳》皆曰「允，信也。《詩》仲允、漢表作中術。</duanzhu>
<xushi>从㠯儿。</xushi>
<duanzhu>大徐作从儿㠯聲。㠯非聲也。今依《韵會》所據小徐本。㠯，用也。任賢勿貳是曰允。此會意字。余準切，十三部。</duanzhu>
</t>

<wh>兌</wh>
<t>
<xushi>說也。</xushi>
<duanzhu>說者今之悅字。其義見易。〈大雅〉：行道兌矣。〔傳〕曰「兌、成蹊也。松柏斯兌。傳曰「兌、易直也。此引伸之義。老子。塞其兌。閉其門。借爲閱字。閱同穴。</duanzhu>
<xushi>从儿，㕣聲。</xushi>
<duanzhu>㕣與沇古同字同音。兊爲㕣聲者，古合音也。大外切，十五部。</duanzhu>
</t>

<wh>充</wh>
<t>
<xushi>長也。高也。</xushi>
<duanzhu>《廣韵》曰「。美也。塞也。行也。滿也。</duanzhu>
<xushi>从儿，育省聲。</xushi>
<duanzhu>三部與九部合音也。昌終切，九部。</duanzhu>
<xushi>○</xushi>
</t>

<wh>亮</wh>
<t>
<xushi>朙也。从儿，高省。</xushi>
<duanzhu>各本無。此依《六書故》所據唐本補。葢卽晁氏以道所見唐本也。古人名亮者字明。人處高則明。故其字从儿高。明者可以佐人。故〈釋詁〉曰「亮、相導也。典謨多用亮字。〈大雅〉：涼彼武王。〔傳〕曰「涼，佐也。此假涼爲亮也。《韓詩》正作亮。《孟子》曰「君子不亮。惡乎執。此假亮爲諒也。力讓切，十部。</duanzhu>
</t>
<variants>文六<duanzhu>今增亮則文七。</duanzhu>。</variants>

<wh>兄</wh>
<t>
<xushi>長也。</xushi>
<duanzhu>古長不分平上。其音義一也。長短、滋長、長幼皆無二義。兄之爲長。以㬪韵爲訓也。〈小雅〉「兄也永歎。〔傳〕曰「兄，茲也。〈大雅〉：倉兄塡兮。〔傳〕曰「兄，滋也。職兄斯引。職兄斯弘。傳曰「兄，茲也。又〈小雅〉「僕夫兄瘁。箋云：兄，茲也。又〈大雅〉：亂兄斯削。箋云：而亂茲甚。茲與滋義同。茲者，草木多益也。滋者，益也。凡此等、《毛詩》本皆作兄。俗人乃改作从水之況。又譌作况。陸氏音義不能諟正畫一。正僞錯出。且於常棣云作兄者非。由未知茲益乃兄之本義故耳。兄之本義訓益。許所謂長也。許不云茲者，許意言長則可晐長幼之義也。矢部矤下曰「兄䛐也。謂加益之䛐。此滋長之義也。無逸。無皇曰「《今文尙書》作毋兄曰「王肅本皇作況。注曰「況滋。韋昭注《國語》云：況，益也。皆兄訓益之證。引伸之、則《爾雅》曰男子先生爲兄。後生爲弟。先生之年自多於後生者。故以兄名之。猶弟本義爲韋束之次弟、以之名男子後生者也。莫重於君父、故有正字。兄弟之字、則依聲託事。古兄長與兄益無二音也。淺人謂兄之本義爲男子先生。則主從倒置。豈弟之本義爲男子後生乎。世之言小學者，知此而後可與言《說文》「可與言經義。顧希馮《玉篇》不知此。則直云男<pb n="410-1"/>子先生爲兄、男子後生爲弟而已。以兄弟二部次於男部、女部閒。觀其列部之次第。可以知其不識字義。</duanzhu>
<xushi>从儿、从口。</xushi>
<duanzhu>口之言無盡也。故以儿口爲滋長之意。今音許榮切。古音在十部。讀如荒（⿱艹㠩）。轉爲去聲。許訪切。今人𧦝兄爲況老。乃古語也。用況者，於古爲假借。貺况皆俗字。貺以意製。左、國多用之。况乃況之變。冣爲後出。</duanzhu>
<xushi>凡兄之屬皆从兄。</xushi>
</t>

<wh><img src="405B-01">𠓆</img></wh>
<t>
<xushi>競也。</xushi>
<duanzhu>競者，彊語也。〈小雅〉無羊〔傳〕曰「矝矝兢兢、以言堅彊也。《釋文》此義其冰反。</duanzhu>
<xushi>从二兄。</xushi>
<duanzhu>會意。</duanzhu>
<xushi>二兄、競意。</xushi>
<duanzhu>說從二兄之意。</duanzhu>
<xushi>从丯聲。</xushi>
<duanzhu>丯讀若介。此取雙聲也。二丯皆聲也。</duanzhu>
<xushi>讀若矝。</xushi>
<duanzhu>居陵切。六部。漢時矝讀如今韵矣。</duanzhu>
<xushi>一曰兢。</xushi>
<duanzhu>此複舉兢字。各本誤作競。今依葉抄本。《集韵》、《類篇》無此字。</duanzhu>
<xushi>敬也。</xushi>
<duanzhu>〈小雅〉「戰戰兢兢。〔傳〕曰「戰戰，恐也。兢兢，戒也。小徐本無此五字。《玉篇》引亦無。</duanzhu>
</t>
<variants>文二。</variants>

<wh>兂</wh>
<t>
<xushi>首筓也。</xushi>
<duanzhu>〈竹部〉曰「筓，簪也。二字爲轉注：古言筓。漢言旡。此謂今之旡卽古之筓也。古經無簪字。惟易<pb n="410-2"/>豫九四。朋盇簪。鄭云：速也。實寁之假借字。張揖《古今字詁》、𢈻作撍。《埤蒼》云：撍，疾也。寁𢈻撍同字。京作撍。經文之簪、古無釋爲筓者。又〈士喪禮〉「復者一人。以爵弁服簪衣于裳。注云：簪，連也。然則此實鐕之假借字。〈金部〉曰「鐕可以衣箸物者。凡經典此二簪字外、無言簪者。</duanzhu>
<xushi>从儿，？象形。</xushi>
<duanzhu>此非相與比敘之匕。乃象旡之形也。旡必有岐。故又曰叉。俗作釵。《釋名》曰「叉，枝也。因形名之也。篆右象其叉。左象其所抵以固弁者。側琴切，七部。</duanzhu>
<xushi>凡旡之屬皆从旡。</xushi>
</t>

<wh>簪</wh>
<t>
<xushi>俗旡。</xushi>
<duanzhu>今俗行而正廢矣。</duanzhu>
<xushi>从竹、从朁。</xushi>
<duanzhu>朁聲。</duanzhu>
</t>

<wh>兓</wh>
<t>
<xushi>兓兓。</xushi>
<duanzhu>各本譌朁朁。今依《玉篇》、《集韵》正。</duanzhu>
<xushi>銳意也。</xushi>
<duanzhu>旡主入。故兩旡爲銳之意。兓兓、其言所謂意內而言外也。凡俗用鑯尖字卽兓字之俗。</duanzhu>
<xushi>从二旡。</xushi>
<duanzhu>子林切，七部。</duanzhu>
</t>
<variants>文二，重一。</variants>

<wh>皃</wh>
<t>
<xushi>頌儀也。</xushi>
<duanzhu>頁部曰頌，皃也。此曰皃、頌儀也。是爲轉注：頌者今之容字。必言儀者，謂頌之儀度可皃象<pb n="410-3"/>也。凡容言其內。皃言其外。引伸之、凡得其狀曰兒。析言則容皃各有當。如叔向曰貌不道容是也。絫言則曰容貌。如動容貌斯遠暴慢是也。</duanzhu>
<xushi>从儿，白象面形。</xushi>
<duanzhu>上非黑白字。乃象人面也。莫教切，二部。</duanzhu>
<xushi>凡皃之屬皆从皃。</xushi>
</t>

<wh>䫉</wh>
<t>
<xushi>皃或从頁。豹省聲。</xushi>
<duanzhu>按此葢易籒文之皃爲頁。</duanzhu>
</t>

<wh>貌</wh>
<t>
<xushi>籒文皃。从豸。</xushi>
<duanzhu>大徐本作从豹省。今字皆用籒文。</duanzhu>
</t>

<wh>㝸</wh>
<t>
<xushi>冕也。</xushi>
<duanzhu>按當云冕屬。轉寫奪屬字耳。冠下云：弁冕之總名也。云總名、則弁與冕固有分矣。冕下云：大夫以上冠也。云大夫以上冠、則士無冕可知。士有爵弁、非冕也。依禮器、則夏殷之士有冕。周之士爵弁、亦冕之亞也。《周禮》掌弁冕之官、但曰弁師。</duanzhu>
<xushi>周曰㝸。殷曰吁。夏曰收。</xushi>
<duanzhu>吁宋本及五音韵諩如此。此古本也。《五經文字》曰「《字林》作？。經典相承𣜩省作冔。然則冔字又出《字林》後。許書安得有冔。《白虎通》作詡。吁詡皆大義。士冠《禮記》曰「周弁、殷冔、夏收。鄭曰「弁名出於槃。槃，大也。言所以自光大也。冔名出於幠。幠、覆。言所以自覆飾也。收、言所以收斂髮也。〈郊特牲〉亦曰「周弁、殷冔、夏收。弁者，爵弁。非冕也。而〈王制〉有虞氏皇而祭。夏后氏收而祭。殷人冔而祭。周人冕而祭。不言弁言冕。鄭曰「皇、冕屬。則收冔皆冕屬可知。〈大雅〉：厥作祼將。常服黼冔。傳曰「冔、殷冠也。夏后氏曰收。周曰冕。亦不以周弁配夏收、殷冕。而言周冕。故知士冠禮、〈郊特牲〉之周弁非不可云周冕。葢周之爵弁、卽夏殷之收冔。收冔、卽夏殷之冕。《周禮》司服、弁師二職皆不言爵弁。其諸爵弁包於冕與。鄭曰「爵弁制如冕。黑色。但無繅耳。玉裁謂。周㝸、殷吁、夏收皆冕也。爵弁、卽夏殷之冕。則韋弁、皮弁亦冕屬也。故許以冕屬釋之。</duanzhu>
<xushi>从皃，象形。</xushi>
<duanzhu>謂篆體小也。葢象皮弁之會。鄭曰「會、縫中也。皮變切。十四部。按弁古音同盤。其引伸之義爲法。如顧命率循大弁是也。亦爲大。如鄭云所以自光大是。又假借爲昪樂字。如《詩》小弁傳曰弁樂也、卽〈衞風〉〔傳〕之盤樂也。弁樂之反爲弁急。如《左傳》邾莊公卞急是也。</duanzhu>
</t>

<wh><img src="406B-01">𢌮</img></wh>
<t>
<xushi>或㝸字。</xushi>
<duanzhu>今則或字行而正字廢矣。？爲籒文、則㝸本古文也。人象上覆之形。弁之譌俗爲卞。由𣜩書而貤謬也。</duanzhu>
</t>

<wh><img src="406B-02">𢍍</img></wh>
<t>
<xushi>籒文㝸。从？。上象形。</xushi>
<duanzhu>从？者，敬以承之也。</duanzhu>
</t>
<variants>文二，重四。</variants>

<wh><img src="406B-03">𠑹</img></wh>
<t>
<xushi>廱蔽也。</xushi>
<duanzhu>廱當作邕。俗作壅。此字經傳罕見。音與蠱同。則亦蠱惑之意也。〈晉語〉曰「在列者獻《詩》「使勿兜疑。兜或當爲𠑹。韋曰「兜，惑也。</duanzhu>
<xushi>从儿，象左右皆蔽形。</xushi>
<duanzhu>左右當作𠂇又。謂？也。</duanzhu>
<xushi>凡𠑹之屬皆从𠑹。讀若？。</xushi>
<duanzhu>公戶切，五部。</duanzhu>
</t>

<wh>兜</wh>
<t>
<xushi>兜鍪。</xushi>
<duanzhu>逗。</duanzhu>
<xushi>首鎧也。</xushi>
<duanzhu>鎧者，甲也。鍑屬曰鍪。首鎧曰兜鍪。謂其形似鍪也。冃部曰「冑、兜鍪也。古謂之冑。漢謂之兜鍪。〈長楊賦〉：鞮鍪生蟣蝨。李善曰「鞮鍪卽兜鍪也。玉裁謂。鞮，屨也。鍪、兜鍪也。</duanzhu>
<xushi>从？、从皃省。</xushi>
<duanzhu>會意。當矦切，四部。</duanzhu>
<xushi>皃象人頭形也。</xushi>
<duanzhu>說从皃省之意。皃之上體象人面。</duanzhu>
</t>
<variants>文二。</variants>

<wh>先</wh>
<t>
<xushi>前進也。</xushi>
<duanzhu>前當作歬。不行而進曰歬。凡言歬者緩詞。凡言先者急詞也。其爲進一也。</duanzhu>
<xushi>从儿之。</xushi>
<duanzhu>之者，出也。引伸爲往也。穌前切。古音在十三部。讀若先聲之詵。</duanzhu>
<xushi>凡先之屬皆从先。</xushi>
</t>

<wh>兟</wh>
<t>
<xushi>進也。</xushi>
<duanzhu>《五經文字》儿部曰「兟色巾反。見《詩》「按，此謂〈大雅〉甡甡其鹿也。今〈大雅〉作甡。〔傳〕曰「甡甡，衆多也。但《玉篇》云：𨐔，多也。亦作詵。駪、[⿰羽先]、兟、甡字同是衆多之義。可作兟。據《五經文字》，則張參所據〈大雅〉作兟。葢並先爲衆進之意。今石刻《五經文字》此字已泐，而馬刻本乃誤爲[⿱先兟]，葢因宋榻糢糊而譌耳。</duanzhu>
<xushi>从二先，贊从此。闕。</xushi>
<duanzhu>闕謂闕其讀若也。今所臻切，十三部。</duanzhu>
</t>
<variants>文二。</variants>

<wh>禿</wh>
<t>
<xushi>無髮也。</xushi>
<duanzhu>〈喪服〉四制曰「禿者不髽。〈明堂位〉注曰「齊人謂無髮爲禿楬。《周禮》醫師注曰「庀、頭痬。亦謂禿也。引伸之、凡不銳者曰禿。《釋名》曰「沐、禿皆無上皃之稱。沐者，《管子》云沐涂樹之枝。謂刊落之也。</duanzhu>
<xushi>从儿，上象禾粟之形。取其聲。</xushi>
<duanzhu>按粟當作秀。以避諱改之也。？下云：禾成秀也。然則秀？爲轉注：象禾秀之形者，謂禾秀之穎屈曲下𠂹。莖屈處圓轉光潤如折釵股。禿者全無髮、首光潤似之。故曰象禾秀之形。秀與禿古音皆在三部。故云禿取秀之聲爲聲也。許書兩言取其聲。世下曰「从？而曳長之、亦取其聲。謂取曳聲也。此云象禾秀之形、取其聲。謂取秀聲也。皆會意兼形聲也。其實秀與禿古無二字。殆小篆始分之。今人禿頂亦曰秀頂。是古遺語。凡物老而椎鈍皆曰秀。如鐵生衣曰銹。他谷切。</duanzhu>
<xushi>凡禿之屬皆从禿。王育說。</xushi>
<duanzhu>謂以上爲王育說也。</duanzhu>
<xushi>倉頡出見禿人伏禾中。因㠯制字。未知其審。</xushi>
<duanzhu>因一時之偶見。遂定千古之書契。禿人不必皆伏禾中。此說殆未然矣。《廣韵》禿下曰「《說文》云：無髪也。从儿。上象禾粟之形。文字音義云：倉頡出見禿人伏於禾中。因以制字。《廣韵》不以倉頡云云爲《說文》語。則知古本無「倉頡」以下十七字。而王育說三字爲結上之辭。全書例固如此。文字音義者，《唐書．藝文志》有玄宗開元文字音義三十卷是也。</duanzhu>
</t>

<wh>穨</wh>
<t>
<xushi>禿皃。</xushi>
<duanzhu>〈周南〉曰「我馬虺頽。〈釋詁〉及《毛傳》曰「虺頽，病也。禿者，病之狀也。此與〈𨸏部〉之隤迥別。今《毛詩》作隤。誤字也。又〈小雅〉維風及頽〔毛傳〕曰「頽、風之焚輪者也。與釋天同。</duanzhu>
<xushi>从禿，？聲。</xushi>
<duanzhu>此从䝿聲。今俗字作頽。失其聲矣。杜回切，十五部。</duanzhu>
</t>
<variants>文二。</variants>

<wh>見</wh>
<t>
<xushi>視也。</xushi>
<duanzhu>析言之有視而不見者，聽而不聞者。渾言之則視與見、聞與聽一也。耳部曰「聽，聆也。聞、知聲也。此析言之。</duanzhu>
<xushi>从目儿。</xushi>
<duanzhu>用目之人也。會意。古甸切，十四部。</duanzhu>
<xushi>凡見之屬皆从見。</xushi>
</t>

<wh>視</wh>
<t>
<xushi>瞻也。</xushi>
<duanzhu>〈目部〉曰「瞻、臨視也。視不必皆臨。則瞻與視小別矣。渾言不別也。引伸之義、凡我所爲使人見之亦曰視。〈士昏禮〉「視諸衿鞶。注曰「視乃正字。今文作示。俗誤行之。《曲禮》：童子常視母誑。注曰「視今之示字。〈小雅〉「視民不恌。箋云：視古示字也。按此三注一也。古作視。漢人作示。是爲古今字。示下曰「天？象見吉凶、所以示人也。許書當本作視人。以㬪韵爲訓。經淺人改之耳。</duanzhu>
<xushi>从見，示聲。</xushi>
<duanzhu>大徐無聲字。神至切，十五部。</duanzhu>
</t>

<wh><img src="407B-01">𥄙</img></wh>
<t>
<xushi>古文視。</xushi>
</t>

<wh>眡</wh>
<t>
<xushi>亦古文視。</xushi>
<duanzhu>此？聲。與〈目部〉眂、氏聲迥別。氏聲古音在十五部。氏聲在十六部。自唐宋至今多亂之。眡見《周禮》。</duanzhu>
</t>

<wh>䚕</wh>
<t>
<xushi>求視也。</xushi>
<duanzhu>視字各本奪，今補。求視者，求素之視也。李善注〈吳都賦〉引《倉頡篇》曰「？、索視之皃也。亦作矖。</duanzhu>
<xushi>从見，麗聲，讀若池。</xushi>
<duanzhu>郞計切，十六部。</duanzhu>
</t>

<wh>覣</wh>
<t>
<xushi>好視也。</xushi>
<duanzhu>和好之視也。</duanzhu>
<xushi>从見，委聲。</xushi>
<duanzhu>取委順之意。於爲切，十六部。</duanzhu>
</t>

<wh><img src="407B-02">𧡎</img></wh>
<t>
<xushi>旁視也。</xushi>
<duanzhu>〈目部〉曰「睨、衺視也。二字音義皆同。</duanzhu>
<xushi>从見，兒聲。</xushi>
<duanzhu>五計切，十六部。</duanzhu>
</t>

<wh>覶</wh>
<t>
<xushi>好視也。</xushi>
<duanzhu>女部曰「？，順也。覶與？義近。《玉篇》曰「覶縷、委曲也。古書亦作覼縷。詳言之意。</duanzhu>
<xushi>从見，𤔔聲。</xushi>
<duanzhu>洛戈切，古音當在十四部。</duanzhu>
</t>

<wh>䚄</wh>
<t>
<xushi>𥬇視也。</xushi>
<duanzhu>嬉𥬇之視也。〈目部〉曰「睩、目睞謹也。《廣韵》曰「。䚄、眼曲䚄也。</duanzhu>
<xushi>从見，录聲。</xushi>
<duanzhu>力玉切，三部。</duanzhu>
</t>

<wh><img src="407B-03">𧡩</img></wh>
<t>
<xushi>大視也。</xushi>
<duanzhu>〈目部〉曰「䁔、大目也。故？爲大視。</duanzhu>
<xushi>从見，爰聲。</xushi>
<duanzhu>況晩切，十四部。</duanzhu>
</t>

<wh><img src="407B-04">𧡠（⿰𤇇見）</img></wh>
<t>
<xushi>察視也。</xushi>
<duanzhu>密察之視也。〈高帝紀〉廉問。師古注曰「廉，察也。字本作覝。其音同耳。按史所謂廉察皆當作？（⿰𤇇見）。廉行而？（⿰𤇇見）廢矣。</duanzhu>
<xushi>从見，𤇇聲。</xushi>
<duanzhu>𤇇見〈火部〉「从入二爲𢆉之𢆉爲聲。非从入一爲干也。篆體沿誤。今皆正之。</duanzhu>
<xushi>讀若鎌。</xushi>
<duanzhu>力鹽切，七部。</duanzhu>
</t>

<wh>䚋</wh>
<t>
<xushi>外博衆視也。</xushi>
<duanzhu>舊<pb n="412-2"/>視上有多字。今依《廣韵》刪（⿰刂）。衆多之視、所視者衆也。貟、物數也。？、物數紛？亂也。？同音而義近。博、大通也。外大通而多所視也。</duanzhu>
<xushi>从見，員聲，讀若運。</xushi>
<duanzhu>王問切，十三部。</duanzhu>
</t>

<wh>觀</wh>
<t>
<xushi>諦視也。</xushi>
<duanzhu>宷諦之視也。《穀梁傳》曰「常事曰視。非常曰觀。凡以我諦視物曰觀。使人得以諦視我亦曰觀。猶之以我見人、使人見我皆曰視。一義之轉移。本無二音也。而學者強爲分別。乃使《周易》一卦而平去錯出。支離殆不可讀。不亦固哉。〈小雅〉采綠〔傳〕曰「觀，多也。此亦引伸之義。物多而後可觀。故曰觀，多也。猶灌木之爲藂木也。</duanzhu>
<xushi>从見，雚聲。</xushi>
<duanzhu>古玩切，按玩當作完。十四部。</duanzhu>
</t>

<wh><img src="408A-01">𩁰</img></wh>
<t>
<xushi>古文觀。从囧。</xushi>
</t>

<wh>䙷</wh>
<t>
<xushi>取也。从見寸。</xushi>
<duanzhu>會意。多則切，一部。</duanzhu>
<xushi>寸、度之。亦手也。</xushi>
<duanzhu>說从寸兼此二解。按彳部䙷爲古文得。此爲小篆。義不同者，古今字之說也。在古文則同得。在小篆則訓取也。說詳女部之𡡗。</duanzhu>
</t>

<wh>覽</wh>
<t>
<xushi>觀也。</xushi>
<duanzhu>以我觀物曰覽。引伸之使物觀我亦曰覽。《史記》孟荀列傳。爲開第康莊之衢。高門大屋尊寵之。覽天下諸矦賓客。言齊能致天下賢士也。此覽字無讀去聲者。則觀字何必鋠析其音乎。</duanzhu>
<xushi>从<pb n="412-3"/>見監。</xushi>
<duanzhu>會意。</duanzhu>
<xushi>監亦聲。</xushi>
<duanzhu>盧敢切，八部。</duanzhu>
</t>

<wh>䚅</wh>
<t>
<xushi>內視也。</xushi>
<duanzhu>《史記》「趙良曰「內視之謂明。於从來取意。</duanzhu>
<xushi>从見，來聲。</xushi>
<duanzhu>洛代切，一部。</duanzhu>
</t>

<wh><img src="408A-02">𧡨</img></wh>
<t>
<xushi>顯也。</xushi>
<duanzhu>顯當作㬎。㬎顯古今字。㬎者，衆明也。从日中見。然則？之爲言亦察及微杪也。〈小雅〉「題彼脊令。〔傳〕曰「題，視也。題者，？之假借字。毛云視、許云㬎者，此葢轉寫奪字。當云㬎視。如？下求視、亦奪視字。察及飛鳥是爲明㬎之視。《鄭箋》云：題之爲言睇也。則謂題同睇。非許意。睇者，小邪視也。與題音義皆不同。</duanzhu>
<xushi>从見，是聲。</xushi>
<duanzhu>杜兮切。《玉篇》亦達麗切。十六篇。</duanzhu>
</t>

<wh><img src="408A-03">𧢄</img></wh>
<t>
<xushi>目有察省見也。</xushi>
<duanzhu>目偶有所見也。伺者有意。？者無心。今俗語尙云？。與〈目部〉之瞟、音義皆同。</duanzhu>
<xushi>从見，㶾聲。</xushi>
<duanzhu>方小切。二部。方係類隔。</duanzhu>
</t>

<wh>䙻</wh>
<t>
<xushi>？覰。</xushi>
<duanzhu>逗。雙聲字也。</duanzhu>
<xushi>闚觀也。</xushi>
<duanzhu>闚者，閃也。閃者，闚頭於門中也。易觀六二曰「闚觀利女貞。虞翻曰「竊觀爲闚。</duanzhu>
<xushi>从見，？聲。</xushi>
<duanzhu>七四切。十五部。《玉篇》此咨切。小徐本及《廣韵》、《集韵》、《類篇》皆譌作朿。非是。</duanzhu>
</t>

<wh>覻</wh>
<t>
<xushi>？覰也。</xushi>
<duanzhu>三字依全書通例補。淺人刪（⿰刂）之耳。覰古多假狙爲之。《周禮》蜡氏注曰「蜡讀如狙司之狙。狙司卽覰伺也。史、漢狙擊秦皇帝。應劭云：狙、伏伺也。《方言》「自關而西曰𡩡。或曰狙。三倉。狙，伺也。通俗文。伏伺曰狙。是則覰狙古今字。如今本少此三字。則覰之本義隱也。</duanzhu>
<xushi>一曰</xushi>
<duanzhu>二字今補。</duanzhu>
<xushi>拘覰。</xushi>
<duanzhu>逗。此亦漢時語。</duanzhu>
<xushi>未致密也。</xushi>
<duanzhu>致今之緻字。許書無緻。謂粗疏。</duanzhu>
<xushi>从見，虘聲。</xushi>
<duanzhu>七句切，按當依《廣韵》七慮切。五部。</duanzhu>
</t>

<wh>覭</wh>
<t>
<xushi>小見也。</xushi>
<duanzhu>如溟之爲小雨、皆於冥取意。〈釋言〉曰「冥，幼也。</duanzhu>
<xushi>从見，冥聲。</xushi>
<duanzhu>莫經切，十一部。</duanzhu>
<xushi>《爾雅》曰「覭髳弗離。</xushi>
<duanzhu>〈釋詁〉文。今本弗作茀。非古也。郭云：孫叔然字別爲義。按許單出覭字而釋之。則孫與合。</duanzhu>
</t>

<wh><img src="408B-01">𧡪</img></wh>
<t>
<xushi>內視也。</xushi>
<duanzhu>𣜩釋。張壽𥓓。？？虎視。不折其節。？與眈音義皆同。眈下曰視近。此曰內視。</duanzhu>
<xushi>从見，甚聲。</xushi>
<duanzhu>丁含切，古音在七部。</duanzhu>
</t>

<wh>覯</wh>
<t>
<xushi>遇見也。</xushi>
<duanzhu>覯與遇㬪韵。〈辵部〉曰「遘，遇也。覯从見、則爲逢遇之見。〈召南．草蟲〉曰「亦既見止。亦既覯止。傳曰「覯，遇也。此謂覯同遘。《鄭箋》云：既覯謂已昏也。引易男女覯精。萬物化生。鄭意以覯卽見。無俟重言。毛云遇也。實含會合之義。故引而伸之。必俟脫纓燭出。昏禮既成。乃自信可以寧父母心。此申毛、非異毛也。鄭所據<pb n="413-1"/>易作覯精。今皆作構。葢失之矣。</duanzhu>
<xushi>从見，冓聲。</xushi>
<duanzhu>古后切，四部。</duanzhu>
</t>

<wh><img src="408B-02">𧢦</img></wh>
<t>
<xushi>注目視也。</xushi>
<duanzhu>專注之視也。於从歸取義。</duanzhu>
<xushi>从見，歸聲。</xushi>
<duanzhu>渠追切，十五部。</duanzhu>
</t>

<wh>覘</wh>
<t>
<xushi>闚視也。</xushi>
<duanzhu>闚各本作窺。今依《廣韵》訂。《左傳》「公使覘之。杜曰「覘，視也。〈檀弓〉：晉人之覘宋者。鄭曰「覘、闚視也。《國語》「公使覘之。韋曰「覘、微視也。〈檀弓〉：我喪也斯沾。假沾爲覘。</duanzhu>
<xushi>从見，占聲。</xushi>
<duanzhu>敕豔切，《釋文》勑廉反。七部。</duanzhu>
<xushi>《春秋傳》曰「公使覘之、信。</xushi>
<duanzhu>《左傳》成十七年。</duanzhu>
</t>

<wh>覹</wh>
<t>
<xushi>司也。</xushi>
<duanzhu>司者今之伺字。許書無伺。司下當有視字。《廣韵》曰「。？、伺視也。於从微取意。？同？。</duanzhu>
<xushi>从見，微聲。</xushi>
<duanzhu>無非切，十五部。</duanzhu>
</t>

<wh>覢</wh>
<t>
<xushi>暫見也。</xushi>
<duanzhu>猝乍之見也。《倉頡篇》云：覢覢、視皃。按與〈目部〉之睒、音義皆同。</duanzhu>
<xushi>从見，炎聲。</xushi>
<duanzhu>失冄切，八部。</duanzhu>
<xushi>春秋《公羊傳》曰「覢然公子陽生。</xushi>
<duanzhu>言《公羊》者，以別於左氏謂之《春秋傳》也。此哀公六年《公羊傳》文。何本覢作闖。注云：闖、出頭皃。許所據不同也。</duanzhu>
</t>

<wh>䚔</wh>
<t>
<xushi>䚔𧢜。</xushi>
<duanzhu>各本佚此二字。今依全書通例補。《集韵》十七眞曰「䚔𧢜、暫見。</duanzhu>
<xushi>暫見也。从見，賓聲。</xushi>
<duanzhu>少刃切。十二部。按䚔𧢜異<pb n="413-2"/>部而㬪韵。䚔當依《集韵》紕民切。</duanzhu>
</t>

<wh>𧢜</wh>
<t>
<xushi>䚔𧢜也。从見，樊聲，讀若幡。</xushi>
<duanzhu>附袁切。十四部。小徐本篆作？。</duanzhu>
</t>

<wh><img src="409A-01">𧠠</img></wh>
<t>
<xushi>病人視也。从見，民聲，讀若迷。</xushi>
<duanzhu>按各本篆作？。解作氐聲。氐聲則應讀若低。與讀若迷不協。攷《廣韵》十二齊曰「？、病人視皃。《集韵》曰「？？二同。《類篇》曰「？？二同。《集韵》、《類篇》？又民堅切，訓病視。葢古本作？、民聲。讀若眠者，其音變。讀若迷者，雙聲合音也。唐人諱民。偏？省一畫。多似氏字。始作？。繼又譌作？。乃至正譌並存矣。今改从正體。莫兮切。古音在十一部。</duanzhu>
</t>

<wh><img src="409A-02">𧡹</img></wh>
<t>
<xushi>下視𥥍也。</xushi>
<duanzhu>《曲禮》曰「凡視下於帶則憂。《左傳》曰「單子視下言徐。按云下視？者，謂下視？窈之處。</duanzhu>
<xushi>从見，𠧴聲，讀若攸。</xushi>
<duanzhu>以周切，三部。</duanzhu>
</t>

<wh><img src="409A-03">𧡬</img></wh>
<t>
<xushi>私出頭視也。</xushi>
<duanzhu>閃下曰「闚頭門中也。闖下曰「馬出門皃也。音義皆略同。</duanzhu>
<xushi>从見，䑣聲，讀若郴。</xushi>
<duanzhu>丑林切，七部。</duanzhu>
</t>

<wh><img src="409A-04">𧠊</img></wh>
<t>
<xushi>突前也。</xushi>
<duanzhu>前當作歬。與冡音義略同。冡重𠔼、故入𠔼部。此重突前、故入見部。</duanzhu>
<xushi>从見𠔼。</xushi>
<duanzhu>莫紅莫沃二切。古音當在二部三部閒。按鍇本冃部又有？字。鉉本及《廣韵》有？無？。《集韵》二字兼有。</duanzhu>
</t>

<wh>覬</wh>
<t>
<xushi>𣢆？也。</xushi>
<duanzhu>〈欠部〉𣢆下曰「𣢆，？也。覬𣢆㬪韵。古多作幾。漢人或作𩥉。亦作冀。於从豈取意。豈下曰「欲也。</duanzhu>
<xushi>从見，豈聲。</xushi>
<duanzhu>几利切，十五部。</duanzhu>
</t>

<wh>覦</wh>
<t>
<xushi>欲也。</xushi>
<duanzhu>覦欲㬪韵。《廣韵》曰「。覬覦、欲得也。</duanzhu>
<xushi>从見，俞聲。</xushi>
<duanzhu>羊朱切，古音在四部。</duanzhu>
</t>

<wh>䚎</wh>
<t>
<xushi>視不朙也。</xushi>
<duanzhu>此與心部憃愚也、音義同。</duanzhu>
<xushi>从見，舂聲。</xushi>
<duanzhu>丑尨切，九部。</duanzhu>
<xushi>一曰直視。</xushi>
<duanzhu>別一義。於从舂取義。</duanzhu>
</t>

<wh><img src="409A-05">𧢢</img></wh>
<t>
<xushi>視誤也。从見，龠聲。</xushi>
<duanzhu>弋笑切，二部。</duanzhu>
</t>

<wh>覺</wh>
<t>
<xushi>悟也。</xushi>
<duanzhu>悟各本作寤。今正。心部曰「悟者，覺也。二字爲轉注：㝱部曰「寐覺而有言曰寤。非其義也。何注《公羊》、趙注《孟子》皆曰「覺，悟也。《左傳》「以覺報宴。杜曰「覺，明也。引伸之、抑傳曰覺，直也。此因覺與斠？㬪韵雙聲而言。又引伸之、斯干傳曰有覺、言高大也。</duanzhu>
<xushi>从見，學省聲。</xushi>
<duanzhu>古岳切，三部。</duanzhu>
<xushi>一曰發也。</xushi>
<duanzhu>此義亦見《廣雅》「卽警覺人之意。</duanzhu>
</t>

<wh>䚐</wh>
<t>
<xushi>目赤也。从見。⿰智于省聲。</xushi>
<duanzhu>？毛刻作智。誤。今依宋本。才的切，十六部。</duanzhu>
</t>

<wh>靚</wh>
<t>
<xushi>召也。</xushi>
<duanzhu>《廣雅》〈釋言〉曰「令、召，靚也。曹憲云：恥敬反。亦爲靚妝之靚。似政反。恥敬、則召靚之靚也。今多云靚師僧則其<pb n="414"/>字矣。《廣韵》曰「。古奉朝請亦作此字。按《史記》、《漢書》皆作朝請。徐廣云：律、諸矦春朝曰朝、秋曰請。郭注〈上林賦〉云：靚糚、粉白黛黑也。</duanzhu>
<xushi>从見，靑聲。</xushi>
<duanzhu>疾正切，按當依曹憲恥敬切。十一部。</duanzhu>
</t>

<wh>親</wh>
<t>
<xushi>至也。</xushi>
<duanzhu>至部曰「到者，至也。到其地曰至。情意懇到曰至。父母者，情之冣至者也。故謂之親。</duanzhu>
<xushi>从見，？聲。</xushi>
<duanzhu>七人切。十二部。李斯刻石文作？。左省一畫。</duanzhu>
</t>

<wh>覲</wh>
<t>
<xushi>諸矦秋朝曰覲。勤勞王事也。</xushi>
<duanzhu>勤也二字舊奪，今補。〈大宗伯〉。以賓禮親國。春見曰朝。秋見曰覲。鄭曰「覲之言勤也。欲其勤王之事。按鄭與許合。㬪韵爲訓。異義。朝名。《公羊》說。諸矦四時見天子及相聘皆曰朝。以朝時行禮卒而相逢於路曰遇。古《周禮》說。春曰朝。夏曰宗。秋曰覲。冬曰遇。謹案。禮有覲經。《詩》曰「韓矦入覲。書曰「江漢朝宗于海。知其朝覲宗遇之禮。從《周禮》說。鄭駁曰「此皆有似不爲古昔覲禮。諸矦前朝皆受舍於朝。朝通名也。秋之言覲。據時所用。按此條許鄭本無異。不得云駁也。鄭目錄云：朝宗禮？。覲遇禮省。是以享獻不見焉。是鄭謂《周禮》四者，名殊禮異也。</duanzhu>
<xushi>从見，堇聲。</xushi>
<duanzhu>渠吝切，十三部。</duanzhu>
</t>

<wh>覜</wh>
<t>
<xushi>諸矦三年大<pb n="414-1"/>相聘曰覜。</xushi>
<duanzhu>〈王制〉曰「諸矦之於天子也。比年一小聘。三年一大聘。五年一朝。鄭曰「此大聘與朝。晉文霸時所制也。異義云：《公羊》說。諸矦比年一小聘。三年一大聘。五年一朝天子。左氏說。十二年之閒。八聘四朝。再會一盟。許愼謹案。《公羊》說夏制。左氏說《周禮》「傳曰「三代不同物。明古今異說。鄭駁之云：三年聘。五年朝。文襄之霸制。《周禮》〈大行人〉。各以服數來朝。其諸矦歲聘閒朝之屬。說無所出。晉文公強威諸矦耳。非所謂三代異物也。按〈大宗伯〉。時聘曰問。殷覜曰視。鄭注：殷覜、謂一服朝之歲。以朝者少。諸矦乃使卿以大禮衆聘焉。一服朝在元年、七年、十一年。鄭說殷覜。不用三年大聘之說。許則以《周禮》之覜卽三年大聘。故〈大行人〉曰「王之所以撫國諸矦者。歲徧存。三歲徧覜。五歲徧省。省與覜同。閒歲而舉。所謂三年大聘。下於上、上於下皆得曰覜。故曰相。許說與《周禮》不相違也。</duanzhu>
<xushi>覜，視也。</xushi>
<duanzhu>〈釋詁〉文。覜訓視。故从見。小行人曰「存、覜、省、聘、問、臣之禮也。按五者皆得訓視。</duanzhu>
<xushi>从見，兆聲。</xushi>
<duanzhu>他弔切，二部。</duanzhu>
</t>

<wh>覒</wh>
<t>
<xushi>擇也。</xushi>
<duanzhu>《玉篇》引《詩》「左右覒之。按《毛詩》作芼。擇也。葢三家《詩》有作覒者。《廣韵》：邪視也。</duanzhu>
<xushi>从見，毛聲，讀若苗。</xushi>
<duanzhu>莫袍切。二部。《廣韵》莫報切。</duanzhu>
</t>

<wh>覕</wh>
<t>
<xushi>蔽不相見也。</xushi>
<duanzhu>覕之言閟也。祕也。蔽覕雙聲。</duanzhu>
<xushi>从見，必聲。</xushi>
<duanzhu>莫結切，十二部。</duanzhu>
</t>

<wh>䙾</wh>
<t>
<xushi>司人也。</xushi>
<duanzhu>司者，今之伺字。釋訓曰「戚施、面柔也。郭云：戚施之疾不能仰。面柔之人常俯。似之。亦以名云：《釋文》云：戚施字書作？？、同。按面柔之人。不敢專輒。必伺人顏色。故云爾。但許無？字。許義不必同《爾雅》。</duanzhu>
<xushi>从見，它聲，讀若馳。</xushi>
<duanzhu>式支切，古音在十七部。</duanzhu>
</t>

<wh><img src="410A-01">𧡸</img></wh>
<t>
<xushi>目蔽垢也。</xushi>
<duanzhu>〈目部〉所謂𥋚兜也。兜卽𧡸字。</duanzhu>
<xushi>从見，𠁁聲，讀若兜。</xushi>
<duanzhu>當矦切，四部。</duanzhu>
</t>
<variants>文四十五，重三。</variants>

<wh>覞</wh>
<t>
<xushi>竝視也。</xushi>
<duanzhu>《廣韵》曰「。普視。此今義也。</duanzhu>
<xushi>从二見。</xushi>
<duanzhu>弋笑切，按祭義。見以蕭光。見閒以俠？。注云：見及見閒皆當爲覵。字之誤也。覵不見於許書。葢卽覞字。謂蕭光與燔燎並見。俠甒與肝肺首心並見也。見者，視也。覞應古莧切。十四部。</duanzhu>
<xushi>凡覞之屬皆从覞。</xushi>
</t>

<wh><img src="410A-02">𧢞</img></wh>
<t>
<xushi>很視也。</xushi>
<duanzhu>很者，不聽從也。</duanzhu>
<xushi>从覞，肩聲。</xushi>
<duanzhu>苦閑切，十四部。</duanzhu>
<xushi>齊景公之勇臣有成？者。</xushi>
<duanzhu>《孟子》滕文公篇作成覵。趙注曰「成覵、勇果者也。《廣韵》曰「。？、人名。出《孟子》：按成？《淮南》齊俗訓作成荆。？爲荆、猶〈攷工記〉故書顅或作牼也。</duanzhu>
</t>

<wh>䨳</wh>
<t>
<xushi>見雨而比息。</xushi>
<duanzhu>比下曰密也。密息者，謂鼻息數速也。道途遇雨急行、則息必頻喘矣。此字讀如欷。正與齂爲卧息、㞒爲卧息、呬爲息、㕧爲呻皆讀虛器切同。各本比作止。《篇》、《韵》同。或又作上。似不若宋刊、葉抄二本作比爲長。</duanzhu>
<xushi>从覞雨。</xushi>
<duanzhu>从覞雨者，莫衆多於雨也。</duanzhu>
<xushi>讀若欷。</xushi>
<duanzhu>虛器切，十五部。</duanzhu>
</t>
<variants>文三。</variants>

<wh>欠</wh>
<t>
<xushi>張口气悟也。</xushi>
<duanzhu>悟，覺也。引伸爲解散之意。口部嚔下曰「悟解气也。鄭注《周易》草木皆甲宅曰「皆讀如人倦解之解。人倦解、所謂張口气悟也。謂之欠、亦謂之嚔。《曲禮》：君子欠伸。正義云：志疲則欠。體疲則伸。通俗文曰「張口運氣謂之欠㰦。按《詩》願言則？傳曰「？，劫也。孫毓同。崔靈恩集注云：毛訓？爲㰦。今俗人云欠欠㰦㰦是也。<pb n="415"/>不作劫字。人體倦則伸。志倦則㰦。玉裁謂。許說多宗毛。許釋嚔爲悟解气。葢用毛說也。㰦音邱據切。欠㰦古有此語。今俗曰呵欠。又欠者，气不足也。故引伸爲欠少字。</duanzhu>
<xushi>象气从儿上出之形。</xushi>
<duanzhu>彡與？同。李陽冰改篆作？。乃是古文旡耳。云上象人開口。下象气出。非也。去劒切，八部。</duanzhu>
<xushi>凡欠之屬皆从欠。</xushi>
</t>

<wh>欽</wh>
<t>
<xushi>欠皃。</xushi>
<duanzhu>凡气不足而後欠。欽者，倦而張口之皃也。引伸之、乃欿然如不足謂之欽。《詩》晨風。憂心欽欽。傳曰「思望之心中欽欽然。〈小雅〉「𡔷鐘欽欽。〔傳〕曰「欽欽言使人樂進也。皆言沖虛之意。《尙書》欽哉。皆令其惟恐失之也。〈釋詁〉曰「欽，敬也。攷虞夏〈商書〉言欽。〈周書〉則言敬。虞夏〈商書〉皆欽敬錯見。上曰欽若昊天、下曰敬授民時。又欽哉、不曰敬哉。葢欽與敬意略同而䛐有別也。〈周書〉言敬哉、不言欽哉。惟多方曰「有夏之民。叨懫日欽。劓割夏邑。立政。帝欽罰之。欽字兩見。某氏傳皆訓爲敬。未知合書意否。</duanzhu>
<xushi>从欠，金聲。</xushi>
<duanzhu>去音切。七部。欽歁欿歉皆雙聲㬪韵字。皆謂虛而能受也。</duanzhu>
</t>

<wh>㱍</wh>
<t>
<xushi>欠皃。</xushi>
<duanzhu>《廣韵》曰「。迷惑不解理。此今義也。</duanzhu>
<xushi>从欠，䜌聲。</xushi>
<duanzhu>洛官切，十四部。</duanzhu>
</t>

<wh>欯</wh>
<t>
<xushi>喜也。</xushi>
<duanzhu>《廣韵》曰「。笑也。</duanzhu>
<xushi>从欠，吉聲。</xushi>
<duanzhu>許吉切，十二部。</duanzhu>
</t>

<wh>吹</wh>
<t>
<xushi>出气也。从欠、从口。</xushi>
<duanzhu>昌𡍮切。古音在十七部。按吹已見口部。宜刪（⿰刂）此。</duanzhu>
</t>

<wh>欨</wh>
<t>
<xushi>吹也。一曰笑意。从欠，句聲。</xushi>
<duanzhu>況于切，古音在四部。</duanzhu>
</t>

<wh>歑</wh>
<t>
<xushi>温吹也。</xushi>
<duanzhu>與呼音同義異。</duanzhu>
<xushi>从欠，虖聲。</xushi>
<duanzhu>虎烏切，五部。</duanzhu>
</t>

<wh>㰲</wh>
<t>
<xushi>吹气也。从欠，或聲。</xushi>
<duanzhu>於六切。古音在一部。《玉篇》火麥切。是也。</duanzhu>
</t>

<wh>歟</wh>
<t>
<xushi>安气也。</xushi>
<duanzhu>如？爲安行。䮸爲馬行疾而徐。音同義相近也。今用爲語末之辭。亦取安舒之意。通作與。《論語》「與與如也。</duanzhu>
<xushi>从欠，與聲。</xushi>
<duanzhu>以諸切，五部。</duanzhu>
</t>

<wh>𣣲</wh>
<t>
<xushi>翕气也。</xushi>
<duanzhu>翕，合也。《廣韵》作𣣲氣。</duanzhu>
<xushi>从欠，脅聲。</xushi>
<duanzhu>虛業切，八部。</duanzhu>
</t>

<wh>歕</wh>
<t>
<xushi>吹气也。</xushi>
<duanzhu>𣣲歕與口部之吸噴、義相似而異。</duanzhu>
<xushi>从欠，賁聲。</xushi>
<duanzhu>普䰟切，十三部。</duanzhu>
</t>

<wh>歇</wh>
<t>
<xushi>息也。</xushi>
<duanzhu>息者，鼻息也。息之義引伸爲休息。故歇之義引伸爲止歇。</duanzhu>
<xushi>一曰气越泄。</xushi>
<duanzhu>泄當作渫。此別一義。越渫猶漏溢也。〈七發〉曰「精神越渫。百病咸生。李引高注《吕氏春秋》曰「越，散也。引鄭玄《毛詩箋》曰「渫，發也。</duanzhu>
<xushi>从欠，曷聲。讀若香臭盡歇。</xushi>
<duanzhu>許謁切，十五部。</duanzhu>
</t>

<wh>歡</wh>
<t>
<xushi>喜樂也。从欠，雚聲。</xushi>
<duanzhu>呼官切。十四部。《孟子》借驩爲歡。</duanzhu>
</t>

<wh>欣</wh>
<t>
<xushi>𥬇喜也。</xushi>
<duanzhu>言部訢下曰「喜也。義略同。按萬石君傳。僮僕訢訢如也。晉灼云：訢、許愼曰古欣字。晉所據《說文》似與今本不同。</duanzhu>
<xushi>从欠，斤聲。</xushi>
<duanzhu>許斤切，十三部。</duanzhu>
</t>

<wh>㰝</wh>
<t>
<xushi>𥬇不壞顏曰㰝。</xushi>
<duanzhu>各本篆作弞。今正。𦒱《廣韵》：弞式忍切。𥬇不壞顏也。《集韵》、《類篇》同。今按《曲禮》：𥬇不至矧。注云：齒本曰矧。大𥬇則見此。然則笑見齒本曰矧、大笑也。不壞顏曰？、小笑也。二義不當同音。淺人因己與弓略相似。𡚶合之耳。《玉篇》於？欣二文下曰「？呼來切。𥬇不壞顏也。此希馮時所據《說文》也。於歛歈二文之閒曰「？式忍切。𥬇不壞顏也。此孫強、陳彭年所據誤本《說文》也。學者可以悟矣。《廣雅》「？，笑也。《楚辭》〈吳都賦〉作哈。○齒本曰矧。謂矧卽齗之叚借也。大戴。高柴執親之喪。未嘗見齒。盧注曰「哂則齒見。𥬇則矧見。按《論語》「夫子哂之。馬曰「哂、𥬇也。葢哂卽矧。盧語未覈。《說文》無哂。後人因哂矧造弞耳。</duanzhu>
<xushi>从欠，己聲。</xushi>
<duanzhu>各本作引省聲。式忍切。今正。呼來切。一部。</duanzhu>
</t>

<wh>款</wh>
<t>
<xushi>意有所欲也。</xushi>
<duanzhu>屈原賦曰「悃悃㱁㱁。王注：心志純也。按古款與<pb n="415-3"/>窾通用。窾者，空也。款亦訓空。空中則有所欲也。釋器。款足者謂之鬲。小司馬引舊說款足謂空足也。又引申子款言無成。</duanzhu>
<xushi>从欠，㝮省。</xushi>
<duanzhu>臣鉉等曰「㝮，塞也。意有所欲而猶未塞、款款然也。按空則宜窒。苦管切，十四部。</duanzhu>
</t>

<wh>歀</wh>
<t>
<xushi>款或从柰。</xushi>
<duanzhu>取柰何之意。</duanzhu>
</t>

<wh>𣢆</wh>
<t>
<xushi>？也。</xushi>
<duanzhu>？者，吉而免凶也。覬下曰「𣢆，？也。𣢆與覬音義皆同。今字作冀。古音不同。</duanzhu>
<xushi>从欠，气聲。</xushi>
<duanzhu>居气切，十五部。</duanzhu>
<xushi>一曰口不？言。</xushi>
<duanzhu>此謂與？同也。口部曰「吃、言蹇難也。</duanzhu>
</t>

<wh>欲</wh>
<t>
<xushi>貪欲也。</xushi>
<duanzhu>欲者字。貝部貪下云：欲也。二篆爲轉注：今貪下作欲物也。亦是淺人增字。凡此書經後人𡚶竄。葢不可數計。獨其義例精密。迄今將二千年。猶可推尋。以復其舊。是以冣目云後有達者，理而董之也。感於物而動。性之欲也。欲而當於理。則爲天理。欲而不當於理。則爲人欲。欲求適可斯已矣。非欲之外有理也。古有欲字、無慾字。後人分別之、製慾字。殊乖古義。《論語》申棖之欲、克伐怨欲之欲。一从心、一不从心。可徴改古者，之未能畫一矣。欲从欠者，取慕液之意。从谷者，取虛受之意。易曰「君子以徴忿窒欲。陸德明曰「欲、孟作谷。晁說之曰「谷古文<pb n="416"/>欲字。晁氏所據《釋文》不誤。今本改爲孟作浴。非也。</duanzhu>
<xushi>从欠，谷聲。</xushi>
<duanzhu>余蜀切，三部。</duanzhu>
</t>

<wh>歌</wh>
<t>
<xushi>詠也。</xushi>
<duanzhu>〈言部〉曰「詠，歌也。二字爲轉注：</duanzhu>
<xushi>从欠，哥聲。</xushi>
<duanzhu>古俄切，十七部。</duanzhu>
</t>

<wh>謌</wh>
<t>
<xushi>歌或从言。</xushi>
<duanzhu>歌永言、故从言。可部曰「哥，聲也。古文以爲謌字。</duanzhu>
</t>

<wh>歂</wh>
<t>
<xushi>口气引也。</xushi>
<duanzhu>《廣韵》引《字林》同。《左傳》多有名歂者。</duanzhu>
<xushi>从欠，耑聲，讀若輇。</xushi>
<duanzhu>車部曰「有輻曰輪。無輻曰輇。市緣切，十四部。</duanzhu>
</t>

<wh>歍</wh>
<t>
<xushi>心有所惡若吐也。</xushi>
<duanzhu>心有所惡。若欲吐而實非吐也。《山海經》曰「其所歍所尼。郭曰「歍嘔猶噴吒。范注太玄曰「歐歍、逆吐之聲也。按此所謂喑噁。噁卽歍之或字也。喑於䲴切。噁烏路切。喑噁言其未發也。叱吒言其已發也。太玄則歐歍之歐謂吐。歍謂欲吐未吐。</duanzhu>
<xushi>从欠，烏聲。</xushi>
<duanzhu>哀都切，五部。</duanzhu>
<xushi>一曰歍𣤶。</xushi>
<duanzhu>二字舊奪。今依《廣韵》一屋蹴字下補。</duanzhu>
<xushi>口相就也。</xushi>
<duanzhu>謂口與口相就也。</duanzhu>
</t>

<wh>𣤶</wh>
<t>
<xushi>歍𣤶也。</xushi>
<duanzhu>其義已在上文。故但曰歍𣤶而已。此全書之通例。</duanzhu>
<xushi>从欠，鼀聲。</xushi>
<duanzhu>才六切，《廣韵》子六切。三部。</duanzhu>
</t>

<wh>噈</wh>
<t>
<xushi>俗𣤶。从口、从就。</xushi>
<duanzhu>會意兼形聲。</duanzhu>
</t>

<wh><img src="411B-01">𣢰</img></wh>
<t>
<xushi>惄然也。</xushi>
<duanzhu>此以㬪韵爲訓。心部曰「惄，憂也。？然、心口不安之皃也。</duanzhu>
<xushi>从欠，尗聲。</xushi>
<duanzhu>才六切，三部。</duanzhu>
<xushi>《孟子》曰「曾西？然。</xushi>
<duanzhu>見公孫丑篇。今作蹵。趙注：蹵然猶蹵踖也。蹵踖同踧踖。</duanzhu>
</t>

<wh>欦</wh>
<t>
<xushi>含𥬇也。</xushi>
<duanzhu>欦含㬪韵。</duanzhu>
<xushi>从欠，今聲。</xushi>
<duanzhu>𠀉嚴切，《廣韵》許兼切。七部。</duanzhu>
</t>

<wh>歋</wh>
<t>
<xushi>人相𥬇相歋瘉。</xushi>
<duanzhu>《後漢書》王霸傳。市人皆大𥬇。舉手邪揄之。李注：《說文》曰「歋𢋅、手相𥬇也。歋音弋支反。𢋅音踰。或音由。按據此注：似許書本有𢋅篆。然許本無㢏。則無从欠㢏聲之字可知。《方言》本無正字。不妨下字作瘉。瘉之或从歈、或作𢋅、或作揄、或作？。猶歋之或作？、或作邪、或作捓、或作搋耳。此謂人相𥬇。故字从欠。李注引手相𥬇。恐是因正文而誤。</duanzhu>
<xushi>从欠，虒聲。</xushi>
<duanzhu>以支切，十六部。</duanzhu>
</t>

<wh>歊</wh>
<t>
<xushi>歊歊。</xushi>
<duanzhu>鍇本衹一歊。複舉字之未刪（⿰刂）者耳。</duanzhu>
<xushi>气上出皃。</xushi>
<duanzhu>上字依李善兩都賦注補。楊雄解嘲曰「泰山之高。不嶕嶢則不能浡滃雲而散歊烝。亦作？。《漢書》敘傳。曲陽？？。師古曰「氣盛也。按今本作歊。非。祭義假蒿字爲之。鄭曰「蒿謂氣烝出貌也。</duanzhu>
<xushi>从欠高。高亦聲。</xushi>
<duanzhu>許嬌切，二部。</duanzhu>
</t>

<wh>欻</wh>
<t>
<xushi>有所吹起。从欠，炎聲，讀若忽。</xushi>
<duanzhu>〈西京賦〉：欻從背見。薛注：欻之言忽也。按此篆久譌。从炎非聲。葢本从聲。譌而爲炎。莫能諟正。倘去聲字、說以从炎會意。亦恐非也。許勿切，十五部。</duanzhu>
</t>

<wh>𣢑</wh>
<t>
<xushi>𣢑𣢑、戲𥬇皃。</xushi>
<duanzhu>此今之嗤𥬇字也。《廣韵》畫𣢑嗤爲二字。殊誤。其云嗤又作、不知皆𣢑之俗耳。文賦曰「雖濬發於巧心。或受𣢑於拙目。李善曰「𣢑、𥬇也。與嗤同。今本轉寫乖謬。</duanzhu>
<xushi>从欠，㞢聲。</xushi>
<duanzhu>許其切。按當赤之切。一部。蚩亦从虫㞢聲。</duanzhu>
</t>

<wh><img src="412A-01">𣣳</img></wh>
<t>
<xushi>𣣳𣣳、气出皃。</xushi>
<duanzhu>按《詩》君子陶陶傳曰「陶陶、和樂皃。疑正字當作？。又鬱陶字亦當作此。</duanzhu>
<xushi>从欠，䍃聲。</xushi>
<duanzhu>余招切。古音二部三部皆可。</duanzhu>
</t>

<wh>歗</wh>
<t>
<xushi>吹也。</xushi>
<duanzhu>吹大徐作吟。</duanzhu>
<xushi>从欠，肅聲。</xushi>
<duanzhu>穌弔切。古音在三部。口部以歗爲籒文嘯矣。此重出者，葢小篆亦从欠作也。</duanzhu>
<xushi>《詩》曰「其歗也謌。</xushi>
<duanzhu>今〈召南〉其嘯也歌。〈小雅〉白歗歌傷懷、本亦作嘯。</duanzhu>
</t>

<wh>歎</wh>
<t>
<xushi>吟也。謂情有所悅。吟歎而歌詠。</xushi>
<duanzhu>悅當作說。謂情已下十字各本無。今依李善注盧諶覽古《詩》所引補。葢演《說文》語也。古歎與嘆義別。歎與喜樂爲類。嘆與怒哀爲類。如〈樂記〉云一唱而三歎。有遺音者矣。又云長言之不足。故嗟歎之。嗟歎之不足。故不知手之舞之。足之蹈之。《論語》喟然歎曰「皆是此歎字。〈檀弓〉曰戚斯嘆。嘆斯擗。《詩》云而無永嘆。嘅其嘆矣。愾我寤嘆。皆是嘆字。</duanzhu>
<xushi>从欠，𪅀省聲。</xushi>
<duanzhu>他案切，十四部。</duanzhu>
</t>

<wh><img src="412A-02">𣥁</img></wh>
<t>
<xushi>籒文歎不省。</xushi>
</t>

<wh>歖</wh>
<t>
<xushi>卒喜也。</xushi>
<duanzhu>卒疑當作猝。</duanzhu>
<xushi>从欠、从喜。</xushi>
<duanzhu>許其切。一部。喜部曰「歖古文喜。此重出。未聞。葢如女部孌之例。</duanzhu>
</t>

<wh>欸</wh>
<t>
<xushi>訾也。</xushi>
<duanzhu>按訾者，呰之字誤。訾者，思稱意也。呰者，訶也。分見〈言部〉、口部。《玉篇》「欸者，呰也。可正訾字之譌。《廣韵》十六怪曰「怒聲。十六咍曰「歎也。《玉篇》曰「恚聲。正與訶義合。口部有唉字。譍也。與欸義別。〈項羽本紀〉。亞父受玉斗。拔劔撞而破之。曰唉。孺子不足與謀。此正怒聲字。當作欸。《方言》「欸然也。南楚凡言然者曰欸。或曰𧫦。此正訓譍字。當作唉。</duanzhu>
<xushi>从欠，矣聲。</xushi>
<duanzhu>烏戒切，又烏開切。一部。</duanzhu>
</t>

<wh>㰣</wh>
<t>
<xushi>歐也。从欠，此聲。</xushi>
<duanzhu>前智切，十五十六部。</duanzhu>
</t>

<wh>歐</wh>
<t>
<xushi>吐也。</xushi>
<duanzhu>海外經。歐絲之野。一女子跪據樹歐絲。</duanzhu>
<xushi>从欠，區聲。</xushi>
<duanzhu>烏后切，四部。</duanzhu>
</t>

<wh>歔</wh>
<t>
<xushi>欷也。</xushi>
<duanzhu>二字雙聲。</duanzhu>
<xushi>从欠，虛聲。</xushi>
<duanzhu>朽居切，五部。</duanzhu>
<xushi>一曰出气也。</xushi>
<duanzhu>與口部噓略同。</duanzhu>
</t>

<wh>欷</wh>
<t>
<xushi>歔也。</xushi>
<duanzhu>欷亦作唏。《史記》「紂爲象箸而箕子唏。</duanzhu>
<xushi>从欠，希聲。</xushi>
<duanzhu>香衣切，十五部。</duanzhu>
</t>

<wh>歜</wh>
<t>
<xushi>盛气怒也。</xushi>
<duanzhu>引伸爲凡氣盛之偁。《左傳》「饗有昌歜。杜注曰「昌歜、昌蒲葅也。孔氏沖遠云：相傳昌歜之音爲在感反。徧檢書傳。昌蒲之草無此別名。玉裁謂。此非草名也。乃葅名也。《周禮》昌本、言取其根。《左傳》昌歜、言昌陽氣辛香以爲菹。其氣觸鼻。故名昌歜。歜之讀在敢反者，語之轉也。𣤶與歜同在三部。音轉皆可入八部。是以《玉篇》云：𣤶亦徂感切。昌蒲葅也。葢古本《左傳》有作昌𣤶者。二字可相假借。皆可讀屋沃本韵之音。非必定當在敢反也。</duanzhu>
<xushi>从欠，蜀聲。</xushi>
<duanzhu>尺玉切，三部。</duanzhu>
</t>

<wh><img src="412B-01">𣣸</img></wh>
<t>
<xushi>言意也。</xushi>
<duanzhu>有所言之意也。意內言外之意。</duanzhu>
<xushi>从欠、从𠧴。</xushi>
<duanzhu>𠧴、氣行皃。</duanzhu>
<xushi>𠧴亦聲，讀若酉。</xushi>
<duanzhu>與久切，三部。</duanzhu>
</t>

<wh>㵣</wh>
<t>
<xushi>欲㱃歠。从欠，渴聲。</xushi>
<duanzhu>此舉形聲包會意。渴者，水盡也。音同竭。水渴則欲水。人㵣則欲飮。其意一也。今則用竭爲水渴字。用渴爲飢㵣字。而㵣字廢矣。渴之本義廢矣。〈晉語〉「忨日而㵣歲。心部引春秋。忨歲而渴日。韋昭曰「㵣，遟也。遟讀爲遟久之遟。<pb n="417-1"/>急待之意也。苦葛切，十五部。</duanzhu>
</t>

<wh>㰾</wh>
<t>
<xushi>所歌也。</xushi>
<duanzhu>《廣韵》無所字。所歌也當作㰾楚歌也四字。〈上林賦〉「激楚結風。郭璞曰「激楚、歌曲也。文頴曰「楚地風氣本自漂疾。歌樂者猶復依激結之急風爲節。其樂促迅哀切也。按激楚、古葢作㰾楚。楚作所者，聲之誤。淺人又刪（⿰刂）去㰾字耳。</duanzhu>
<xushi>从欠，噭省聲。</xushi>
<duanzhu>噭當作敫。</duanzhu>
<xushi>讀若噭呼。</xushi>
<duanzhu>口部曰「噭，呼也。呼當作嘑。此謂敫音同噭也。古弔切。二部。古亦讀如激。《玉篇》公的切。</duanzhu>
</t>

<wh>㱇</wh>
<t>
<xushi>悲意。</xushi>
<duanzhu>意內言外之意。元應書云：通俗文。小怖曰㱇。《公羊傳》㱇然而駭是也。按今《公羊》作色然。</duanzhu>
<xushi>从欠，嗇聲。</xushi>
<duanzhu>所力切。一部。合諸書攷之。㱇下當云小怖也。从欠、嗇聲。引《公羊傳》㱇然而駭。又出？篆。下當云悲意。从欠、奥聲。今本舛奪。故《廣韵》、《集韵》仍之。㱇注悲意、火弔切。非也。《類篇》？注馨叫切、悲意。是也。</duanzhu>
</t>

<wh><img src="412B-02">𣤹</img></wh>
<t>
<xushi>盡酒也。</xushi>
<duanzhu>此與〈酉部〉釂音義皆同。</duanzhu>
<xushi>从欠，𥼚聲。</xushi>
<duanzhu>子肖切，二部。</duanzhu>
</t>

<wh><img src="412B-03">𣤭</img></wh>
<t>
<xushi>堅持意。</xushi>
<duanzhu>堅各本作監。今依《篇》、《韵》正。从緘者，三緘其口之意。</duanzhu>
<xushi>口閉也。从欠，緘聲。</xushi>
<duanzhu>口閉說从欠緘之意。當云从欠緘、緘亦聲。此舉形聲包會意耳。古咸切，七部。</duanzhu>
</t>

<wh>㰮</wh>
<t>
<xushi>指而𥬇也。</xushi>
<duanzhu>《吕覽》：舜爲天子。𨌈𨌈敐敐。莫不載悅。高注曰「敐敐、動而喜也。又作陳陳殷殷。無二切。皆譌字耳。敐葢卽㰮字。轉寫从夊。〈吳都賦〉：東吳王孫。辴然而咍。劉注云：辴、大𥬇皃。引莊周齊桓公辴然而𥬇。辴卽㰮字之異者。俗譌作辴。</duanzhu>
<xushi>从欠，辰聲，讀若蜃。</xushi>
<duanzhu>時忍切，十三部。</duanzhu>
</t>

<wh>𣤿</wh>
<t>
<xushi>𣤿干。</xushi>
<duanzhu>逗。</duanzhu>
<xushi>不可知也。</xushi>
<duanzhu>𣤿干各本作昆干。今依《篇》、《韵》正。？干葢古語。讀如䰟寒二音。不可知之意也。若云汗曼。</duanzhu>
<xushi>从欠，鰥聲。</xushi>
<duanzhu>古渾切，十三部。</duanzhu>
</t>

<wh>歃</wh>
<t>
<xushi>歠也。</xushi>
<duanzhu>歠者，㱃也。凡盟者歃血。</duanzhu>
<xushi>从欠，臿聲。</xushi>
<duanzhu>山沿切，八部。</duanzhu>
<xushi>《春秋傳》曰「歃而忘（⿱亾心）。</xushi>
<duanzhu>隱七年《左傳》「歃如𡚶。服䖍曰「如，而也。臨歃而忘（⿱亾心）其盟載之辭。言不精也。許作而者，古如而通用。許所據與服異。</duanzhu>
</t>

<wh>欶</wh>
<t>
<xushi>吮也。</xushi>
<duanzhu>口部曰「吮，欶也。二篆爲轉注：通俗文。含吸曰欶。</duanzhu>
<xushi>从欠，束聲。</xushi>
<duanzhu>所角切，三部。</duanzhu>
</t>

<wh>歁</wh>
<t>
<xushi>食不滿也。从欠，甚聲，讀若坎。</xushi>
<duanzhu>苦感切，七部。</duanzhu>
</t>

<wh>欿</wh>
<t>
<xushi>欲得也。</xushi>
<duanzhu>《孟子》：附之以韓魏之家。如其自視欿然。則過人遠矣。張鎰曰「欿音坎。內顧不足而有所欲也。玉裁按。《孟子》假欿爲坎。<pb n="417-3"/>謂視盈若虛也。《大玄》「雷推欿？。卽坎窞也。今本《大玄》欿字譌不可識。</duanzhu>
<xushi>从欠，臽聲，讀若貪。</xushi>
<duanzhu>他含切，七部。</duanzhu>
</t>

<wh>欱</wh>
<t>
<xushi>歠也。</xushi>
<duanzhu>欱與吸意相近。與歕爲反對。東都賦曰「欱野歕山。</duanzhu>
<xushi>从欠，合聲。</xushi>
<duanzhu>呼合切，七部。</duanzhu>
</t>

<wh>歉</wh>
<t>
<xushi>歉食不滿也。</xushi>
<duanzhu>歉疑當作嗛。謂口銜食不滿也。引伸爲凡未滿之偁。《穀梁傳》曰「一穀不𦫵謂之歉。古多假嗛爲歉。</duanzhu>
<xushi>从欠，兼聲。</xushi>
<duanzhu>苦簟切，七部。</duanzhu>
</t>

<wh>䯉</wh>
<t>
<xushi>咽中息不利也。</xushi>
<duanzhu>元應本作气息不利。多气字。咽者，嗌也。咽中息不利、若骾而非？也。通俗文。大咽曰䯉。咽讀去聲。與許義不合。</duanzhu>
<xushi>从欠，骨聲。</xushi>
<duanzhu>烏八切，十五部。</duanzhu>
</t>

<wh>欭</wh>
<t>
<xushi>嚘也。</xushi>
<duanzhu>口部曰「嚘者，語未定皃。欭嚘爲雙聲。〈王風〉「中心如噎。傳曰「噎謂噎憂不能息也。（《玉篇》如此）噎憂卽欭嚘之假借字。不能息、謂气息不利也。〈〈鄭風〉〉〔傳〕曰「不能息、憂不能息也。憂亦卽嚘字。老子。終日號而不嗄。《玉篇》作不嚘。云嚘、气屰也。《大玄》「柔兒于號。三歲不嚘。皆謂气窒？不利。《廣韵》：喑、欭，歎也。</duanzhu>
<xushi>从欠，因聲。</xushi>
<duanzhu>乙冀切，古音在十二部。</duanzhu>
</t>

<wh>欬</wh>
<t>
<xushi>屰气也。</xushi>
<duanzhu>《周禮》疾醫。冬時有嗽上氣疾。注曰「嗽，欬也。上氣、逆喘也。按𠻳本亦作<pb n="418"/>欶。欶者，含吸也。含吸之欲其下而气乃逆上是曰欬。許書以欶包嗽。口部無嗽。俗又作瘶。《倉頡篇》齊部謂瘶曰欬。</duanzhu>
<xushi>从欠，亥聲。</xushi>
<duanzhu>苦葢切，一部。</duanzhu>
</t>

<wh><img src="413B-01">𣤢</img></wh>
<t>
<xushi>且唾聲。</xushi>
<duanzhu>且唾者，𦕼唾也。</duanzhu>
<xushi>一曰小𥬇。</xushi>
<duanzhu>此與《字林》之謚音義同。《集韵》、《類篇》皆作小皃。葢奪𥬇字。</duanzhu>
<xushi>从欠，毄聲。</xushi>
<duanzhu>許壁切，十六部。</duanzhu>
</t>

<wh>歙</wh>
<t>
<xushi>縮鼻也。</xushi>
<duanzhu>糸部曰「縮者，蹴也。歙之言攝也。</duanzhu>
<xushi>从欠，翕聲。</xushi>
<duanzhu>許及切，十六部。</duanzhu>
<xushi>丹陽有歙縣（⿰県系）。</xushi>
<duanzhu>陽當作楊。字之誤也。〈地理志〉、〈郡國志〉「丹楊郡歙縣（⿰県系）。今江南徽州府歙縣（⿰県系）、休寧縣（⿰県系）皆其地也。今徽人讀武涉切。</duanzhu>
</t>

<wh>㰶</wh>
<t>
<xushi>蹴鼻也。</xushi>
<duanzhu>蹴鼻卽縮鼻也。《廣雅》曰「㰶，吐也。此謂㰶卽歐之假借字。《左傳》「吾伏弢嘔血。杜曰「嘔，吐也。本又作𠴰。按嘔𠴰卽歐㰶字。</duanzhu>
<xushi>从欠，咎聲。</xushi>
<duanzhu>於糾切，三部。</duanzhu>
<xushi>讀若《爾雅》曰麔豭短脰。</xushi>
<duanzhu>見〈釋獸〉篇。豭、今本作麚。非。麔豭、一獸名。非上文之麋牡麔、鹿牡麚也。㰶讀如此麔。</duanzhu>
</t>

<wh><img src="413B-02">𣢜</img></wh>
<t>
<xushi>愁皃。从欠，幼聲。</xushi>
<duanzhu>於虯切。三部。按口部云：呦之或字。《篇》、《韵》此義上聲。於糾切。</duanzhu>
</t>

<wh>欪</wh>
<t>
<xushi>咄欪。</xushi>
<duanzhu>逗。此㬪韵。古語也。</duanzhu>
<xushi>無慙。一曰無腸意。</xushi>
<duanzhu>無腸猶無<pb n="418-1"/>心也。按《廣韵》云：訶也。葢謂同咄。</duanzhu>
<xushi>从欠，出聲，讀若屮。</xushi>
<duanzhu>丑律切，五部。</duanzhu>
</t>

<wh>欥</wh>
<t>
<xushi>詮䛐也。</xushi>
<duanzhu>詮，具也。《淮南》詮言訓。高注曰「詮，就也。就萬物之指以言其徴。事之所謂。道之所依也。詮䛐者，凡詮解以爲䛐。如欥求厥寧、欥中和爲庶幾是也。〈釋言〉「遹，述也。《毛詩》悉蟀傳曰「聿，遂也。文王傳曰「聿，述也。古聿遹同字。述遂同字。《爾雅》言述而遂在其中。毛公或言遂、或言述。因文分別也。《毛詩》多言聿。獨〈文王有聲〉四言遹。而毛無傳。毛意遹卽聿。聿訓遂。故《鄭箋》以述別之。遂者，因事之詞。亦專䛐。《韓詩》及曹大家注〈幽通賦〉及杜注《左傳》皆云：聿，惟也。此專䛐也。欥其正字。聿、遹、曰皆其假借字也。因䛐、專䛐皆詮䛐也。</duanzhu>
<xushi>从欠曰「</xushi>
<duanzhu>會意。气悟而出䛐也。</duanzhu>
<xushi>曰亦聲。</xushi>
<duanzhu>余律切，十五部。</duanzhu>
<xushi>《詩》曰「欥求厥寧。</xushi>
<duanzhu>今〈大雅〉欥作遹。班固〈幽通賦〉「欥中龢爲庶幾兮。《文選》作聿。《詩》曰喪厥國、見晛曰消、見晛曰流。《韓詩》皆作聿。</duanzhu>
</t>

<wh>次</wh>
<t>
<xushi>不前不精也。</xushi>
<duanzhu>前當作歬。不歬不精皆居次之意也。</duanzhu>
<xushi>从欠，二聲。</xushi>
<duanzhu>當作从二、从欠。从二故爲次。七四切。古音在十二部。讀如漆。是以魯漆室之女、或作次室。《周禮》〈巾車〉軟字、杜子春讀爲桼也。</duanzhu>
</t>

<wh><img src="414A-01">𠕞</img></wh>
<t>
<xushi>古文次。</xushi>
<duanzhu>葢象相次形。</duanzhu>
</t>

<wh>㱂</wh>
<t>
<xushi>飢虚也。</xushi>
<duanzhu>飢者，餓也。漮者，水之虚。㝩者，屋之虛。㱂者，餓腹之虛。</duanzhu>
<xushi>从欠，康聲。</xushi>
<duanzhu>苦岡切，十部。</duanzhu>
</t>

<wh>欺</wh>
<t>
<xushi>詐也。</xushi>
<duanzhu>大徐作詐欺也。今依《韵會》正。〈言部〉曰詐者，欺也。此曰欺者，詐也。是爲轉注：从欠者，猶从言之意。</duanzhu>
<xushi>从欠，其聲。</xushi>
<duanzhu>去其切，一部。</duanzhu>
</t>

<wh>歆</wh>
<t>
<xushi>神食气也。</xushi>
<duanzhu>〈大雅〉曰「𡳐帝武敏歆。傳曰「歆，饗也。許用毛義而不云饗也者，嫌〈食部〉以〈鄕飮〉酒釋饗。故易其文神食气。故其字从欠也。引伸爲熹悅之意。皇矣。無然歆羨。傳釋爲貪羨。〈楚語〉曰「楚必歆之。賈逵曰「歆，貪也。韋曰「歆猶貪也。〈周語〉。民歆而德之。韋曰「歆猶欣欣喜服也。按《鄭箋》生民首章云：心體歆歆然。亦是以欣釋歆。</duanzhu>
<xushi>从欠，音聲。</xushi>
<duanzhu>許今切，七部。</duanzhu>
</t>
<variants>文六十五，重五<duanzhu>小徐重四。</duanzhu>。</variants>

<wh>㱃</wh>
<t>
<xushi>歠也。</xushi>
<duanzhu>易蒙卦虞注曰「水流入口爲飮。引伸之、可飮之物謂之飮。如《周禮》四飮是也。與人飮之謂之飮。俗讀去聲。如《左傳》飮之酒是也。又消納無迹謂之飮。《漢書》朱家傳飮其德、猶隱其德也。</duanzhu>
<xushi>从欠，酓聲。</xushi>
<duanzhu>酓从<pb n="418-3"/>酉、今聲。見〈酉部〉。於錦切。七部。𣜩作飮。</duanzhu>
<xushi>凡㱃之屬皆从㱃。</xushi>
</t>

<wh><img src="414A-02">𣲎</img></wh>
<t>
<xushi>古文㱃。从今水。</xushi>
<duanzhu>从水、今聲也。</duanzhu>
</t>

<wh><img src="414A-03">𩚜</img></wh>
<t>
<xushi>古文㱃。从今食。</xushi>
<duanzhu>从食、今聲也。𣜩用此。</duanzhu>
</t>

<wh>歠</wh>
<t>
<xushi>㱃也。</xushi>
<duanzhu>二篆爲轉注：與口部啜義異。</duanzhu>
<xushi>从㱃省。</xushi>
<duanzhu>不立㱃部則歠字無所附。倘云从欠从酒省、則所歠不獨酒也。</duanzhu>
<xushi>叕聲。</xushi>
<duanzhu>昌說切，十五部。</duanzhu>
</t>

<wh><img src="414A-04">吷</img></wh>
<t>
<xushi>歠或从口、从夬。</xushi>
<duanzhu>夬聲也。《莊子》「吹劒首者。吷之而已矣。用此字。許劣切。</duanzhu>
</t>
<variants>文二，重三。</variants>

<wh>㳄</wh>
<t>
<xushi>慕欲口液也。</xushi>
<duanzhu>有所慕欲而口生液也。故其字从欠水。</duanzhu>
<xushi>从欠水。</xushi>
<duanzhu>會意。敘連切。十四部。俗作涎。郭注《爾雅》作唌。</duanzhu>
<xushi>凡㳄之屬皆从㳄。</xushi>
</t>

<wh><img src="414A-05">𣶚</img></wh>
<t>
<xushi>㳄或从侃。</xushi>
<duanzhu>侃聲也。</duanzhu>
</t>

<wh><img src="414A-06">𣶙</img></wh>
<t>
<xushi>籒文㳄。</xushi>
<duanzhu>如？？皆籒文。</duanzhu>
</t>

<wh>羨</wh>
<t>
<xushi>貪欲也。</xushi>
<duanzhu>〈大雅〉：無然歆羨。《毛傳》云：無是貪羨。此羨之本義也。假借爲字。如〈大雅〉：及爾游羨。〔傳〕曰「羨，溢也。《周禮》「以其餘爲羨。鄭司農云：羨，饒也。皆是。亦假借爲延字。〈典瑞〉璧羨注云：長也。〈玉人〉注云：徑也。皆由延訓長。假此爲延也。墓中道曰羨道。音延。亦取㴱長之義。若江夏郡沙羨縣（⿰県系）、音夷。則係方語。</duanzhu>
<xushi>从㳄，羑省。</xushi>
<duanzhu>按羑當作？。似面切，十四部。</duanzhu>
<xushi>羑呼之羑文王所拘羑里。</xushi>
<duanzhu>此釋从羑會意之恉。而轉寫奪誤不完。當云？者，？𧦝之？。文王所拘羑里作羑。共十四字。別羑？二文也。羑里之羑、進善也。見芋部。？、相訹𧦝也。見厶部。有所羨者必好惡無節於內。知誘於外。故从？省。然？之古文作羑。則云从羑爲是。十四字葢庾儼輩爲之。</duanzhu>
</t>

<wh><img src="414B-01">𠩗</img></wh>
<t>
<xushi>歠也。从㳄，厂聲。</xushi>
<duanzhu>厂，抴也。朙也。見十二篇。</duanzhu>
<xushi>讀若移。</xushi>
<duanzhu>以支切，按凡厂聲之字、皆在古音十六部。</duanzhu>
</t>

<wh>盜</wh>
<t>
<xushi>厶利物也。</xushi>
<duanzhu>周公曰「竊賄爲盜。盜器爲姦。米部曰「盜自中出曰竊。</duanzhu>
<xushi>从㳄皿。</xushi>
<duanzhu>會意。</duanzhu>
<xushi>㳄，欲也。欲皿爲盜。</xushi>
<duanzhu>依《韵會》本。說从㳄之意。徒到切，二部。</duanzhu>
</t>
<variants>文四，重二。</variants>

<wh>㒫</wh>
<t>
<xushi>㱃食屰气不得息曰旡。</xushi>
<duanzhu>屰气各本作气屰。今依《篇》、《韵》正。不得息者，咽中息不利。《毛傳》於王、鄭皆曰嚘不得息是也。屰气、故从反欠。旡之字經傳無徴。〈大雅〉桑柔曰「如彼遡風。亦恐之僾。傳曰「僾，唈也。〈釋言〉同。箋云：使人唈然如鄕疾風不能息也。今觀許書。則知旡乃正字。僾乃假借字。凡云不得息者。如䯉字、欭字、嚘字、噎字、唈字皆雙聲像意。然則？必讀於未切也。僾之訓仿佛見也。毛、鄭何從知其訓唈然不能息。則以有？字在也。？从𢜤聲。𢜤从㤅聲。炁从旡聲。可得其同音假借之理矣。凡古文字之可𦒱者如此。或問〈釋言〉、《毛詩傳》唈字當作何字。曰此卽？字也。於唈、古多作邑。如《史記》商君傳、《漢書》杜鄴師丹傳可證。古音七八部與十五部關通相假之理也。毛謂僾？也。此卽壺瓠也之例。謂壷卽瓠之假借也。</duanzhu>
<xushi>从反欠。</xushi>
<duanzhu>居未切。十五部。按居未當作於未。</duanzhu>
<xushi>凡？之屬皆从？。</xushi>
</t>

<wh><img src="414B-02">旡</img></wh>
<t>
<xushi>古文？。</xushi>
<duanzhu>觀此則知小徐欠作？。與此爲一正一反。正是古文欠也。葢今本欠有小篆。而失古文矣。？从小篆者也。？者从古文者也。今𣜩？作旡。从古文而小誤也。</duanzhu>
</t>

<wh><img src="414B-03">𣄸</img></wh>
<t>
<xushi>屰惡驚䛐也。</xushi>
<duanzhu>《玉篇》無惡字。誤。遇惡驚駭之䛐曰？。猶見鬼驚駭之䛐曰？也。假借爲禍字。《史記》、《漢書》多假？爲禍。？卽？也。</duanzhu>
<xushi>从㒫，咼聲。讀若楚人名多夥。</xushi>
<duanzhu>多部曰「齊謂多爲夥。葢齊楚皆有此語也。陳勝世家曰「楚人謂多爲夥。故天下傳之。乎果切，十七部。</duanzhu>
</t>

<wh>𣄴</wh>
<t>
<xushi>事有不譱言𣄴也。</xushi>
<duanzhu>故从？。按〈水部〉曰「涼，薄也。紬繹上下文。乃《周禮》六飮之涼。當作薄酒也。𣄴則爲事有不善之言。若亮則爲朙也。諒則爲信也。四字在《說文》義別。而古經傳多相假。</duanzhu>
<xushi>《爾雅》「𣄴，薄也。</xushi>
<duanzhu>按《爾雅》無此文。《爾雅》二字淺人所增耳。𣄴，薄也。許以足上文意有未盡之語。桑柔《毛傳》、杜注《左傳》、《小爾雅》皆云：涼，薄也。涼卽𣄴字。《廣雅》〈釋詁〉曰「𣄴，䙏也。䙏卽薄字。</duanzhu>
<xushi>从㒫，京聲。</xushi>
<duanzhu>力讓切，按《篇》、《韵》皆力章力尙二切。十部。</duanzhu>
</t>
<variants>文三，重一。</variants>
<count>三十七部，文六百一十一<duanzhu>今〈人部〉去件，舟部補𦩍，儿部補亮</duanzhu>，重六十三，凡八千五百三十九字。</count>
<jiaodui>高郵王引之校字</jiaodui>
