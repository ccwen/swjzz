
<檔 ="swjz02-02.xml">
<卷首篇題 id="02-02">說文解字第二篇下</卷首篇題>
<作者>金壇段玉裁注</作者>

<說文字頭>正</說文字頭>
<內容>
<許慎釋>是也。从一。</許慎釋>
<段玉裁注>句。</段玉裁注>
<許慎釋>一㠯止。</許慎釋>
<段玉裁注>江沅曰。一所㠯止之也。如乍之止亡、母之止姦。皆以一止之。之盛切，十一部。</段玉裁注>
<許慎釋>凡正之屬皆从正。</許慎釋>
</內容>

<說文字頭><img src="069B-01">㱏</img></說文字頭>
<內容>
<許慎釋>古文正从二。二古文上字。</許慎釋>
<段玉裁注>此亦同䇂示辰龍童音章皆从二。</段玉裁注>
</內容>

<說文字頭><img src="069B-02">𧾸</img></說文字頭>
<內容>
<許慎釋>古文正。从一足。足亦止也。</許慎釋>
<段玉裁注>止部曰。止爲足。</段玉裁注>
</內容>

<說文字頭>乏</說文字頭>
<內容>
<許慎釋>《春秋傳》曰：反正爲乏。</許慎釋>
<段玉裁注>《左傳》宣十五年文。此說字形而義在其中矣。不正則爲匱？。二字相郷背也。禮受矢者曰正。拒矢者曰？。以其禦矢謂之？。以獲者所容身謂之容。房法切，古音在七部。</段玉裁注>
</內容>
<重文>文二　　重二</重文>
<說文字頭>是</說文字頭>
<內容>
<許慎釋>直也。</許慎釋>
<段玉裁注>直部曰。正見也。</段玉裁注>
<許慎釋>从日正。</許慎釋>
<段玉裁注>十目燭隱則曰直。以日爲正則曰是。从日正會意。天下之物莫<pb n="70-1"/>正於日也。《左傳》曰：正直爲正。正曲爲直。《五經文字》是入曰部。則唐本从曰也。恐非。承旨切，旨當作紙。十六部。</段玉裁注>
<許慎釋>凡是之屬皆从是。</許慎釋>
</內容>

<說文字頭><img src="069B-04">𣆞</img></說文字頭>
<內容>
<許慎釋>籒文是。从古文正。</許慎釋>
<段玉裁注>按此知籒篆皆从日。</段玉裁注>
</內容>

<說文字頭>韙</說文字頭>
<內容>
<許慎釋>是也。</許慎釋>
<段玉裁注>《古文尙書》曰：時五者來僃。《今文尙書》作五是來僃。李賢於李雲荀爽傳皆引《史記》五是來僃可證。凡《史記》多用《今文尙書》也。荀爽對策曰。五韙咸僃。韙與是義同。六書之轉注也。李雲上書曰。五氏來僃。氏與是音同在十六部。六書之叚借也。</段玉裁注>
<許慎釋>从是，韋聲。</許慎釋>
<段玉裁注>于鬼切，十五部。</段玉裁注>
<許慎釋>《春秋傳》曰：犯五不韙。</許慎釋>
<段玉裁注>《左傳》隱十一年文。</段玉裁注>
</內容>

<說文字頭><img src="069B-03">愇</img></說文字頭>
<內容>
<許慎釋>籒文韙。从心。</許慎釋>
<段玉裁注>《玉篇》云：愇、怨恨也。《廣韵》引字書。愇，恨也。皆不云同韙。</段玉裁注>
</內容>

<說文字頭>尟</說文字頭>
<內容>
<許慎釋>是少也。</許慎釋>
<段玉裁注>《易．𣪠辭》「故君子之道鮮矣。鄭本作尟。云少也。又尟不及矣。本亦作鮮。又〈釋詁〉「鮮，善也。本或作尠。尠者尟之俗。</段玉裁注>
<許慎釋>是少。</許慎釋>
<段玉裁注>逗。</段玉裁注>
<許慎釋>俱存也。</許慎釋>
<段玉裁注>是少二字。各本譌作尟字。此釋上文是少之意。是，此也。俱存而獨少此。故曰是少。</段玉裁注>
<許慎釋>从是少。</許慎釋>
<段玉裁注>於其形得其義也。</段玉裁注>
<許慎釋>賈侍中說。</許慎釋>
<段玉裁注>此字說得諸侍中也。穌典切，十四部。</段玉裁注>
</內容>
<重文>文三　　重二</重文>
<說文字頭>辵</說文字頭>
<內容>
<許慎釋>乍行乍止也。</許慎釋>
<段玉裁注>〈公食大夫禮〉注曰：不拾級而下曰？。鄭意不拾級而上曰栗階。亦曰歷階。不拾級下曰？階也。《廣雅》「？，奔也。</段玉裁注>
<許慎釋>从彳止。</許慎釋>
<段玉裁注>彳者乍行。止者乍止。丑略切。古音葢在二部。讀如超。</段玉裁注>
<許慎釋>凡辵之屬皆从辵。讀若《春秋傳》曰辵階而走</許慎釋>
<段玉裁注>讀若二字衍。《春秋傳》者，《公羊》宣二年文。今《公羊》作？。何休曰。？猶超遽不暇以次。</段玉裁注>
</內容>

<說文字頭>迹</說文字頭>
<內容>
<許慎釋>步處也。</許慎釋>
<段玉裁注>《莊子》云：夫迹、履之所出。而迹豈履也。</段玉裁注>
<許慎釋>从辵，亦聲。</許慎釋>
<段玉裁注>迹本作𨒪。朿聲。故音在十六部。小篆改爲亦聲。則當入五部。而非本部之形聲矣。李陽冰云：李丞相持朿作亦。謂此字也。資昔切，古音在十六部。</段玉裁注>
</內容>

<說文字頭>蹟</說文字頭>
<內容>
<許慎釋>或从足責。</許慎釋>
<段玉裁注>責亦朿聲也。〈小雅〉念彼不蹟〔毛傳〕：不蹟、不循道也。</段玉裁注>
</內容>

<說文字頭><img src="070A-01">𨒪</img></說文字頭>
<內容>
<許慎釋>籒文迹。从朿。</許慎釋>
<段玉裁注>〈釋獸〉。鹿其跡速。《釋文》「本又作？。素卜反。引《字林》鹿跡也。按速正𨒪字之誤。周時古本云其𨒪𨒪。𨒪之名不嫌專繫鹿也。《廣雅》「躔？解亢跡也。卽《爾雅》麋跡躔、鹿跡𨒪、麕跡解、兔跡迒也。曹憲？音匹迹反。《集韵》云：迹或作？。然則《字林》從鹿速聲、素卜反之字。紕繆實甚。或以竄入《爾雅》「又或以羼入鹿部麌麛二字之閒。其誤可不辯自明矣。</段玉裁注>
</內容>

<說文字頭><img src="070A-02">𨘇</img></說文字頭>
<內容>
<許慎釋>無違也。</許慎釋>
<段玉裁注>舛部曰。舝、車軸耑鍵也。㒳相背从舛。？从舝而曰無違。猶祀從巳而曰祭無巳也。</段玉裁注>
<許慎釋>从辵，舝聲，讀若害。</許慎釋>
<段玉裁注>胡葢切。十五部。《廣韵》音會。</段玉裁注>
</內容>

<說文字頭>䢦</說文字頭>
<內容>
<許慎釋>先道也。</許慎釋>
<段玉裁注>道今之導字。䢦經典假率字爲之。《周禮》燕射。帥射夫以弓矢舞。故書帥爲率。鄭司農云：率當爲帥。大鄭以漢人帥領字通用帥。與周時用率不同故也。此所謂古今字。《毛詩》率時農夫。《韓詩》作帥時。許引《周禮》率都建旗。鄭《周禮》作帥都。〈聘禮注〉曰古文帥皆爲率。皆是也。又〈釋詁〉、《毛傳》皆云：率，循也。此引伸之義。有先導之者，乃有循而行者。亦謂之䢦也。</段玉裁注>
<許慎釋>从辵，率聲。</許慎釋>
<段玉裁注>疏密切，十三部。</段玉裁注>
</內容>

<說文字頭>邁</說文字頭>
<內容>
<許慎釋>遠行也。</許慎釋>
<段玉裁注>〈釋言〉、《毛傳》曰：邁，行也。</段玉裁注>
<許慎釋>从辵，萬聲。</許慎釋>
<段玉裁注>莫話切。十五部。萬聲在十四部。合音也。</段玉裁注>
</內容>

<說文字頭><img src="070A-03">𨙚</img></說文字頭>
<內容>
<許慎釋>邁或从蠆。</許慎釋>
<段玉裁注>按〈虫部〉？字。上不从萬。而？部、〈厂部〉？皆从萬从虫。未聞其詳。</段玉裁注>
</內容>

<說文字頭>巡</說文字頭>
<內容>
<許慎釋>視行也。</許慎釋>
<段玉裁注>也各本作皃。今依《篇》、《韵》訂。視行者，有所省視之行也。天子適諸矦曰巡狩。<pb n="71"/>巡所守也。視行一作延行。延巡雙聲。</段玉裁注>
<許慎釋>从辵，川聲。</許慎釋>
<段玉裁注>詳遵切，十三部。</段玉裁注>
</內容>

<說文字頭><img src="070B-01">𨖏</img></說文字頭>
<內容>
<許慎釋>恭謹行也。从辵，㲃聲，讀若九。</許慎釋>
<段玉裁注>居又切，三部。</段玉裁注>
</內容>

<說文字頭>𨑒</說文字頭>
<內容>
<許慎釋>步行也。</許慎釋>
<段玉裁注>賁初九。舍車而徒。引伸爲徒搏、徒涉、徒歌、徒擊𡔷。</段玉裁注>
<許慎釋>从辵，土聲。</許慎釋>
<段玉裁注>同都切。五部。𨑒隷變作徒。</段玉裁注>
</內容>

<說文字頭>邎</說文字頭>
<內容>
<許慎釋>行邎徑也。</許慎釋>
<段玉裁注>《玉篇》「邎、疾行也。按此當作行徑也。或作行由徑也。</段玉裁注>
<許慎釋>从辵，䌛聲。</許慎釋>
<段玉裁注>以周切，三部。</段玉裁注>
</內容>

<說文字頭><img src="070B-02">𨒌</img></說文字頭>
<內容>
<許慎釋>正行也。</許慎釋>
<段玉裁注>〈釋言〉、《毛傳》皆曰。征，行也。許分別之。征爲正行。邁爲遠行。</段玉裁注>
<許慎釋>从辵，正聲。</許慎釋>
<段玉裁注>形聲包會意。諸盈切。十一部。廴部又有延字。行也。</段玉裁注>
</內容>

<說文字頭>征</說文字頭>
<內容>
<許慎釋>𨒌或从彳。</許慎釋>
<段玉裁注>引伸爲征伐。《孟子》曰：征之爲言正也。</段玉裁注>
</內容>

<說文字頭>隨</說文字頭>
<內容>
<許慎釋>從也。</許慎釋>
<段玉裁注>行可委曲從迹、謂之委隨。</段玉裁注>
<許慎釋>从辵，隋聲。</許慎釋>
<段玉裁注>旬爲切，古音在十七部。</段玉裁注>
</內容>

<說文字頭>䢌</說文字頭>
<內容>
<許慎釋>行皃。从辵。<seal_script>巿</seal_script>聲。</許慎釋>
<段玉裁注>按各本篆文作？。非也。从卽禮切之？。則不得云？聲、云蒲撥切矣。？普活切，隷變作市。《廣韵》：䢌北末切。急走也。䟛蒲撥切。行皃。？上同。此三字實一字。二音實一音也。許書言剌癶。癶與䢌音義同。自下文䢡譌爲䢌。因改此䢌爲？。而以蒲撥、北末分隷之。其誤久矣。十五部。</段玉裁注>
</內容>

<說文字頭>迋</說文字頭>
<內容>
<許慎釋>往也。</許慎釋>
<段玉裁注>迋往曡韵。</段玉裁注>
<許慎釋>从辵，王聲。</許慎釋>
<段玉裁注>于放切，十部。</段玉裁注>
<許慎釋>《春秋傳》曰：子無我迋。</許慎釋>
<段玉裁注>《左傳》昭卄一年文。鄭風。無信人之言。人實迋女。毛曰。迋，誑也。傳意謂迋爲誑之叚借。左氏此迋正同。迋本訓往。而經傳叚借爲誑。故偁之以明依聲託事。如𡚽本人姓。而無有作𡚽借爲好字。狟本訓犬行。而尙狟狟借爲桓桓。？本訓火不明。而布重？席借爲蔤字。皆其理也。</段玉裁注>
</內容>

<說文字頭>逝</說文字頭>
<內容>
<許慎釋>往也。</許慎釋>
<段玉裁注>〈釋詁〉、《方言》同。《方言》曰：逝、秦〈晉語〉也。</段玉裁注>
<許慎釋>从辵，折聲。讀若誓（⿰扌⿱斤言）。</許慎釋>
<段玉裁注>時制切。十五部。各本篆文不从𣃔艸。非也。</段玉裁注>
</內容>

<說文字頭><img src="070B-04">䢐</img></說文字頭>
<內容>
<許慎釋>往也。</許慎釋>
<段玉裁注>〈釋詁〉、《方言》皆曰。徂，往也。按鄭風匪我思且箋云：猶非我思存也。此謂且卽徂之叚借。〈釋詁〉又云：徂、存也是也。</段玉裁注>
<許慎釋>从辵，且聲。</許慎釋>
<段玉裁注>全徒切，五部。</段玉裁注>
<許慎釋>䢐、〈齊語〉。</許慎釋>
<段玉裁注>《方言》文。</段玉裁注>
</內容>

<說文字頭>徂</說文字頭>
<內容>
<許慎釋>䢐或从彳。</許慎釋>
</內容>

<說文字頭><img src="070B-03">𨖆</img></說文字頭>
<內容>
<許慎釋>籒文从虘。</許慎釋>
</內容>

<說文字頭>述</說文字頭>
<內容>
<許慎釋>循也。</許慎釋>
<段玉裁注>述循曡韵。述或叚借術爲之。如《詩》報我不述、本作術是也。古文多叚借遹爲之。如書祗遹乃文攷。《詩》遹駿有聲。遹追來孝。〈釋言〉、《毛傳》皆曰。遹、述也是也。孫炎曰。遹古述字。葢古文多以遹爲述。故孫云爾。謂今人用述。古人用遹也。凡言古今字者視此。</段玉裁注>
<許慎釋>从辵，朮聲。</許慎釋>
<段玉裁注>食聿切，十五部。</段玉裁注>
</內容>

<說文字頭><img src="071A-01">䢤</img></說文字頭>
<內容>
<許慎釋>籒文从秫。</許慎釋>
<段玉裁注>朮者秫之省。</段玉裁注>
</內容>

<說文字頭>遵</說文字頭>
<內容>
<許慎釋>循也。</許慎釋>
<段玉裁注>遵循曡韵。見〈釋詁〉。</段玉裁注>
<許慎釋>从辵，尊聲。</許慎釋>
<段玉裁注>將倫切，十三部。</段玉裁注>
</內容>

<說文字頭>適</說文字頭>
<內容>
<許慎釋>之也。</許慎釋>
<段玉裁注>〈釋詁〉「適之往也。《方言》「逝徂適往也。適、宋魯語也。按此不曰往而曰之。許意葢以之與往稍別。逝、徂、往自發動言之。適自所到言之。故變卦曰之卦。女子嫁曰適人。</段玉裁注>
<許慎釋>从辵，啻聲。</許慎釋>
<段玉裁注>施隻切，十六部。</段玉裁注>
<許慎釋>適、宋魯語。</許慎釋>
</內容>

<說文字頭>過</說文字頭>
<內容>
<許慎釋>度也。</許慎釋>
<段玉裁注>引伸爲有過之過。〈釋言〉「郵，過也。謂郵亭是人所過。愆郵是人之過。皆是。分別平去聲者，俗說也。</段玉裁注>
<許慎釋>从辵，咼聲。</許慎釋>
<段玉裁注>古禾切，十七部。</段玉裁注>
</內容>

<說文字頭>遦</說文字頭>
<內容>
<許慎釋>習也。</許慎釋>
<段玉裁注>此與手部摜音義同。</段玉裁注>
<許慎釋>从辵，貫聲。</許慎釋>
<段玉裁注>工患切。十四部。亦假貫。或假串。《左傳》曰：貫瀆鬼神。〈釋詁〉「貫，習也。《毛詩》曰：串夷載路。</段玉裁注>
</內容>

<說文字頭>䢱</說文字頭>
<內容>
<許慎釋>媟䢱也。</許慎釋>
<段玉裁注>女部作媟嬻。黑部作黷。今經典作瀆。</段玉裁注>
<許慎釋>从辵，𧶠聲。</許慎釋>
<段玉裁注>徒谷切，三部。</段玉裁注>
</內容>

<說文字頭>進</說文字頭>
<內容>
<許慎釋>登也。从辵。閵省聲。</許慎釋>
<段玉裁注>卽刃切，十三部。</段玉裁注>
</內容>

<說文字頭>造</說文字頭>
<內容>
<許慎釋>就也。</許慎釋>
<段玉裁注>造就曡韵。《廣雅》「造，詣也。</段玉裁注>
<許慎釋>从辵，告聲。</許慎釋>
<段玉裁注>七到切，古音在三部。</段玉裁注>
<許慎釋>譚長說造、上士也。</許慎釋>
<段玉裁注>〈王制〉「𦫵於司徒者不征於鄕。𦫵於學者不征於司徒。曰造士。注：造，成也。能習禮則爲成士。按依鄭則與就同義。</段玉裁注>
</內容>

<說文字頭>艁</說文字頭>
<內容>
<許慎釋>古文造。从舟。</許慎釋>
<段玉裁注>〈釋水〉天子造舟〔毛傳〕同。陸氏云：《廣雅》作艁。按艁者，謂並舟成梁。後引伸爲凡成就之言。</段玉裁注>
</內容>

<說文字頭>逾</說文字頭>
<內容>
<許慎釋>𨒋進也。</許慎釋>
<段玉裁注>𨒋進、有所超越而進也。</段玉裁注>
<許慎釋>从辵，俞聲。</許慎釋>
<段玉裁注>羊朱切，四部。</段玉裁注>
<許慎釋>〈周書〉曰：無敢昏逾。</許慎釋>
<段玉裁注>顧命文。昏从民者誤。</段玉裁注>
</內容>

<說文字頭>遝</說文字頭>
<內容>
<許慎釋>䢔也。</許慎釋>
<段玉裁注>《廣韵》：䢔遝、行相及也。文賦。紛葳蕤以馺遝。《方言》「迨遝，及也。東齊曰迨。關之東西曰遝。或曰及。《公羊傳》「祖之所逮聞也。漢石經作遝聞。</段玉裁注>
<許慎釋>从辵，眔聲。</許慎釋>
<段玉裁注>〈目部〉云：眔、目相及也。是遝亦會意。徒合切。八部。按褱？字皆眔聲。是合韵之理也。</段玉裁注>
</內容>

<說文字頭>䢔</說文字頭>
<內容>
<許慎釋>遝也。</許慎釋>
<段玉裁注>䢔遝曡韵。</段玉裁注>
<許慎釋>从辵，合聲。</許慎釋>
<段玉裁注>侯閤切，七部。</段玉裁注>
</內容>

<說文字頭>迮</說文字頭>
<內容>
<許慎釋>迮迮。起也。</許慎釋>
<段玉裁注>此與〈人部〉作音義同。《公羊傳》「今若是迮而與季子國。何云：迮，起也。倉卒意。按《孟子》：乍見孺子將入於井。乍者倉卒意。卽迮之叚借也。引伸訓爲迫迮。卽今之窄字也。</段玉裁注>
<許慎釋>从辵，乍聲。</許慎釋>
<段玉裁注>阻革切。古音在五部。子各切。</段玉裁注>
</內容>

<說文字頭>逪</說文字頭>
<內容>
<許慎釋>䢒逪也。</許慎釋>
<段玉裁注>䢒各本作迹。依《廣韵》、《玉篇》正。〈小雅〉「獻醻交錯。毛曰。東西爲交。邪行爲錯。《儀禮》「交錯以辯。旅<pb n="72"/>酬行禮。一䢒一逪也。</段玉裁注>
<許慎釋>从辵，昔聲。</許慎釋>
<段玉裁注>倉各切，五部。</段玉裁注>
</內容>

<說文字頭>遄</說文字頭>
<內容>
<許慎釋>往來數也。</許慎釋>
<段玉裁注>數、所角桑谷二切。〈釋詁〉曰：遄，疾也。速也。崧高、蒸民傳同。</段玉裁注>
<許慎釋>从辵，耑聲。</許慎釋>
<段玉裁注>市緣切，十四部。</段玉裁注>
<許慎釋>易曰。巳事遄往。</許慎釋>
<段玉裁注>已依《韵會》「虞翻曰。祀舊作已是也。今本鉉作㠯。鍇作以。</段玉裁注>
</內容>

<說文字頭>速</說文字頭>
<內容>
<許慎釋>疾也。</許慎釋>
<段玉裁注>見〈釋詁〉。</段玉裁注>
<許慎釋>从辵，束聲。</許慎釋>
<段玉裁注>桑谷切，三部。</段玉裁注>
</內容>

<說文字頭><img src="071B-01">遬</img></說文字頭>
<內容>
<許慎釋>籒文从欶。</許慎釋>
<段玉裁注>二傳作速。《公羊》作遬。如衞侯遫、仲孫遫是也。《呂覽》辨志注：遬，疾也。〈玉藻〉：見所尊者齊遬。假遬爲肅也。</段玉裁注>
</內容>

<說文字頭><img src="071B-02">𧫷</img></說文字頭>
<內容>
<許慎釋>古文。从欶、从言。</許慎釋>
<段玉裁注>籒古皆欶聲。</段玉裁注>
</內容>

<說文字頭>迅</說文字頭>
<內容>
<許慎釋>疾也。</許慎釋>
<段玉裁注>見〈釋詁〉「迅疾曡韵。</段玉裁注>
<許慎釋>从辵，卂聲。</許慎釋>
<段玉裁注>息進切，十二部。</段玉裁注>
</內容>

<說文字頭>适</說文字頭>
<內容>
<許慎釋>疾也。从辵。𠯑聲。讀與括同。</許慎釋>
<段玉裁注>古活切，十五部。</段玉裁注>
</內容>

<說文字頭>逆</說文字頭>
<內容>
<許慎釋>迎也。</許慎釋>
<段玉裁注>逆迎雙聲。二字通用。如〈禹貢〉逆河、《今文尙書》作迎河是也。今人假以爲順屰之屰。逆行而屰廢矣。</段玉裁注>
<許慎釋>从辵，屰聲。</許慎釋>
<段玉裁注>宜戟切，古音在五部。</段玉裁注>
<許慎釋>關東曰逆。關西曰迎。</許慎釋>
<段玉裁注>《方言》「逢逆迎也。自關而西或曰迎。或曰逢。自關而東曰逆。</段玉裁注>
</內容>

<說文字頭>迎</說文字頭>
<內容>
<許慎釋>逢也。</許慎釋>
<段玉裁注>夆，啎也。逢，遇也。其理一也。</段玉裁注>
<許慎釋>从辵，卬（⿰匕卩）聲。</許慎釋>
<段玉裁注>疑卿切，古音在十部。</段玉裁注>
</內容>

<說文字頭>䢒</說文字頭>
<內容>
<許慎釋>會也。</許慎釋>
<段玉裁注>東西正相値爲䢒。今人假交脛之交爲䢒會字。</段玉裁注>
<許慎釋>从辵，交聲。</許慎釋>
<段玉裁注>古肴切，二部。</段玉裁注>
</內容>

<說文字頭>遇</說文字頭>
<內容>
<許慎釋>逢也。从辵，禺聲。</許慎釋>
<段玉裁注>牛具切，古音在四部。</段玉裁注>
</內容>

<說文字頭>遭</說文字頭>
<內容>
<許慎釋>遇也。</許慎釋>
<段玉裁注>見〈釋詁〉。</段玉裁注>
<許慎釋>从辵，曹聲。</許慎釋>
<段玉裁注>作曹切，古音三部。</段玉裁注>
<許慎釋>一曰邐行。</許慎釋>
<段玉裁注>俗云週遭是也。</段玉裁注>
</內容>

<說文字頭>遘</說文字頭>
<內容>
<許慎釋>遇也。</許慎釋>
<段玉裁注>見〈釋詁〉「易姤卦《釋文》曰：薛云古文作遘。鄭同。按襍卦傳。遘，遇也。柔遇剛也。可以證全經皆當作遘矣。遘遇曡韵。</段玉裁注>
<許慎釋>从辵，冓聲。</許慎釋>
<段玉裁注>古𠋫切，四部。</段玉裁注>
</內容>

<說文字頭>逢</說文字頭>
<內容>
<許慎釋>遇也。</許慎釋>
<段玉裁注>見〈釋詁〉。</段玉裁注>
<許慎釋>从辵，夆聲。</許慎釋>
<段玉裁注>符容切。九部。按夆，啎也。啎，逆也。此形聲包會意。各本改爲峯省聲。誤。《說文》本無峯。</段玉裁注>
</內容>

<說文字頭>遌</說文字頭>
<內容>
<許慎釋>相遇驚也。</許慎釋>
<段玉裁注>〈釋詁〉「遇，遻也。遻，見也。</段玉裁注>
<許慎釋>从辵屰。屰亦聲。</許慎釋>
<段玉裁注>五各切，五部。</段玉裁注>
</內容>

<說文字頭>迪</說文字頭>
<內容>
<許慎釋>道也。</許慎釋>
<段玉裁注>見〈釋詁〉「按道兼道路、引導二訓。《方言》「由迪正也。迪道曡韵。</段玉裁注>
<許慎釋>从辵，由聲。</許慎釋>
<段玉裁注>徒歷切，古音在三部。</段玉裁注>
</內容>

<說文字頭>遞</說文字頭>
<內容>
<許慎釋>更易也。</許慎釋>
<段玉裁注>〈招䰟〉「二八侍宿。射遞代些。王云：遞，更也。遞易曡韵。</段玉裁注>
<許慎釋>从辵，虒聲。</許慎釋>
<段玉裁注>特計切，十六部。</段玉裁注>
</內容>

<說文字頭>通</說文字頭>
<內容>
<許慎釋>達也。</許慎釋>
<段玉裁注>通達雙聲。達古音同？。〈禹貢〉「達于河。《今文尙書》作通于河。按達之訓行不相遇也。通<pb n="72-2"/>正相反。經傳中通達同訓者，正亂亦訓治、徂亦訓存之理。</段玉裁注>
<許慎釋>从辵，甬聲。</許慎釋>
<段玉裁注>他紅切，九部。</段玉裁注>
</內容>

<說文字頭>𨑭</說文字頭>
<內容>
<許慎釋>迻也。从辵止。</許慎釋>
<段玉裁注>各本有聲字。非也。止在一部。徙在十六部。從辵止會意者，乍行乍止而竟止則移其所矣。斯氏切。</段玉裁注>
</內容>

<說文字頭>𢓊</說文字頭>
<內容>
<許慎釋>徙或从彳。</許慎釋>
<段玉裁注>彳者行也。</段玉裁注>
</內容>

<說文字頭><img src="072A-01">𡲴</img></說文字頭>
<內容>
<許慎釋>古文徙。</許慎釋>
<段玉裁注>未詳其形聲會意。《韵會》云：《說文》古作𢓊。《集韵》作𡕝、？。然則此字不出《說文》也。《集韵》字體亦不同。</段玉裁注>
</內容>

<說文字頭>迻</說文字頭>
<內容>
<許慎釋>遷徙也。</許慎釋>
<段玉裁注>今人假禾相倚移之移爲遷迻字。</段玉裁注>
<許慎釋>从辵，多聲。</許慎釋>
<段玉裁注>弋支切，古音在十七部。</段玉裁注>
</內容>

<說文字頭>遷</說文字頭>
<內容>
<許慎釋>登也。从辵，䙴聲。</許慎釋>
<段玉裁注>七然切，十四部。</段玉裁注>
</內容>

<說文字頭><img src="072A-02">𢰕</img></說文字頭>
<內容>
<許慎釋>古文遷。从手西。</許慎釋>
<段玉裁注>形聲。</段玉裁注>
</內容>

<說文字頭>運</說文字頭>
<內容>
<許慎釋>迻徙也。</許慎釋>
<段玉裁注>〈釋詁〉「遷運徙也。</段玉裁注>
<許慎釋>从辵，軍聲。</許慎釋>
<段玉裁注>王問切，十三部。</段玉裁注>
</內容>

<說文字頭>遁</說文字頭>
<內容>
<許慎釋>遷也。</許慎釋>
<段玉裁注>此字古音同循。遷延之意。凡逡遁字如此。今之逡巡也。《儀禮》鄭注用逡遁十有一。</段玉裁注>
<許慎釋>一曰逃也。</許慎釋>
<段玉裁注>此別一義。以遁同遯。葢淺人所增。</段玉裁注>
<許慎釋>从辵，盾聲。</許慎釋>
<段玉裁注>徒困切，十三部。</段玉裁注>
</內容>

<說文字頭>遜</說文字頭>
<內容>
<許慎釋>遁也。从辵，孫聲。</許慎釋>
<段玉裁注>穌困切。十三部。按六經有孫無遜。〈大雅〉孫謀、〈聘禮〉孫而說、學記不陵節而施之謂孫、《論語》孫以出之皆愻之叚借也。春秋夫人孫于齊、公孫于齊、《詩》公孫碩膚、《尙書》序將孫于位皆逡遁遷延之意。故《穀梁》云：孫之爲言猶孫也《公羊》云：孫猶孫也。何休云：孫猶遁也。《鄭箋》云：孫之言孫遁也。〈釋言〉云：孫，遁也。《釋名》曰：孫，遜也。遜遁在後生也。古就孫義引伸。卑下如兒孫。非別有遜字也。至部？字下云：從至。至而復孫。孫，遁也。此亦有孫無遜之證。今《尙書》、左氏經傳、《爾雅》〈釋言〉淺人改爲遜、許書遜遁也、葢後人據今本《爾雅》增之。非本有也。</段玉裁注>
</內容>

<說文字頭>返</說文字頭>
<內容>
<許慎釋>還也。</許慎釋>
<段玉裁注>返還曡韵。</段玉裁注>
<許慎釋>从辵反。</許慎釋>
<段玉裁注>反覆也。覆復同。</段玉裁注>
<許慎釋>反亦聲。</許慎釋>
<段玉裁注>扶版切，十四部。</段玉裁注>
<許慎釋>〈商書〉：祖伊返。</許慎釋>
<段玉裁注>西伯戡黎文。各本作祖甲。今依《集韵》訂。</段玉裁注>
</內容>

<說文字頭><img src="072A-03">𢓉</img></說文字頭>
<內容>
<許慎釋>《春秋傳》返从彳。</許慎釋>
<段玉裁注>謂《左氏傳》也。《漢書》曰。左氏多古字古言。許亦云：左𠀌明述《春秋傳》以古文。今左氏無？字者。轉寫改易盡矣。</段玉裁注>
</內容>

<說文字頭>還</說文字頭>
<內容>
<許慎釋>復也。</許慎釋>
<段玉裁注>〈釋言〉「還復返也。今人還繞字用環。古經傳衹用還字。</段玉裁注>
<許慎釋>从辵，睘聲。</許慎釋>
<段玉裁注>戶關切，十四部。</段玉裁注>
</內容>

<說文字頭>選</說文字頭>
<內容>
<許慎釋>遣也。</許慎釋>
<段玉裁注>選遣曡韵。《左傳》「秦后子有寵於桓。如二君於景。其母曰。弗去。懼選。鍼適晉。其車千乘。按此選字正訓遣。后子懼遣故適晉。實非出奔也。</段玉裁注>
<許慎釋>从辵巺。</許慎釋>
<段玉裁注>句。</段玉裁注>
<許慎釋>巺。</許慎釋>
<段玉裁注>逗。</段玉裁注>
<許慎釋>遣之。</許慎釋>
<段玉裁注>巺爲風。故云遣之。</段玉裁注>
<許慎釋>巺亦聲。</許慎釋>
<段玉裁注>思沇切，十四部。</段玉裁注>
<許慎釋>一曰擇也。</許慎釋>
<段玉裁注>此別一義。〈邶風〉：不可選也。毛曰。物有其容。不可數也。〈小雅〉「選徒嚻嚻。毛云：維數車徒者爲有聲也。數與擇義通。選與算音同。《周禮》〔注〕曰：算車徒謂數擇之也。</段玉裁注>
</內容>

<說文字頭>送</說文字頭>
<內容>
<許慎釋>遣也。从辵。㑞（⿰亻⿱火𠬞）省。</許慎釋>
<段玉裁注>？，送也。是會意。蘇弄切，九部。</段玉裁注>
</內容>

<說文字頭><img src="072B-01">𨕼</img></說文字頭>
<內容>
<許慎釋>籒文。不省。</許慎釋>
</內容>

<說文字頭>遣</說文字頭>
<內容>
<許慎釋>縱也。</許慎釋>
<段玉裁注>糸部曰縱，緩也。一曰舎也。</段玉裁注>
<許慎釋>从辵，𠳋聲。</許慎釋>
<段玉裁注>去衍切，十四部。</段玉裁注>
</內容>

<說文字頭>邐</說文字頭>
<內容>
<許慎釋>行邐邐也。</許慎釋>
<段玉裁注>邐邐、縈紆皃。</段玉裁注>
<許慎釋>从辵，麗聲。</許慎釋>
<段玉裁注>力紙切，十六部。</段玉裁注>
</內容>

<說文字頭>逮</說文字頭>
<內容>
<許慎釋>唐逮。</許慎釋>
<段玉裁注>逗。</段玉裁注>
<許慎釋>及也。</許慎釋>
<段玉裁注>唐逮雙聲。葢古語也。〈釋言〉曰。遏遾逮也。《方言》曰：東齊曰蝎。北燕曰噬。逮通語也。</段玉裁注>
<許慎釋>从辵，隶聲。</許慎釋>
<段玉裁注>隶部曰隶，及也。此形聲包會意。徒耐切，古音在十五部。</段玉裁注>
</內容>

<說文字頭>遲</說文字頭>
<內容>
<許慎釋>徐行也。</許慎釋>
<段玉裁注>今人謂稽延爲遲。平聲。謂待之爲遲。去聲。</段玉裁注>
<許慎釋>从辵，犀聲。</許慎釋>
<段玉裁注>直尼切，十五部。</段玉裁注>
<許慎釋>《詩》曰：行道遲遲。</許慎釋>
<段玉裁注>〈邶風〉文。毛曰。遲遲、舒行皃。</段玉裁注>
</內容>

<說文字頭><img src="072B-02">𨒈</img></說文字頭>
<內容>
<許慎釋>遲或从𡰥。</許慎釋>
<段玉裁注>按，此字疑後人因〈楊雄傳〉而增也。〈甘泉賦〉曰「靈遟𨒈兮」，說者皆云上音棲、下音遲。𨒈卽遲字也。然《文選》作迉迡，與《漢書》異。《玉篇》、汗𥳑<pb n="73-1"/>亦皆作迡，《集韵》引《尙書》迡任，又未必眞壁中古文也。</段玉裁注>
</內容>

<說文字頭>遟</說文字頭>
<內容>
<許慎釋>籒文遲从屖。</許慎釋>
<段玉裁注>兼會意、形聲也。《五經文字》曰「今从籒文」，謂唐人經典用遟不用遲也。</段玉裁注>
</內容>

<說文字頭>邌</說文字頭>
<內容>
<許慎釋>徐也。</許慎釋>
<段玉裁注>或假黎爲之。《史記》衞霍傳。遲明。遲，待也。一作黎。傅毅賦。黎收而拜。李注：言舞將罷。徐收斂容態而拜。引《倉頡篇》「邌，徐也。又或假犂爲之。《史記》尉佗列傳。犂旦。城中皆降伏。犂旦卽黎明。《漢書》犂旦爲遲旦。晉世家。重耳妻笑曰。犂二十五年。吾冢上柏大矣。益可見犂之爲遲也。</段玉裁注>
<許慎釋>从辵，黎聲。</許慎釋>
<段玉裁注>郎奚切，十五部。</段玉裁注>
</內容>

<說文字頭>遰</說文字頭>
<內容>
<許慎釋>去也。</許慎釋>
<段玉裁注>〈夏小正〉「九月遰鴻鴈。遰，往也。</段玉裁注>
<許慎釋>从辵，帶聲。</許慎釋>
<段玉裁注>特計切，十五部。</段玉裁注>
</內容>

<說文字頭><img src="072B-03">𨓯</img></說文字頭>
<內容>
<許慎釋>行皃。从辵。𣶒聲。</許慎釋>
<段玉裁注>烏懸切，十二部。</段玉裁注>
</內容>

<說文字頭>𨙔</說文字頭>
<內容>
<許慎釋>不行也。</許慎釋>
<段玉裁注>不上有馬者誤。</段玉裁注>
<許慎釋>从辵，𩣷聲。</許慎釋>
<段玉裁注>按𩣷馬小皃。从馬、垂聲，讀若箠。則𨙔不得讀若住。倘云會意。則又無取馬小也。疑此字當在十六十七部。下文讀若住三字當在从辵豆聲之下。豆主同部。</段玉裁注>
<許慎釋>讀若住。</許慎釋>
<段玉裁注>按住當作侸。〈人部〉曰：侸，立也。立部曰。立，住也。住卽侸之俗也。中句切，四部。</段玉裁注>
</內容>

<說文字頭>逗</說文字頭>
<內容>
<許慎釋>止也。</許慎釋>
<段玉裁注>逗？。</段玉裁注>
<許慎釋>从辵，豆聲。</許慎釋>
<段玉裁注>田𠋫切，四部。</段玉裁注>
</內容>

<說文字頭>𨒅</說文字頭>
<內容>
<許慎釋>曲行也。</許慎釋>
<段玉裁注>𨒅曲<pb n="73-2"/>雙聲。𠃊部曰。𨒅曲隱蔽。孟康注〈子虛賦〉曰。文理茀鬱𨒅曲。軍法有逗畱。有𨒅橈。光武紀。不拘以逗畱法。如淳曰。軍法行而逗畱畏偄者，要斬。此謂止而不進者。史、漢韓安國傳。廷尉當恢𨒅橈。當斬。服䖍曰。𨒅、音企。應劭曰。𨒅、曲行避敵也。橈、顧望也。軍法語也。此謂有意回遠遲誤者。《淮南書》云兩軍相當、屈橈者要斬是也。《漢書》一本作逗橈。蘇林逗、音豆。小顏、小司馬從之。而改服、應之注作逗。不可通矣。𨒅通作枳。〈明堂位〉注：枳椇謂曲橈之。《莊子》「吾行郤曲。郤曲卽𨒅曲。異部叚借也。</段玉裁注>
<許慎釋>从辵，只聲。</許慎釋>
<段玉裁注>綺戟切，《字林》𠀉亦反。服子愼音企。十六部。</段玉裁注>
</內容>

<說文字頭>逶</說文字頭>
<內容>
<許慎釋>逶迆。</許慎釋>
<段玉裁注>逗。曡韵。</段玉裁注>
<許慎釋>衺去皃。从辵，委聲。</許慎釋>
<段玉裁注>於爲切，十六十七部。</段玉裁注>
</內容>

<說文字頭>迆</說文字頭>
<內容>
<許慎釋>衺行也。从辵，也聲。</許慎釋>
<段玉裁注>移尒切，十六十七部。</段玉裁注>
<許慎釋>〈夏書〉曰：東迆北會于匯。</許慎釋>
<段玉裁注>〈禹貢〉。</段玉裁注>
</內容>

<說文字頭>遹</說文字頭>
<內容>
<許慎釋>回辟也。</許慎釋>
<段玉裁注>依《韵會》作辟。〈小雅〉「謀猶回遹。毛曰。回邪、遹辟也。按辟僻古今字。〈大雅〉兩言回遹。箋皆云：回邪。《韓詩》遹作穴。或作泬。或作鴥。皆叚借字也。遹古多假爲述字。〈釋言〉云：遹，述也。言叚借也。〈釋詁〉云：遹遵率循。釋訓云：不遹、不蹟也。皆謂遹卽述字也。言轉注也。不遹者，今〈邶風〉之報我不述也。</段玉裁注>
<許慎釋>从辵，矞聲。</許慎釋>
<段玉裁注>余律切，十五部。</段玉裁注>
</內容>

<說文字頭>避</說文字頭>
<內容>
<許慎釋>回也。</許慎釋>
<段玉裁注>上文回辟之回訓衺。？之叚借字也。此回依本義訓轉。俗作迴是也。然其義實相近。</段玉裁注>
<許慎釋>从辵，辟聲。</許慎釋>
<段玉裁注>毗義切。十六部。經傳多假辟爲避。</段玉裁注>
</內容>

<說文字頭>違</說文字頭>
<內容>
<許慎釋>離也。</許慎釋>
<段玉裁注>〈邶風〉：中心有違。毛曰。違，離也。</段玉裁注>
<許慎釋>从辵，韋聲。</許慎釋>
<段玉裁注>羽非切，十五部。</段玉裁注>
</內容>

<說文字頭>遴</說文字頭>
<內容>
<許慎釋>行難也。</許慎釋>
<段玉裁注>《漢書》「遴柬布章。遴𥳑謂難行封也。引伸爲遴選。選人必重難也。</段玉裁注>
<許慎釋>从辵，粦聲。</許慎釋>
<段玉裁注>良刃切，十二部。</段玉裁注>
<許慎釋>易曰。以往遴。</許慎釋>
<段玉裁注>見口部吝下。</段玉裁注>
</內容>

<說文字頭>逡</說文字頭>
<內容>
<許慎釋>復也。</許慎釋>
<段玉裁注>彳部曰。復、往來也。《方言》「躔逡循也。日運爲躔。月運爲逡。</段玉裁注>
<許慎釋>从辵，夋聲。</許慎釋>
<段玉裁注>七倫切，十三部。</段玉裁注>
</內容>

<說文字頭>䢑</說文字頭>
<內容>
<許慎釋>怒不進也。一曰驇也。</許慎釋>
<段玉裁注>惟鍇本有此四字。而驇从鳥則誤。〈馬部〉曰：驇、馬重皃。〈艸部〉曰。？、驇不行也。</段玉裁注>
<許慎釋>从辵，氐聲。</許慎釋>
<段玉裁注>都禮切，十五部。</段玉裁注>
</內容>

<說文字頭>達</說文字頭>
<內容>
<許慎釋>行不相遇也。</許慎釋>
<段玉裁注>此與〈水部〉滑、泰字音義皆同。讀如撻。今俗說不相遇尙有此言。乃古言也。讀徒葛切。訓通達者，今言也。</段玉裁注>
<許慎釋>从辵，羍聲。</許慎釋>
<段玉裁注>十五部。</段玉裁注>
<許慎釋>《詩》曰：挑兮𨔶兮。</許慎釋>
<段玉裁注>鄭風文。挑當同又部作𠬢。𠬢，滑也。</段玉裁注>
</內容>

<說文字頭>达</說文字頭>
<內容>
<許慎釋>𨔶或从大。</許慎釋>
<段玉裁注>亦形聲也。</段玉裁注>
<許慎釋>或<pb n="74"/>曰迭。</許慎釋>
<段玉裁注>下脫字字。或曰。此迭字之異體也。鳥部隼、一曰鷻字。䖵部𧖅、一曰螟字。彳部？、一曰此與馺同。？其例也。</段玉裁注>
</內容>

<說文字頭>逯</說文字頭>
<內容>
<許慎釋>行謹逯逯也。</許慎釋>
<段玉裁注>張衡賦趢趗謂局小皃。義與此同。《廣雅》「逯逯，衆也。女部。娽、隨從也。蕭相國世家、平原君列傳作錄錄。義皆相近。</段玉裁注>
<許慎釋>从辵，彔聲。</許慎釋>
<段玉裁注>盧谷切，三部。</段玉裁注>
</內容>

<說文字頭>迵</說文字頭>
<內容>
<許慎釋>迵。</許慎釋>
<段玉裁注>此複舉字之未刪（⿰刂）者。</段玉裁注>
<許慎釋>迭也。</許慎釋>
<段玉裁注>迭當作达。《玉篇》云：迵、通達也。是也。〈水部〉「洞、疾流也。〈馬部〉「駧、馳馬洞去也。義皆相同。〈倉公傳〉曰：臣意診其脈曰迵風。裴曰。迵音洞。言洞徹入四肢。</段玉裁注>
<許慎釋>从辵，同聲。</許慎釋>
<段玉裁注>徒弄切，九部。</段玉裁注>
</內容>

<說文字頭>迭</說文字頭>
<內容>
<許慎釋>更迭也。</許慎釋>
<段玉裁注>或假佚字、迭字、臷字爲之。</段玉裁注>
<許慎釋>从辵，失聲。</許慎釋>
<段玉裁注>徒結切，十二部。</段玉裁注>
<許慎釋>一曰达。</許慎釋>
<段玉裁注>下脫字字。一曰此达字之異體也。葢达迭二字互相爲用。</段玉裁注>
</內容>

<說文字頭>迷</說文字頭>
<內容>
<許慎釋>惑也。</許慎釋>
<段玉裁注>見〈釋言〉「惑、宋本作或。心部曰。惑亂也。</段玉裁注>
<許慎釋>从辵，米聲。</許慎釋>
<段玉裁注>莫兮切，十五部。</段玉裁注>
</內容>

<說文字頭>連</說文字頭>
<內容>
<許慎釋>負車也。</許慎釋>
<段玉裁注>負車、各本作貟連。今正。連卽古文輦也。《周禮》鄕師輂輦。故書輦作連。大鄭讀爲輦。〈巾車〉連車。本亦作輦車。《管子》海王。服連軺輂。立政。㓝餘戮民。不敢服絻。不敢畜連。負車者，人輓車而行。車在後如負也。字从辵車會意。猶輦从㚘<pb n="74-1"/>車會意也。人與車相屬不絕。故引伸爲連屬字。耳部曰。聯，連也。大宰注曰：古書連作聯。然則聯連爲古今字。連輦爲古今字。假連爲聯。乃專用輦爲連。大鄭當云連今之輦字。而云讀爲輦者，以今字易古字。令學者易曉也。許不於車部曰連古文輦而入之〈辵部〉者，小篆連與輦殊用。故云聯連也者，今義也。云連負車也者，古義也。</段玉裁注>
<許慎釋>从辵車。會意。</許慎釋>
<段玉裁注>依《韵會》訂。力延切，古力展切。十四部。</段玉裁注>
</內容>

<說文字頭>逑</說文字頭>
<內容>
<許慎釋>斂聚也。</許慎釋>
<段玉裁注>勹部曰。勼，聚也。音義略同。</段玉裁注>
<許慎釋>从辵，求聲。</許慎釋>
<段玉裁注>巨鳩切，三部。</段玉裁注>
<許慎釋>〈虞書〉曰：</許慎釋>
<段玉裁注>〈虞書〉當本是〈唐書〉「轉寫𡚶改之耳。凡許偁〈堯典〉曰〈唐書〉「說詳〈禾部〉。</段玉裁注>
<許慎釋>旁逑孱功。</許慎釋>
<段玉裁注>今〈堯典〉之方鳩𠊩功也。〈人部〉𠊩下作旁救𠊩功。凡《儀禮》古文作旁。今文作方。凡《尙書》古文作方。今文作旁。然則此所偁者，《今文尙書》也。今〈堯典〉逑作鳩。說者亦云鳩聚。</段玉裁注>
<許慎釋>又曰怨匹曰逑。</許慎釋>
<段玉裁注>又曰與一曰同。別一義也。桓二年《左傳》曰：嘉耦曰妃。怨耦曰仇。古之命也。謂古者命名之法如是。逑仇古多通用。關雎。君子好逑。亦作仇。兔？云好仇。《毛傳》「逑，匹也。〈釋詁〉「仇，匹也。孫炎曰。相求之匹。則孫本〈釋詁〉亦作逑可知。逑爲怨匹而《詩》多以爲美䛐者，取匹不取怨也。渾言則不別。《爾雅》仇妃匹也是也。析言則別。左氏嘉耦怨耦異名是也。許所據左氏、《爾雅》作逑。《大玄》、《方言》之㐜卽逑字。</段玉裁注>
</內容>

<說文字頭>䢙</說文字頭>
<內容>
<許慎釋>𣀩也。</許慎釋>
<段玉裁注>夂部曰。𣀩，毀也。䢙與敗音義同。</段玉裁注>
<許慎釋>从辵，貝聲。</許慎釋>
<段玉裁注>薄邁切，十五部。</段玉裁注>
<許慎釋>〈周書〉曰：我興受其䢙。</許慎釋>
<段玉裁注>〈微子〉文。云〈周書〉者，葢許所據不系於〈商書〉也。亦見口部咈下。</段玉裁注>
</內容>

<說文字頭>逭</說文字頭>
<內容>
<許慎釋>逃也。</許慎釋>
<段玉裁注>緇衣引大甲曰。天作孽可違也。自作孽不可以䠉。䠉本又作逭。鄭注：逭，逃也。亦見〈釋言〉。</段玉裁注>
<許慎釋>从辵，官聲。</許慎釋>
<段玉裁注>胡玩切，十四部。</段玉裁注>
</內容>

<說文字頭><img src="074A-01">𩁧</img></說文字頭>
<內容>
<許慎釋>逭或从雚、从兆。</許慎釋>
<段玉裁注>从兆者，从逃省也。从雚者，雚聲也。</段玉裁注>
</內容>

<說文字頭>遯</說文字頭>
<內容>
<許慎釋>逃也。</許慎釋>
<段玉裁注>鄭注《周易》曰：遯者，逃去之名。</段玉裁注>
<許慎釋>从辵，豚聲。</許慎釋>
<段玉裁注>徒困切，十三部。</段玉裁注>
</內容>

<說文字頭>逋</說文字頭>
<內容>
<許慎釋>亡也。</許慎釋>
<段玉裁注>亡部曰。亡，逃也。訟九二曰。歸而逋。</段玉裁注>
<許慎釋>从辵，甫聲。</許慎釋>
<段玉裁注>博孤切，五部。</段玉裁注>
</內容>

<說文字頭><img src="074A-02">𨕝</img></說文字頭>
<內容>
<許慎釋>籒文逋。从捕。</許慎釋>
<段玉裁注>亦形聲。</段玉裁注>
</內容>

<說文字頭>遺</說文字頭>
<內容>
<許慎釋>亡也。</許慎釋>
<段玉裁注>《廣韵》：失也。贈也。加也。按皆遺？引伸之義也。</段玉裁注>
<許慎釋>从辵，貴聲。</許慎釋>
<段玉裁注>以追切，十五部。</段玉裁注>
</內容>

<說文字頭>遂</說文字頭>
<內容>
<許慎釋>亡也。</許慎釋>
<段玉裁注>《廣韵》：達也。進也。成也。安也。止也。往也。從志也。按皆引伸之義也。</段玉裁注>
<許慎釋>从辵，㒸聲。</許慎釋>
<段玉裁注>徐醉切，十五部。</段玉裁注>
</內容>

<說文字頭><img src="074A-03">𨓸</img></說文字頭>
<內容>
<許慎釋>古文遂。</許慎釋>
<段玉裁注>按不得其所從。疑是从艸木𤱿孛之𤱿。</段玉裁注>
</內容>

<說文字頭>逃</說文字頭>
<內容>
<許慎釋>亡也。</許慎釋>
<段玉裁注>亡逃互訓。</段玉裁注>
<許慎釋>从辵，兆聲。</許慎釋>
<段玉裁注>徒刀切，二部。</段玉裁注>
</內容>

<說文字頭>追</說文字頭>
<內容>
<許慎釋>逐也。</許慎釋>
<段玉裁注>《詩》、禮假爲治金玉之鎚。</段玉裁注>
<許慎釋>从辵，𠂤聲。</許慎釋>
<段玉裁注>陟隹切，十五部。</段玉裁注>
</內容>

<說文字頭>逐</說文字頭>
<內容>
<許慎釋>追也。从辵。豖省聲。</許慎釋>
<段玉裁注>按鉉本作从豚省。鍇本、《韵會》作豕省。二字正豖省聲三字之誤也。直六切，三部。</段玉裁注>
</內容>

<說文字頭>逎</說文字頭>
<內容>
<許慎釋>迫也。</許慎釋>
<段玉裁注>〈大雅〉：似先公酋矣。正義。酋作遒。按酋者遒之叚借字。〈釋詁〉、《毛傳》皆曰。酋，終也。終與迫義相成。逎與揫義略同也。</段玉裁注>
<許慎釋>从辵，酉聲。</許慎釋>
<段玉裁注>字秋切，三部。</段玉裁注>
</內容>

<說文字頭><img src="074A-04">遒</img></說文字頭>
<內容>
<許慎釋>逎或从酋。</許慎釋>
</內容>

<說文字頭>近</說文字頭>
<內容>
<許慎釋>附也。</許慎釋>
<段玉裁注>許附爲附婁字。坿爲坿益字。疑附近當作坿也。《經典釋文》「遠近上聲。近之去聲。古無此分別。</段玉裁注>
<許慎釋>从辵，斤聲。</許慎釋>
<段玉裁注>渠遴切。古音十三部。《廣韵》其謹巨靳切。</段玉裁注>
</內容>

<說文字頭><img src="074A-05">𣥍</img></說文字頭>
<內容>
<許慎釋>古文近。</許慎釋>
</內容>

<說文字頭>邋</說文字頭>
<內容>
<許慎釋>拹也。</許慎釋>
<段玉裁注>手部曰。拹，摺也。《公羊傳》曰：拹榦而殺之。邋拹曡韵。</段玉裁注>
<許慎釋>从辵，巤聲。</許慎釋>
<段玉裁注>良涉切，八部。</段玉裁注>
</內容>

<說文字頭>迫</說文字頭>
<內容>
<許慎釋>近也。</許慎釋>
<段玉裁注>〈釋言〉曰。逼，迫也。逼本又作偪。許無逼偪字。葢衹用畐。</段玉裁注>
<許慎釋>从辵，白聲。</許慎釋>
<段玉裁注>博陌切，古音在五部。</段玉裁注>
</內容>

<說文字頭>𨖹</說文字頭>
<內容>
<許慎釋>近也。</許慎釋>
<段玉裁注>〈釋言〉「馹，傳也。郭云：本或作𨖹。按此假𨖹爲馹也。《聲類》云：𨖹亦馹<pb n="75"/>字。則附會《爾雅》或本而合爲一字。</段玉裁注>
<許慎釋>从辵，聲。</許慎釋>
<段玉裁注>按至部。臸，到也。重至與並至一也。人質切，十二部。</段玉裁注>
</內容>

<說文字頭>邇</說文字頭>
<內容>
<許慎釋>近也。</許慎釋>
<段玉裁注>見〈釋詁〉、〈小雅〉〔毛傳〕：</段玉裁注>
<許慎釋>从辵，爾聲。</許慎釋>
<段玉裁注>兒氏切，三百篇在十五部。漢人在十六部。</段玉裁注>
</內容>

<說文字頭><img src="074B-01">𨒛</img></說文字頭>
<內容>
<許慎釋>古文邇。</許慎釋>
<段玉裁注>以尒形聲。</段玉裁注>
</內容>

<說文字頭>遏</說文字頭>
<內容>
<許慎釋>微止也。</許慎釋>
<段玉裁注>〈釋詁〉「遏止也。按微者細密之意。</段玉裁注>
<許慎釋>从辵，曷聲。讀若桑蟲之蝎。</許慎釋>
<段玉裁注>之字衍。烏割切。十五部。桑蟲蝎見〈虫部〉。蜀也。亦名蝤蠐。</段玉裁注>
</內容>

<說文字頭>遮</說文字頭>
<內容>
<許慎釋>遏也。从辵，庶聲。</許慎釋>
<段玉裁注>止車切。古音在五部。易用錫馬蕃庶。鄭讀爲藩遮。</段玉裁注>
</內容>

<說文字頭><img src="074B-03">䢭</img></說文字頭>
<內容>
<許慎釋>遮？也。</許慎釋>
<段玉裁注>此當是？遮也之倒。刪（⿰刂）複字之僅存者。</段玉裁注>
<許慎釋>从辵，羨聲。</許慎釋>
<段玉裁注>于線切，十四部。</段玉裁注>
</內容>

<說文字頭>迣</說文字頭>
<內容>
<許慎釋>迾也。晉趙曰迣。</許慎釋>
<段玉裁注>鮑宣傳。部落𡔷鳴。男女遮迣。此其義也。禮、樂志。體容與。迣萬里。孟康迣音逝。此叚借也。</段玉裁注>
<許慎釋>从辵，世聲，讀若寘。</許慎釋>
<段玉裁注>按許有窴無寘。寘者窴之誤。凡寘彼周行、寘諸河之干皆當作窴。眞聲而八十五部者，合音也。迣征例切，十五部。</段玉裁注>
</內容>

<說文字頭>迾</說文字頭>
<內容>
<許慎釋>遮也。</許慎釋>
<段玉裁注>《周禮》假厲爲之。山虞、澤虞、卝人、迹人厲禁。大鄭云：遮列守之是也。《禮記》假列爲之。〈玉藻〉：山澤列而不賦。鄭云：列之言遮列也是也。《漢書》假迣爲之。〈禮樂志〉、鮑宣傳晉灼云：迣古迾字是也。〈西京賦〉：迾卒淸𠋫。李引《禮記》〔注〕：迾，遮也。此可證〈玉藻〉注本作列之言迾遮也。今本誤。</段玉裁注>
<許慎釋>从辵，列聲。</許慎釋>
<段玉裁注>良薛切，十五部。</段玉裁注>
</內容>

<說文字頭>迀</說文字頭>
<內容>
<許慎釋>進也。</許慎釋>
<段玉裁注>干求字當作迁。干犯字當作奸。</段玉裁注>
<許慎釋>从辵，干聲，讀若干。</許慎釋>
<段玉裁注>古寒切，十四部。</段玉裁注>
</內容>

<說文字頭><img src="074B-04">𨓲</img></說文字頭>
<內容>
<許慎釋>過也。</許慎釋>
<段玉裁注>本義此爲經過之過。心部愆、㥶、諐爲有過之過。然其義相引伸也。故《漢書》劉輔傳云：元首無失道之？。</段玉裁注>
<許慎釋>从辵，侃聲。</許慎釋>
<段玉裁注>去䖍切，十四部。</段玉裁注>
</內容>

<說文字頭>遱</說文字頭>
<內容>
<許慎釋>連遱也。</許慎釋>
<段玉裁注>連遱雙聲。《集韵》「連遱謂不絕皃。</段玉裁注>
<許慎釋>从辵，婁聲。</許慎釋>
<段玉裁注>洛侯切，四部。</段玉裁注>
</內容>

<說文字頭>䢡</說文字頭>
<內容>
<許慎釋>前頓也。从辵，枼聲。</許慎釋>
<段玉裁注>各本篆作？。汲古改本作？。解說作市聲。皆非也。今依《玉篇》正。《廣韵》八三十怗。先頰切。云？䢡走也。</段玉裁注>
<許慎釋>賈侍中說一讀若拾。</許慎釋>
<段玉裁注>一疑衍。鍇本作一曰。</段玉裁注>
<許慎釋>又若郅。</許慎釋>
<段玉裁注>手部揲字。易音有時設、息列、思頰三反不同。此讀若拾。則在七部。讀若郅。則在十二部。猶㐁？音皆岐也。《玉篇》口黠竹季二切，則十五部。</段玉裁注>
</內容>

<說文字頭>𨔣</說文字頭>
<內容>
<許慎釋>𨔣牙。</許慎釋>
<段玉裁注>逗。</段玉裁注>
<許慎釋>令不得行也。</許慎釋>
<段玉裁注>牙各本作互。今依《玉篇》正。𨔣牙今音曡韵。古音雙聲。行、篇韵皆<pb n="75-2"/>作進。</段玉裁注>
<許慎釋>从辵，枷聲。</許慎釋>
<段玉裁注>古牙切，古音在十七部。</段玉裁注>
</內容>

<說文字頭>𨒋</說文字頭>
<內容>
<許慎釋>踰也。</許慎釋>
<段玉裁注>足部曰。踰、𨒋也。踰與逾義小別。</段玉裁注>
<許慎釋>从辵，戉聲。</許慎釋>
<段玉裁注>王伐切，十五部。</段玉裁注>
<許慎釋>易曰。襍而不𨒋。</許慎釋>
<段玉裁注>〈𣪠辭〉傳文。</段玉裁注>
</內容>

<說文字頭>逞</說文字頭>
<內容>
<許慎釋>通也。</許慎釋>
<段玉裁注>《方言》曰：逞，快也。自山而東或曰逞。江淮陳楚之閒曰逞。又曰。逞，疾也。楚曰逞。又曰。逞，解也。</段玉裁注>
<許慎釋>从辵，呈聲。</許慎釋>
<段玉裁注>丑郢切，十一部。</段玉裁注>
<許慎釋>楚謂疾行爲逞。</許慎釋>
<段玉裁注>本《方言》。</段玉裁注>
<許慎釋>《春秋傳》曰：何所不逞欲。</許慎釋>
<段玉裁注>《左傳》昭十四年文。</段玉裁注>
</內容>

<說文字頭>遼</說文字頭>
<內容>
<許慎釋>遠也。</許慎釋>
<段玉裁注>〈小雅〉「山川悠遠。維其勞矣。箋云：其道里長遠。邦域又勞勞廣闊。勞者，遼之叚借也。</段玉裁注>
<許慎釋>从辵，尞聲。</許慎釋>
<段玉裁注>洛蕭切，二部。</段玉裁注>
</內容>

<說文字頭>遠</說文字頭>
<內容>
<許慎釋>遼也。从辵，袁聲。</許慎釋>
<段玉裁注>雲阮切，十四部。</段玉裁注>
</內容>

<說文字頭><img src="075A-01">𢕱</img></說文字頭>
<內容>
<許慎釋>古文遠。</許慎釋>
</內容>

<說文字頭>逖</說文字頭>
<內容>
<許慎釋>遠也。</許慎釋>
<段玉裁注>〈釋詁〉「逷，遠也。按《集韵》云：《說文》引《詩》舍爾介逖。王伯厚《詩》攷因之。攷〈大雅〉作介狄。毛訓遠也。葢謂狄同逖。言叚借也。用逷蠻方。云逷，遠也。則言轉注也。《集韵》所據不足信。</段玉裁注>
<許慎釋>从辵，狄聲。</許慎釋>
<段玉裁注>他歷切，十六部。</段玉裁注>
</內容>

<說文字頭><img src="075A-02">逷</img></說文字頭>
<內容>
<許慎釋>古文逖。</許慎釋>
<段玉裁注>〈大雅〉：用逷蠻方。〈牧誓〉（⿰扌⿱斤言）。逷矣西土之人。郭樸注《爾雅》、顏之推觀我生賦、李善《文選》注引書皆作逷。衞包始改爲逖也。《左傳》古字後人多妄改。如襄十四年豈敢離逷用古文。僖卄八年糾逖王慝則用小篆。豈非改之不畫一乎。易狄同部。</段玉裁注>
</內容>

<說文字頭>迥</說文字頭>
<內容>
<許慎釋>遠也。</許慎釋>
<段玉裁注>見〈釋詁〉「〈大雅〉：泂酌彼行潦。毛曰。泂，遠也。謂泂爲迥之叚借也。</段玉裁注>
<許慎釋>从辵，冋聲。</許慎釋>
<段玉裁注>戶穎切，十一部。</段玉裁注>
</內容>

<說文字頭>逴</說文字頭>
<內容>
<許慎釋>遠也。</許慎釋>
<段玉裁注>哀時命曰。處逴逴而日遠。九章曰。道逴遠而日忘。</段玉裁注>
<許慎釋>从辵，卓聲。</許慎釋>
<段玉裁注>敕角切，古音在二部。</段玉裁注>
<許慎釋>一曰蹇也。</許慎釋>
<段玉裁注>此別一義。蹇，？也。《莊子》「夔謂蚿曰。吾以一足踸踔而行。謂腳長短也。踔卽逴字。今《莊子》作趻卓。</段玉裁注>
<許慎釋>讀若掉苕之掉。</許慎釋>
<段玉裁注>掉苕未聞。或曰。苕者末也。禽獸之趠於木杪曰掉茗。葢漢時語。</段玉裁注>
</內容>

<說文字頭>迂</說文字頭>
<內容>
<許慎釋>避也。</許慎釋>
<段玉裁注>迂曲回避。其義一也。</段玉裁注>
<許慎釋>从辵，于聲。</許慎釋>
<段玉裁注>憶俱切，五部。</段玉裁注>
</內容>

<說文字頭><img src="075A-03">𨔥</img></說文字頭>
<內容>
<許慎釋>自進極也。</許慎釋>
<段玉裁注>䢖進曡韵。《埤倉》云：？，至也。</段玉裁注>
<許慎釋>从辵，𦘔聲。</許慎釋>
<段玉裁注>子僊切。古音在十二部。《廣韵》則前切。</段玉裁注>
</內容>

<說文字頭><img src="075A-04">邍</img></說文字頭>
<內容>
<許慎釋>高平曰邍。</許慎釋>
<段玉裁注>此依《韵會》「各本作高平之野。非也。大司徒。山林川澤𠀉陵墳衍邍隰。鄭云：下平曰衍。高平曰原。下溼曰隰。釋地。廣平曰原。高平曰陸。此及鄭注皆以高平釋原者，謂大野廣平偁原。高而廣平亦偁原。下文所謂可食者曰原也。凡陸𨸏陵阿皆高地。其可種<pb n="76"/>穀給食之處皆曰原。是之謂高平曰原也。序官邍師注云邍、地之廣平者。與大司徒注不同者，單言原則爲廣平。墳衍原隰並言則衍爲廣平、原爲高平也。邍字後人以水泉本之原代之。惟見《周禮》。</段玉裁注>
<許慎釋>人所登。从辵备彔。闕。</許慎釋>
<段玉裁注>此八字疑有脫誤。當作从辵、从略省、从彔、人所登也、故从辵十四字。今本淺人所亂耳。人所登、蒙高解从辵之意也。略者，土地可經略也。彔者，土地如刻木彔彔然。〈西都賦〉溝塍刻鏤是也。葢从三字會意。愚袁切，十四部。</段玉裁注>
</內容>

<說文字頭>道</說文字頭>
<內容>
<許慎釋>所行道也。</許慎釋>
<段玉裁注>《毛傳》每云行道也。道者人所行。故亦謂之行。道之引伸爲道理。亦爲引道。</段玉裁注>
<許慎釋>从辵首。</許慎釋>
<段玉裁注>首者，行所達也。首亦聲徒晧切，古音在三部。</段玉裁注>
<許慎釋>一達謂之道。</許慎釋>
<段玉裁注>〈釋宮〉文。行部偁四達謂之衢。九部偁九達謂之馗。按許三偁當是一例。當作一達謂之道。从辵首。道人所行也。故从辵、此猶上文邍人所登故从辵也。自邍以下字皆不系於人。故發其例如此。許書多經淺人改竄。遂不可讀矣。</段玉裁注>
</內容>

<說文字頭><img src="075B-01">𡬹</img></說文字頭>
<內容>
<許慎釋>古文道。从首寸。</許慎釋>
<段玉裁注>从寸者如九軌七軌五軌。</段玉裁注>
</內容>

<說文字頭>遽</說文字頭>
<內容>
<許慎釋>傳也。</許慎釋>
<段玉裁注>〈釋言〉「馹遽傳也。孫炎曰。傳車、驛馬也。《左傳》僖卅三年。使遽告於鄭。遽<pb n="76-1"/>興姜戎。昭二年。乘遽而至。傳中戀反。</段玉裁注>
<許慎釋>一曰窘也。</許慎釋>
<段玉裁注>窘迫也。</段玉裁注>
<許慎釋>从辵，豦聲。</許慎釋>
<段玉裁注>其倨切，五部。</段玉裁注>
</內容>

<說文字頭>迒</說文字頭>
<內容>
<許慎釋>獸迹也。</許慎釋>
<段玉裁注>〈釋獸〉。兔迹迒。按序曰。黃帝之史倉頡見鳥獸蹏迒之迹。知分理之可相別異也。是凡獸迹皆偁迒。不專謂兔也。</段玉裁注>
<許慎釋>从辵，亢聲。</許慎釋>
<段玉裁注>胡郞切，十部。</段玉裁注>
</內容>

<說文字頭><img src="075B-02">𨁈</img></說文字頭>
<內容>
<許慎釋>迒或从足更。</許慎釋>
<段玉裁注>亦形聲。更亢同在十部。</段玉裁注>
</內容>

<說文字頭><img src="075B-03">𨑩</img></說文字頭>
<內容>
<許慎釋>至也。从辵，弔聲。</許慎釋>
<段玉裁注>都歷切。古音在二部。〈小雅〉、盤庚皆作弔。〈釋詁〉、《毛傳》皆云：弔，至也。至者，弔中引伸之義。加辵乃後人爲之。許葢本無此字。如本有之。則不當與邍道遽迒爲伍。</段玉裁注>
</內容>

<說文字頭><img src="075B-04">𨘢</img></說文字頭>
<內容>
<許慎釋>行垂崖也。</許慎釋>
<段玉裁注>〈釋詁〉曰：邊垂也。〈土部〉曰。垂、遠邊也。〈厂部〉曰。厓、山邊也。屵部曰。崖、高邊也。行於垂崖曰邊。因而垂崖謂之邊。然則邊不當廁於此。</段玉裁注>
<許慎釋>从辵，𦤝聲。</許慎釋>
<段玉裁注>布賢切，十二部。</段玉裁注>
</內容>
<重文>文一百一十八　　重三十<段玉裁注>張次立注小徐本曰。重二十七。補遺蟡僯二字。重二十九。</段玉裁注>
			</重文>
<說文字頭>彳</說文字頭>
<內容>
<許慎釋>小步也。象人脛三屬相連也。</許慎釋>
<段玉裁注>三屬者。上爲股、中爲脛、下爲足也。單舉脛者，舉中以該上下也。脛動而股與足隨之。丑亦切。李斯作？。筆迹小變也。</段玉裁注>
<許慎釋>凡彳之屬皆从彳。</許慎釋>
</內容>

<說文字頭>德</說文字頭>
<內容>
<許慎釋>𦫵也。</許慎釋>
<段玉裁注>𦫵當作登。〈辵部〉曰。遷，登也。此當同之。德訓登者。《公羊傳》「公曷爲遠而觀魚。登來之也。何曰。登讀言得。得來之者，齊人語。齊人名求得爲得來。作登來者，其言大而急。由口授也。唐人《詩》「千水千山得得來。得卽德也。登德雙聲。一部與六部合韵又冣近。今俗謂用力徙前曰德。古語也。</段玉裁注>
<許慎釋>从彳，𢛳聲。</許慎釋>
<段玉裁注>多則切，一部。</段玉裁注>
</內容>

<說文字頭>徑</說文字頭>
<內容>
<許慎釋>步道也。</許慎釋>
<段玉裁注>《周禮》「夫閒有遂。遂上有徑。鄭曰。徑容牛馬。畛容大車。涂容乘車一軌。道容二軌。路容三軌。此云步道、謂人及牛馬可步行而不容車也。</段玉裁注>
<許慎釋>从彳，巠聲。</許慎釋>
<段玉裁注>居正切。十一部。按〈辵部〉道、足部路皆廁部末。此廁部首。不同者，錯見之意。</段玉裁注>
</內容>

<說文字頭>復</說文字頭>
<內容>
<許慎釋>往來也。</許慎釋>
<段玉裁注>〈辵部〉曰。返，還也。還，復也。皆訓往而仍來。今人分別入聲去聲。古無是分別也。</段玉裁注>
<許慎釋>从彳，𡕨聲。</許慎釋>
<段玉裁注>房六切，三部。</段玉裁注>
</內容>

<說文字頭><img src="076A-01">𢔟</img></說文字頭>
<內容>
<許慎釋>復也。</許慎釋>
<段玉裁注>此字引伸爲狃忕之義。故《玉篇》云：習也。忕也。或與狃同。按狃行而？廢矣。《左傳》有愎字。愎者，狃忕之意。卽復字之變也。復之引伸之義亦爲狃忕。</段玉裁注>
<許慎釋>从彳，柔聲。</許慎釋>
<段玉裁注>人九切。三部。按《廣韵》女久切。習也。从《廣韵》是。</段玉裁注>
</內容>

<說文字頭>徎</說文字頭>
<內容>
<許慎釋>徑行也。</許慎釋>
<段玉裁注>《廣韵》丈井切。雨後徑也。《玉篇》力整丈井二切。徑也。</段玉裁注>
<許慎釋>从彳，呈聲。</許慎釋>
<段玉裁注>丑郢切。十一部。按依今本《說文》音義則徎與逞同。</段玉裁注>
</內容>

<說文字頭>往</說文字頭>
<內容>
<許慎釋>之也。从彳。𡉚聲。</許慎釋>
<段玉裁注>于兩切，十部。</段玉裁注>
</內容>

<說文字頭><img src="076A-02">𨓹</img></說文字頭>
<內容>
<許慎釋>古文。从辵。</許慎釋>
<段玉裁注>按左辵右？。？古文？也。汗𥳑云：？、《尙書》往字。〈甘泉賦〉曰。𨓹𨓹離宮。般以相燭。</段玉裁注>
</內容>

<說文字頭>忂</說文字頭>
<內容>
<許慎釋>行皃。</許慎釋>
<段玉裁注>此與足部躣音義同。走部又有𧾱。</段玉裁注>
<許慎釋>从彳，瞿聲。</許慎釋>
<段玉裁注>其俱切，五部。</段玉裁注>
</內容>

<說文字頭>彼</說文字頭>
<內容>
<許慎釋>往有所加也。</許慎釋>
<段玉裁注>彼加曡韵。</段玉裁注>
<許慎釋>从彳，皮聲。</許慎釋>
<段玉裁注>補委切，古音在十七部。</段玉裁注>
</內容>

<說文字頭>徼</說文字頭>
<內容>
<許慎釋>循也。</許慎釋>
<段玉裁注>百官表曰。中尉掌徼循京師。如淳曰。所謂游徼循禁僃盜賊也。按引伸爲徼求、爲邊徼。今人分平去。古無是也。</段玉裁注>
<許慎釋>从彳，敫聲。</許慎釋>
<段玉裁注>古堯切，二部。</段玉裁注>
</內容>

<說文字頭>循</說文字頭>
<內容>
<許慎釋>行也。</許慎釋>
<段玉裁注>各本作行順也。淺人妄增耳。依〈大誓〉正義、《衆經音義》所引訂。行今音讀下孟反。如〈月令〉循行國邑、出行田原、循行縣（⿰県系）鄙、《周禮》〔注〕行夜皆是也。〈釋詁〉「遹遵率循也。引伸爲撫循、爲循循有序。</段玉裁注>
<許慎釋>从彳，盾聲。</許慎釋>
<段玉裁注>詳遵切，十二部。</段玉裁注>
</內容>

<說文字頭>彶</說文字頭>
<內容>
<許慎釋>急行也。</許慎釋>
<段玉裁注>急彶曡韵。凡用汲汲字、乃彶彶之叚借也。</段玉裁注>
<許慎釋>从彳，及聲。</許慎釋>
<段玉裁注>居立切，七部。</段玉裁注>
</內容>

<說文字頭><img src="076B-01">𢕬</img></說文字頭>
<內容>
<許慎釋>行皃。</許慎釋>
<段玉裁注>〈吳都賦〉：㒊譶澩㺒。㒊當从彳。《廣韵》：？、衆行皃。</段玉裁注>
<許慎釋>从彳，歰聲。</許慎釋>
<段玉裁注>穌合切，七部。</段玉裁注>
<許慎釋>一曰此與馺同。</許慎釋>
<段玉裁注>一說？卽馺字也。馺、馬行相及也。</段玉裁注>
</內容>

<說文字頭>微</說文字頭>
<內容>
<許慎釋>隱行也。</許慎釋>
<段玉裁注>𢼸訓眇。微从彳、訓隱行。叚借通用微而？不行。〈邶風〉：微我無酒。又假微爲非。</段玉裁注>
<許慎釋>从彳，𢼸聲。</許慎釋>
<段玉裁注>無非切，十五部。</段玉裁注>
<許慎釋>《春秋傳》曰：白公其徒微之。</許慎釋>
<段玉裁注>《左傳》哀十六年文。杜曰。微、匿也與〈釋詁〉匿微也互訓。皆言隱、不言行。？之叚借字也。此偁傳說叚借。</段玉裁注>
</內容>

<說文字頭>徥</說文字頭>
<內容>
<許慎釋>徥徥行皃也。</許慎釋>
<段玉裁注>《方言》「徥用行也。郭曰。徥皆行皃。度揩反。《集韵》曰。徍徥、行皃。於佳度皆二切。</段玉裁注>
<許慎釋>从彳，是聲。</許慎釋>
<段玉裁注>是支切，十六部。</段玉裁注>
<許慎釋>《爾雅》曰：徥則也。</許慎釋>
<段玉裁注>今本〈釋言〉作是則也。葢古《爾雅》假徥爲是也。此偁《爾雅》說叚借。</段玉裁注>
</內容>

<說文字頭>徐</說文字頭>
<內容>
<許慎釋>安行也。从彳，余聲。</許慎釋>
<段玉裁注>似魚切，五部。</段玉裁注>
</內容>

<說文字頭>𢓡</說文字頭>
<內容>
<許慎釋>行平易也。</許慎釋>
<段玉裁注>《廣雅》「𢓡𢓡行也。按凡平訓皆當作𢓡。今則夷行𢓡廢矣。</段玉裁注>
<許慎釋>从彳，夷聲。</許慎釋>
<段玉裁注>以脂切，十五部。</段玉裁注>
</內容>

<說文字頭><img src="076B-02"><pb n="77-1"/>𢖊</img></說文字頭>
<內容>
<許慎釋>使也。</許慎釋>
<段玉裁注>疑使上當有𢖊𢓱二字。〈周頌〉「莫予？蜂。蜂本又作夆。毛曰。？夆、𤸪曳也。釋訓作甹夆、𤸪曳也。𢖊𢓱、葢甹夆之正字。𤸪曳者，使之也。〈大雅〉〔傳〕曰：？，使也。</段玉裁注>
<許慎釋>从彳，䛣聲。</許慎釋>
<段玉裁注>按此疑誤。言部無䛣。當作从彳、从言、甹聲。普丁切。十一部。《玉篇》云：俗作𢓳。</段玉裁注>
</內容>

<說文字頭><img src="076B-03">𢓱</img></說文字頭>
<內容>
<許慎釋>使也。</許慎釋>
<段玉裁注>疑當作𢖊𢓱也三字。</段玉裁注>
<許慎釋>从彳，夆聲。</許慎釋>
<段玉裁注>？容切，九部。</段玉裁注>
<許慎釋>讀若𧒒。</許慎釋>
<段玉裁注>各本作螽。誤。𧒒者蠭之省。</段玉裁注>
</內容>

<說文字頭>㣤</說文字頭>
<內容>
<許慎釋>迹也。</許慎釋>
<段玉裁注>〈豳風〉「籩豆有踐。箋云：踐、行列皃。按踐同㣤。故云行列皃。</段玉裁注>
<許慎釋>从彳，戔聲。</許慎釋>
<段玉裁注>慈衍切，十四部。</段玉裁注>
</內容>

<說文字頭>徬</說文字頭>
<內容>
<許慎釋>附行也。</許慎釋>
<段玉裁注>牛人。共兵車之牛與其牽徬。注曰：牽徬、在轅外輓牛也。人御之。居其前曰牽。居其旁曰徬。按傍，附也。从人、徬、附行也。从彳。此音同義微別也。</段玉裁注>
<許慎釋>从彳，旁聲。</許慎釋>
<段玉裁注>蒲浪切，十部。</段玉裁注>
</內容>

<說文字頭>徯</說文字頭>
<內容>
<許慎釋>待也。</許慎釋>
<段玉裁注>《孟子》引書徯我后。趙曰。徯，待也。</段玉裁注>
<許慎釋>从彳，奚聲。</許慎釋>
<段玉裁注>胡計切。十六部。按書孟音義、《廣韵》、《玉篇》、《集韵》、《說文》篆韵諩皆上聲。疑胡計誤。</段玉裁注>
</內容>

<說文字頭>蹊</說文字頭>
<內容>
<許慎釋>徯或从足。</許慎釋>
<段玉裁注>《左傳》「牽牛以蹊人之田。《孟子》：山徑之蹊。〈月令〉「塞徯徑。凡始行之以待後行之徑曰蹊。引伸之義也。今人畫爲二字。音則徯上蹊平。誤矣。</段玉裁注>
</內容>

<說文字頭>待</說文字頭>
<內容>
<許慎釋>竢<pb n="77-2"/>也。</許慎釋>
<段玉裁注>立部曰。竢待也。</段玉裁注>
<許慎釋>从彳，寺聲。</許慎釋>
<段玉裁注>徒在切。一部。今人易其語曰等。</段玉裁注>
</內容>

<說文字頭>㣙</說文字頭>
<內容>
<許慎釋>行㣙㣙也。</許慎釋>
<段玉裁注>㣙㣙葢與小弁踧踧同。行平易也。皆徒厤切。《玉篇》云：㣙除又切。與宙同。古往今來無極之名。</段玉裁注>
<許慎釋>从彳，由聲。</許慎釋>
<段玉裁注>古音在三部。</段玉裁注>
</內容>

<說文字頭>徧</說文字頭>
<內容>
<許慎釋>帀也。</許慎釋>
<段玉裁注>帀部曰。帀、𠣘也。勹部曰。𠣘、帀徧也。</段玉裁注>
<許慎釋>从彳，扁聲。</許慎釋>
<段玉裁注>比薦切。十二部。禮、《禮記》多假辯字爲之。</段玉裁注>
</內容>

<說文字頭>徦</說文字頭>
<內容>
<許慎釋>至也。</許慎釋>
<段玉裁注>《方言》曰：徦𢓜至也。邠唐冀兖之閒曰徦。或曰𢓜。按𢓜古格字。徦今本《方言》作假。非也。《集韵》四十禡可證。《毛詩》三頌假字或訓大也。或訓至也。訓至則爲徦之假借。《尙書》古文作格。今文作假。如假于上下是也。亦徦之假借。</段玉裁注>
<許慎釋>从彳，叚聲。</許慎釋>
<段玉裁注>古雅切。五部。郭樸音駕。</段玉裁注>
</內容>

<說文字頭><img src="077A-01">𢓴</img></說文字頭>
<內容>
<許慎釋>卻也。从彳日夊。</許慎釋>
<段玉裁注>彳，行也。行而日日遲曳。是退也。夊、行遲曳夊夊也。他內切，十五部。</段玉裁注>
<許慎釋>一曰行遲。</許慎釋>
<段玉裁注>四字疑後增。</段玉裁注>
</內容>

<說文字頭><img src="077A-02">𢓇</img></說文字頭>
<內容>
<許慎釋>𢓴或从內。</許慎釋>
</內容>

<說文字頭><img src="077A-03">𨓤</img></說文字頭>
<內容>
<許慎釋>古文从辵。</許慎釋>
<段玉裁注>今字多用古文。不用小篆。</段玉裁注>
</內容>

<說文字頭>後</說文字頭>
<內容>
<許慎釋>遲也。从彳幺夊。幺夊者後也。</許慎釋>
<段玉裁注>各本奪二字，今補。幺者小也。小而行遲。後可知矣。故从幺夊會意。胡口切，四部。</段玉裁注>
</內容>

<說文字頭><img src="077A-04">𨒥</img></說文字頭>
<內容>
<許慎釋>古文後。从辵。</許慎釋>
</內容>

<說文字頭>徲</說文字頭>
<內容>
<許慎釋>久也。</許慎釋>
<段玉裁注>久疑當作夂。</段玉裁注>
<許慎釋>从彳，犀聲，讀若遲。</許慎釋>
<段玉裁注>杜兮切。十五部。按《廣韵》？杜奚切。久待也。無徲字《玉篇》、《集韵》有徲無？。未知孰是。《廣雅》「徲徲往來也。丈尸反。</段玉裁注>
</內容>

<說文字頭>很</說文字頭>
<內容>
<許慎釋>不聽從也。一曰行難也。从彳。𥃩聲。</許慎釋>
<段玉裁注>胡𢡆切，十三部。</段玉裁注>
<許慎釋>一曰盭也。</許慎釋>
<段玉裁注>盭、弼戾也。《韵會》無此四字。</段玉裁注>
</內容>

<說文字頭>㣫</說文字頭>
<內容>
<許慎釋>相迹也。</許慎釋>
<段玉裁注>後迹與前迹相繼也。元應合踵㣫爲一字。</段玉裁注>
<許慎釋>从彳，重聲。</許慎釋>
<段玉裁注>之隴切，九部。</段玉裁注>
</內容>

<說文字頭>得</說文字頭>
<內容>
<許慎釋>行有所㝵也。</許慎釋>
<段玉裁注>㝵各本作得誤。今正。見部曰。䙷，取也。行而有所取。是曰得也。《左傳》曰：凡獲器用曰得。</段玉裁注>
<許慎釋>从彳，䙷聲。</許慎釋>
<段玉裁注>多則切，一部。</段玉裁注>
</內容>

<說文字頭><img src="077A-05">㝵</img></說文字頭>
<內容>
<許慎釋>古文省彳。</許慎釋>
<段玉裁注>按此字已見於見部。與得並爲小篆。義亦少異。</段玉裁注>
</內容>

<說文字頭>徛</說文字頭>
<內容>
<許慎釋>舉脛有渡也。</許慎釋>
<段玉裁注>釋宫曰。石杠謂之徛。郭曰。聚石水中以爲步渡彴也。音居義反。</段玉裁注>
<許慎釋>从彳，奇聲。</許慎釋>
<段玉裁注>去奇切，古音在十七部。</段玉裁注>
</內容>

<說文字頭><img src="077A-06">𢓈</img></說文字頭>
<內容>
<許慎釋>行示也。</許慎釋>
<段玉裁注>〈大司馬〉。斬牲以左右徇陳曰。不用命者斬之。小子。凡師田、斬牲以左右徇陳。陸德明引《古今字詁》曰。徇，巡也。按如〈項羽傳〉。徇廣陵、徇下縣（⿰県系）。李奇曰。徇，略也。如淳曰。徇音撫<pb n="78"/>循之循。此古用循巡字、漢用徇字之證。此《古今字詁》之義也。</段玉裁注>
<許慎釋>从彳，勻聲。</許慎釋>
<段玉裁注>古勻旬同用。故亦作徇。詞閏切，十二部。</段玉裁注>
<許慎釋>司馬法。斬以𢓈。</許慎釋>
<段玉裁注>許引司馬法者凡八。</段玉裁注>
</內容>

<說文字頭>律</說文字頭>
<內容>
<許慎釋>均布也。</許慎釋>
<段玉裁注>均律雙聲。均古音同匀也。易曰。師出以律。《尙書》「正日。同律度量衡。《爾雅》「坎律銓也。律者所以笵天下之不一而歸於一。故曰均布也。</段玉裁注>
<許慎釋>从彳，聿聲。</許慎釋>
<段玉裁注>呂戌切，十五部。</段玉裁注>
</內容>

<說文字頭>御</說文字頭>
<內容>
<許慎釋>使馬也。</許慎釋>
<段玉裁注>《周禮》六藝。四曰五馭。大宰注曰：凡言馭者，所以？之內之於善。此引伸之義也。</段玉裁注>
<許慎釋>从彳缷。</許慎釋>
<段玉裁注>按缷亦聲。牛據切，五部。</段玉裁注>
</內容>

<說文字頭><img src="077B-01">馭</img></說文字頭>
<內容>
<許慎釋>古文御。从又馬。</許慎釋>
<段玉裁注>惟見《周禮》。</段玉裁注>
</內容>

<說文字頭>亍</說文字頭>
<內容>
<許慎釋>步止也。</許慎釋>
<段玉裁注>〈魏都賦〉曰。澤馬亍阜。赭白馬賦曰。秀騏齊亍。</段玉裁注>
<許慎釋>从反彳讀若畜。</許慎釋>
<段玉裁注>丑玉切，三部。</段玉裁注>
</內容>
<重文>文三十七　　重七</重文>
<說文字頭>廴</說文字頭>
<內容>
<許慎釋>長行也。</許慎釋>
<段玉裁注>《玉篇》曰：今作引。是引弓字行而廴廢也。</段玉裁注>
<許慎釋>从彳引之。</許慎釋>
<段玉裁注>引長之也。余忍切，十二部。</段玉裁注>
<許慎釋>凡廴之屬皆从廴。</許慎釋>
</內容>

<說文字頭>廷</說文字頭>
<內容>
<許慎釋>朝中也。</許慎釋>
<段玉裁注>朝中者，中於朝也。古外朝、治朝、燕朝、皆不屋。在廷。故雨霑服失容則廢。</段玉裁注>
<許慎釋>从廴，壬聲。</許慎釋>
<段玉裁注>特丁切。十一部。甘祿字書、佩觿音定。《廣韵》同。</段玉裁注>
</內容>

<說文字頭>𢌛</說文字頭>
<內容>
<許慎釋>行也。</許慎釋>
<段玉裁注>此與〈辵部〉延征字音義同。漢武帝年號延和字如此作。今《漢書》多誤爲以然切之延。又或改爲从辵之延。亦非也。</段玉裁注>
<許慎釋>从廴，正聲。</許慎釋>
<段玉裁注>諸盈切，十一部。</段玉裁注>
</內容>

<說文字頭>建</說文字頭>
<內容>
<許慎釋>立朝律也。</許慎釋>
<段玉裁注>今謂凡豎立爲建。許云：立朝律也。此必古義。今未攷出。</段玉裁注>
<許慎釋>从聿。
<段玉裁注>律省也。</段玉裁注>
<許慎釋>从廴。
<段玉裁注>廷省也。居萬切，十四部。</段玉裁注>
</內容>
<重文>文四</重文>
<說文字頭>㢟</說文字頭>
<內容>
<許慎釋>安步㢟㢟也。从廴止。</許慎釋>
<段玉裁注>引而復止、是安步也。丑連切。十四部。魏志。鍾會兄子毅及峻辿下獄。裴曰。辿勑連反。按卽㢟字也。止之隷變作山。</段玉裁注>
<許慎釋>凡㢟之屬皆从㢟。</許慎釋>
</內容>

<說文字頭>延</說文字頭>
<內容>
<許慎釋>長行也。</許慎釋>
<段玉裁注>本義訓長行。引伸則專訓長。《方言》曰：延長也。凡施於年者謂之延。又曰。延徧也。</段玉裁注>
<許慎釋>从㢟，厂聲。</許慎釋>
<段玉裁注>〈厂部〉曰。象抴引之形。余制切，虒延？皆以爲聲。今篆體各異。非也。厂延虒？古音在十六部。故〈大雅〉施於條枚。《呂氏春秋》、《韓詩外傳》、《新序》皆作延于條枚。延音讀如移也。今音以然切。則十四部。</段玉裁注>
</內容>
<重文>文二</重文>
<說文字頭>行</說文字頭>
<內容>
<許慎釋>人之步趨也。</許慎釋>
<段玉裁注>步，行也。趨，走也。二者一徐一疾。皆謂之行。統言之也。《爾雅》「室中謂之時。堂上謂之行。堂下謂之步。門外謂之趨。中庭謂之走。大路謂之奔。析言之也。引伸爲巡行、行列、行事、德行。</段玉裁注>
<許慎釋>从彳亍。</許慎釋>
<段玉裁注>彳、小步也。亍、步止也。戶庚切，古音在十部。</段玉裁注>
<許慎釋>凡行之屬皆从行。</許慎釋>
</內容>

<說文字頭>術</說文字頭>
<內容>
<許慎釋>邑中道也。</許慎釋>
<段玉裁注>邑，國也。引伸爲技術。</段玉裁注>
<許慎釋>从行，朮聲。</許慎釋>
<段玉裁注>食聿切，十五部。</段玉裁注>
</內容>

<說文字頭>街</說文字頭>
<內容>
<許慎釋>四通道也。</許慎釋>
<段玉裁注>《風俗通》曰：街，攜也。離也。四出之路、攜離而別也。按此以曡韵爲訓。</段玉裁注>
<許慎釋>从行，圭聲。</許慎釋>
<段玉裁注>古膎切，十六部。</段玉裁注>
</內容>

<說文字頭>衢</說文字頭>
<內容>
<許慎釋>四達謂之衢。</許慎釋>
<段玉裁注>〈釋宮〉文。《釋名》曰：四達曰衢。齊魯閒謂四齒杷爲欋。欋杷地則有四處。此道似之也。按中山經。宣山桑枝四衢。少室山木曰<pb n="78-3"/>帝休。枝五衢。天問。靡萍九衢。《淮南書》「木大則根欋。皆謂䢒逪岐出。</段玉裁注>
<許慎釋>从行，瞿聲。</許慎釋>
<段玉裁注>其俱切，五部。</段玉裁注>
</內容>

<說文字頭>𧘂</說文字頭>
<內容>
<許慎釋>通道也。</許慎釋>
<段玉裁注>衝通曡韵。引伸之義爲當也。向也。突也。</段玉裁注>
<許慎釋>从行，童聲。</許慎釋>
<段玉裁注>昌容切。九部。今作衝。</段玉裁注>
<許慎釋>《春秋傳》曰：及𧘂以擊之。</許慎釋>
<段玉裁注>《左傳》昭元年文。各本以下有戈字。李燾本無。按上云子南執戈逐之。則云以擊之。不再出戈是也。今傳作擊之以戈。亦是淺人所改。</段玉裁注>
</內容>

<說文字頭>衕</說文字頭>
<內容>
<許慎釋>通街也。</許慎釋>
<段玉裁注>衕通曡韵。今京師衚衕字如此作。</段玉裁注>
<許慎釋>从行，周聲。</許慎釋>
<段玉裁注>徒弄切，九部。</段玉裁注>
</內容>

<說文字頭><img src="078A-01">𧗸</img></說文字頭>
<內容>
<許慎釋>迹也。</許慎釋>
<段玉裁注>此與彳部㣤音義同。</段玉裁注>
<許慎釋>从行，戔聲。</許慎釋>
<段玉裁注>才綫切，十四部。</段玉裁注>
</內容>

<說文字頭>衙</說文字頭>
<內容>
<許慎釋>衙衙。</許慎釋>
<段玉裁注>依《廣韵》九魚補二字。</段玉裁注>
<許慎釋>行皃。</許慎釋>
<段玉裁注>九辯。導飛廉之衙衙。王注：風伯次且而埽塵也。按衙衙是行列之意。後人因以所治爲衙。</段玉裁注>
<許慎釋>从行，吾聲。</許慎釋>
<段玉裁注>魚舉切，又音牙。五部。</段玉裁注>
</內容>

<說文字頭>衎</說文字頭>
<內容>
<許慎釋>行喜皃。</許慎釋>
<段玉裁注>〈小雅〉〔毛傳〕曰：衎，樂也。</段玉裁注>
<許慎釋>从行，干聲。</許慎釋>
<段玉裁注>空旱切，十四部。</段玉裁注>
</內容>

<說文字頭><img src="078A-02">𧗳</img></說文字頭>
<內容>
<許慎釋>行且賣也。</許慎釋>
<段玉裁注>《周禮》「飾行儥慝。大鄭云：儥，賣也。慝，惡也。謂行且賣姦僞惡物者。後鄭云：謂使人行賣惡物於市。巧飾之令欺誑？者。</段玉裁注>
<許慎釋>从行言。</許慎釋>
<段玉裁注>黃絢切。十四部。言亦聲也。</段玉裁注>
</內容>

<說文字頭>衒</說文字頭>
<內容>
<許慎釋>𧗳或从玄。</許慎釋>
<段玉裁注>依或字諧聲。則在十二部。</段玉裁注>
</內容>

<說文字頭><img src="078B-02">𧗿</img></說文字頭>
<內容>
<許慎釋>將𧗿也。</許慎釋>
<段玉裁注>𧗿也今本作衞也。誤。將、如鳥將雛之將。古不分平去也。𧗿，導也。循也。今之率字。率行而𧗿廢矣。率者，捕鳥畢（）也。將帥字古衹作將𧗿。帥行而𧗿又廢矣。帥者，佩巾也。𧗿與〈辵部〉䢦音義同。</段玉裁注>
<許慎釋>从行，率聲。</許慎釋>
<段玉裁注>所律切，十五部。</段玉裁注>
</內容>

<說文字頭>衞</說文字頭>
<內容>
<許慎釋>宿衞也。</許慎釋>
<段玉裁注>宮正。夕擊？而比之。注：暮行夜以比直宿者。宮伯。掌王宮之士庶子凡在版者。大鄭云：庶子宿衞之官。後鄭云：衞王宮者必居四角四中。於徼𠋫便也。漢有衞尉掌宮門衞屯兵。</段玉裁注>
<許慎釋>从韋帀行。</許慎釋>
<段玉裁注>韋者，圍之省。圍守也。帀，？也。韋亦聲。于歲切，十五部。</段玉裁注>
<許慎釋>行。</許慎釋>
<段玉裁注>逗。</段玉裁注>
<許慎釋>列也。</許慎釋>
<段玉裁注>依《韵會》訂。此釋从行之意。行者，列也。今音讀如杭。别於步趨之行。衞从三字會意。</段玉裁注>
</內容>
<重文>文十二　　重一</重文>
<說文字頭>齒</說文字頭>
<內容>
<許慎釋>口齗骨也。</許慎釋>
<段玉裁注>鄭注《周禮》曰：人生齒而體僃。男八月、女七月而生齒。</段玉裁注>
<許慎釋>象口齒之形。</許慎釋>
<段玉裁注>？者，象齒。餘？字也。</段玉裁注>
<許慎釋>止聲。</許慎釋>
<段玉裁注>昌里切，一部。</段玉裁注>
<許慎釋>凡齒之屬皆从齒。</許慎釋>
</內容>

<說文字頭><img src="078B-02">𠚒</img></說文字頭>
<內容>
<段玉裁注>从小徐也。大徐本誤。</段玉裁注>
<許慎釋>古<pb n="79-1"/>文齒字。</許慎釋>
<段玉裁注>古文獨體象形。不加聲旁。</段玉裁注>
</內容>

<說文字頭>齗</說文字頭>
<內容>
<許慎釋>齒本肉也。</許慎釋>
<段玉裁注>各本無肉。元應兩引作齒肉也。《篇》、《韵》皆作齒根肉也，今補。齗爲肉。故上文齒爲齗骨。此骨出肉外。故肉爲骨本。魯世家。甚矣魯道之衰也。洙泗之閒齗齗如也。〈地理志〉云：魯濱洙泗。其民涉渡。幼者扶老者而代其任。俗既薄。長老不自安。與幼者相讓。故曰魯道衰。洙泗之閒齗齗如也。按彼此爭辤。露其齒本。故曰齗齗。徐廣五艱反。又按《曲禮》：𥬇不至矧。鄭云：齒本曰矧。大𥬇則見。矧正齗之近部叚借字也。</段玉裁注>
<許慎釋>从齒，斤聲。</許慎釋>
<段玉裁注>魚斤切，十三部。</段玉裁注>
</內容>

<說文字頭>齔</說文字頭>
<內容>
<許慎釋>毀齒也。男八月生齒。八歲而齔。女七月生齒。七歲而齔。从齒匕。</許慎釋>
<段玉裁注>各本篆作齔。云从齒、从七。初忍初覲二音。殆傅會七聲爲之。今按其字从齒𠤎。𠤎，變也。今音呼？切，古音如貨。本命曰。陰以陽化。陽以陰變。故男以八月生齒。八歲而毀。女七月生齒。七歲而毀。毀與化義同音近。元應書卷五。齔舊音差貴切。卷十一。舊音羌貴切。然則古讀如未韵之？。葢本从匕。匕亦聲。轉入寘至韵也。自誤从七旁。元應云初忍切。孫愐云初堇切。《廣韵》乃初覲切。《集韵》乃初<pb n="79-2"/>問恥問二切。其形唐宋人又譌齓从乚。絕不可通矣。今當依舊音差貴切。古音葢在十七部。</段玉裁注>
</內容>

<說文字頭>䶦</說文字頭>
<內容>
<許慎釋>齒相値也。</許慎釋>
<段玉裁注>今《左傳》作幘。譌字也。古無幘。則述傳時無此字也。杜云：齒上下相値也。按謂上下齒整齊相對。《詩》所云如瓠屖。</段玉裁注>
<許慎釋>从齒，責聲。</許慎釋>
<段玉裁注>士革切，十六部。</段玉裁注>
<許慎釋>一曰齧也。</許慎釋>
<段玉裁注>别一義。</段玉裁注>
<許慎釋>《春秋傳》曰：皙䶦。</許慎釋>
<段玉裁注>定九年文。按皙謂人色白。與䶦二事。</段玉裁注>
</內容>

<說文字頭>齜</說文字頭>
<內容>
<許慎釋>齒相齘也。</許慎釋>
<段玉裁注>齘各本誤齗。李本不誤。《廣韵》：？？、齒不正。上士佳、下五佳切。《玉篇》曰：？亦作？。</段玉裁注>
<許慎釋>一曰開口見齒之皃。</許慎釋>
<段玉裁注>《管子》曰。東郭有狗啀啀。旦莫欲齧我椵。啀啀、露齒之皃。</段玉裁注>
<許慎釋>从齒，此聲。</許慎釋>
<段玉裁注>各本作柴省聲。淺人改也。</段玉裁注>
<許慎釋>讀若柴。</許慎釋>
<段玉裁注>仕街切，十六部。</段玉裁注>
</內容>

<說文字頭>齘</說文字頭>
<內容>
<許慎釋>齒相切也。</許慎釋>
<段玉裁注>謂上下齒緊相摩切也。相切則有聲。故三倉云：齘、鳴齒也。函人爲甲。衣之欲其無齘也。大鄭云：齘謂如齒齘。不齘則隨人身便利。《方言》「齘，怒也。郭曰。言噤齘也。噤亦作䫴。《篇》、《韵》皆云：䫴齘、切齒怒。</段玉裁注>
<許慎釋>从齒，？聲。</許慎釋>
<段玉裁注>胡介切，十五部。</段玉裁注>
</內容>

<說文字頭>齞</說文字頭>
<內容>
<許慎釋>張口見齒也。</許慎釋>
<段玉裁注>依《文選》注訂。登徒子好色賦。齞脣歷齒。</段玉裁注>
<許慎釋>从齒，只聲。</許慎釋>
<段玉裁注>研繭切，古音在十六部。</段玉裁注>
</內容>

<說文字頭>𪙊</說文字頭>
<內容>
<許慎釋>齒差也。</許慎釋>
<段玉裁注>差當作齹。</段玉裁注>
<許慎釋>从齒，兼聲。</許慎釋>
<段玉裁注>五緘切。七部。《廣韵》語廉切。</段玉裁注>
</內容>

<說文字頭>齺</說文字頭>
<內容>
<許慎釋>齒拹也。</許慎釋>
<段玉裁注>拹今本作搚。手部曰。拹一曰拉也。齒拉者，謂齒折也。</段玉裁注>
<許慎釋>一曰馬口中橜也。</許慎釋>
<段玉裁注>〈司馬相如傳〉「猶時有銜橜之變。張揖曰。銜、馬勒銜也。橜、騑馬口長銜也。司馬貞曰。周遷《輿服志》云：鉤逆上者爲橜。橜在銜中。以鐵爲之。大如雞子。〈鹽鐵論〉云：無銜橜而禦悍馬是也。</段玉裁注>
<許慎釋>从齒，芻聲。</許慎釋>
<段玉裁注>側鳩切。四部。《廣雅》、《廣韵》及《管子》注士角切。</段玉裁注>
<許慎釋>一曰齰也。</許慎釋>
<段玉裁注>《廣雅》齺齧也本此。按《管子》「車轂？騎。連伍而行。荀卿子。齺然上下相信。而天下莫之敢當。二書於齰義差近。齧則齒近物。《廣韵》曰：。齺、齒相近皃。</段玉裁注>
</內容>

<說文字頭>齱</說文字頭>
<內容>
<許慎釋>齱齵。</許慎釋>
<段玉裁注>逗。曡韵。</段玉裁注>
<許慎釋>齒不正也。</許慎釋>
<段玉裁注>《廣韵》齱下曰。齱齵、齒偏。齵下曰。齱齵。</段玉裁注>
<許慎釋>从齒，取聲。</許慎釋>
<段玉裁注>側鳩切，四部。</段玉裁注>
</內容>

<說文字頭>齵</說文字頭>
<內容>
<許慎釋>齱齵也。从齒，禺聲。</許慎釋>
<段玉裁注>五婁切。四部。按二字各本譌亂。今依《廣韵》正之。</段玉裁注>
</內容>

<說文字頭>䶥</說文字頭>
<內容>
<許慎釋>䶥齬。</許慎釋>
<段玉裁注>逗。曡韵。</段玉裁注>
<許慎釋>齒不相値也。</許慎釋>
<段玉裁注>《廣韵》曰：。齟齬、不相當也。或作鉏鋙。上牀呂切。下魚巨切。按〈金部〉？下云：鉏？也。？或作鋙。《周禮》〔注〕作鉏牙。《左傳》西鉏吾以鉏吾爲名。牙吾古音皆在<pb n="80"/>九魚。古齟字有單用者。〈東方朔傳〉曰：齟者，齒不正也。許書各本䶥訓齬齒也。齬訓齒不相値也。二篆自當類廁。各本離之甚遠。又䶥側加切。齬魚舉切。全失古語曡韵之理。葢由䶥之字變爲齟。齬之字變爲齖。因以䶥齖並入麻韵。而與齬畫分異處耳。今从齱齵之例正之。不爲專輒也。</段玉裁注>
<許慎釋>从齒，虘聲。</許慎釋>
<段玉裁注>大徐側加切。按古音在五部。當依《廣韵》牀呂切。篆韵諩鉏阻反。</段玉裁注>
</內容>

<說文字頭>齬</說文字頭>
<內容>
<許慎釋>䶥齬也。从齒，吾聲。</許慎釋>
<段玉裁注>魚舉切，五部。</段玉裁注>
</內容>

<說文字頭><img src="079B-01">𪘓</img></說文字頭>
<內容>
<許慎釋>齒差跌皃。</許慎釋>
<段玉裁注>差者，不値也。跌者踢也。齒差跌、謂參差踼跌不平正也。</段玉裁注>
<許慎釋>从齒，佐聲。</許慎釋>
<段玉裁注>鉉曰。佐當是𡯛。傳寫之誤。《說文》無佐字。昨何切，十七部。</段玉裁注>
<許慎釋>《春秋傳》「鄭有子𪘓。</許慎釋>
<段玉裁注>見《左傳》昭十六年。今傳作齹。實一字也。《釋文》曰：齹、《字林》才可士知二反。《說文》作𪘓。云齒差跌也。在河千多二反。是《字林》始有齹。各本《說文》乃以齹篆先𪘓。而別爲音義。誤甚。今刪（⿰刂）之。古人名字相應。或以相反爲相應。齹者不齊。故爲嬰齊之字也。</段玉裁注>
</內容>

<說文字頭>齤</說文字頭>
<內容>
<許慎釋>缺齒也。一曰曲齒。</許慎釋>
<段玉裁注>缺齒者，？也。曲齒者，上云齒差跌。今俗云齒䶕也。按《淮南》道應訓。若士齤然而𥬇。謂露其齒病而𥬇也。</段玉裁注>
<許慎釋>从齒，𥸭聲。讀又若權。</許慎釋>
<段玉裁注>按云又者，謂？讀若書卷。齤讀同。又讀若權也。大徐刪（⿰刂）又。非。巨貟切，十四部。</段玉裁注>
</內容>

<說文字頭>齳</說文字頭>
<內容>
<許慎釋>無齒也。</許慎釋>
<段玉裁注>《韓詩外傳》「以爲姣好邪。則大公年七十二。齳然而齒墮矣。</段玉裁注>
<許慎釋>从齒，軍聲。</許慎釋>
<段玉裁注>魚吻切，十三部。</段玉裁注>
</內容>

<說文字頭>齾</說文字頭>
<內容>
<許慎釋>缺齒也。</許慎釋>
<段玉裁注>引伸凡缺皆曰？。《左傳》曰：兩軍之士皆未慭也。杜曰。憖，缺也。《釋文》「憖魚覲反。又魚轄反。按憖得有魚轄反者，正因本或作？。陸氏失於不分別言之耳。正義曰。憖者缺之皃。今人猶謂缺爲憖。所據本必作？。故如此云：下文葢有一本作憖之語。亦爲淺人刪（⿰刂）之矣。</段玉裁注>
<許慎釋>从齒，獻聲。</許慎釋>
<段玉裁注>五轄切。十五部。獻聲在十四部。合音也。</段玉裁注>
</內容>

<說文字頭>䶙</說文字頭>
<內容>
<許慎釋>齗腫也。从齒，巨聲。</許慎釋>
<段玉裁注>巨主切。五部。《廣韵》其呂切。</段玉裁注>
</內容>

<說文字頭>齯</說文字頭>
<內容>
<許慎釋>老人齒。</許慎釋>
<段玉裁注>〈魯頌〉「黃髮兒齒。〈釋詁〉曰：黃髮齯齒，壽也。《釋名》曰：九十或曰齯齒。大齒落盡。更生細者。如小兒齒也。按《毛詩》作兒。古文。他書作齯。今文也。</段玉裁注>
<許慎釋>从齒，兒聲。</許慎釋>
<段玉裁注>此形聲包會意。五雞切，十六部。</段玉裁注>
</內容>

<說文字頭>齮</說文字頭>
<內容>
<許慎釋>齧也。</許慎釋>
<段玉裁注>史、漢田儋傳。齮齕用事者墳墓。如淳曰。齮齕、猶齚齧也。齕，齩也。按凡從奇之字多訓偏。如掎訓偏引、齮訓側齧。《索隱》〔注〕高紀云：許愼以爲側齧。</段玉裁注>
<許慎釋>从齒，奇聲。</許慎釋>
<段玉裁注>魚綺切，古音在十七部。</段玉裁注>
</內容>

<說文字頭><img src="080A-01">𪗨</img></說文字頭>
<內容>
<許慎釋>齚齒也。</許慎釋>
<段玉裁注>謂齚物而外露之齒也。故從齒出。</段玉裁注>
<許慎釋>从齒，出聲。</許慎釋>
<段玉裁注>仕乙切，十五部。</段玉裁注>
</內容>

<說文字頭>齰</說文字頭>
<內容>
<許慎釋>齧也。</許慎釋>
<段玉裁注>《漢書》灌夫傳。齰舌自殺。鄧通傳。使大子齰癰。</段玉裁注>
<許慎釋>从齒，昔聲。</許慎釋>
<段玉裁注>側革切，古音在五部。</段玉裁注>
</內容>

<說文字頭>齚</說文字頭>
<內容>
<許慎釋>齰或从乍。</許慎釋>
<段玉裁注>乍聲亦五部也。</段玉裁注>
</內容>

<說文字頭>䶢</說文字頭>
<內容>
<許慎釋>齧也。从齒，咸聲。</許慎釋>
<段玉裁注>工咸切，《廣韵》苦洽切。古音在七部。</段玉裁注>
</內容>

<說文字頭>齦</說文字頭>
<內容>
<許慎釋>齧也。</許慎釋>
<段玉裁注>此與豕部豤音義同。疑古衹作豤。齦者後出分別之字也。今人又用爲齗字矣。</段玉裁注>
<許慎釋>从齒，𥃩聲。</許慎釋>
<段玉裁注>康很切，十三部。</段玉裁注>
</內容>

<說文字頭><img src="080A-02">𪗙</img></說文字頭>
<內容>
<許慎釋>齒見皃。</許慎釋>
<段玉裁注>《廣韵》曰：。𪘪𪗙、齒不正。</段玉裁注>
<許慎釋>从齒，干聲。</許慎釋>
<段玉裁注>五版切，十四部。</段玉裁注>
</內容>

<說文字頭><img src="080A-03">𪘧</img></說文字頭>
<內容>
<許慎釋>𪘧。</許慎釋>
<段玉裁注>此複舉字之未刪（⿰刂）者。</段玉裁注>
<許慎釋>齚也。从齒，卒聲。</許慎釋>
<段玉裁注>昨𣳚切，十五部。</段玉裁注>
</內容>

<說文字頭><img src="080A-04">𪗿</img></說文字頭>
<內容>
<許慎釋>齒分骨聲。从齒。𠛱聲。</許慎釋>
<段玉裁注>《篇》、《韵》皆作䶛。</段玉裁注>
<許慎釋>讀若剌。</許慎釋>
<段玉裁注>盧達切，十五部。</段玉裁注>
</內容>

<說文字頭>齩</說文字頭>
<內容>
<許慎釋>齧骨也。</許慎釋>
<段玉裁注>俗以鳥鳴之咬爲齩齧。</段玉裁注>
<許慎釋>从齒，交聲。</許慎釋>
<段玉裁注>五巧切，二部。</段玉裁注>
</內容>

<說文字頭><img src="080A-05">𪙇</img></說文字頭>
<內容>
<許慎釋>齒差也。</許慎釋>
<段玉裁注>此與𪙊訓齒差義異。謂齒相摩切也。齒與齒相切。必參差上下之。差卽今磋磨字也。引伸之義、摩物曰？。〈衞風〉「如切如瑳。如琢如摩。〈釋器〉曰：骨謂之切。象謂之瑳。玉謂之琢。石謂之摩。切亦作？。瑳亦作磋。摩亦作磨。差者正字。瑳磋皆加偏旁字也。</段玉裁注>
<許慎釋>从齒，㞕聲，讀若切。</許慎釋>
<段玉裁注>千結切，十二部。</段玉裁注>
</內容>

<說文字頭><img src="080A-06">𪗾</img></說文字頭>
<內容>
<許慎釋>齧堅聲。</許慎釋>
<段玉裁注>齧各本作齒。今依《玉篇》訂。石部曰。硈、石堅也。皆於吉聲知之。</段玉裁注>
<許慎釋>从齒，吉聲。</許慎釋>
<段玉裁注>赫鎋切。十五部。按自齮至齩九文幷？十文皆謂齧也。宜移廁？文之上。</段玉裁注>
</內容>

<說文字頭>䶣</說文字頭>
<內容>
<許慎釋>？牙也。</許慎釋>
<段玉裁注>？牙猶差齒也。亦引伸爲摩器之名。刀部曰。剴、一曰摩也。皆於豈聲知之。</段玉裁注>
<許慎釋>从齒，豈聲。</許慎釋>
<段玉裁注>五來切，古音在十五部。</段玉裁注>
</內容>

<說文字頭>齝</說文字頭>
<內容>
<許慎釋>吐而噍也。</許慎釋>
<段玉裁注>噍卽嚼字也。見口部。〈釋獸〉郭注曰：食之已久。復出嚼之。</段玉裁注>
<許慎釋>从齒，台聲。</許慎釋>
<段玉裁注>丑之切，一部。</段玉裁注>
<許慎釋>《爾雅》曰：牛曰齝。</許慎釋>
<段玉裁注>〈釋獸〉文。</段玉裁注>
</內容>

<說文字頭>齕</說文字頭>
<內容>
<許慎釋>齧也。</許慎釋>
<段玉裁注>如淳注《漢書》曰。齕，齩也。《曲禮》：庶人齕之。</段玉裁注>
<許慎釋>从齒，气聲。</許慎釋>
<段玉裁注>戶骨切，十五部。</段玉裁注>
</內容>

<說文字頭><img src="080A-07">𪚁</img></說文字頭>
<內容>
<許慎釋>齒見皃。从齒，聯聲。</許慎釋>
<段玉裁注>力延切，十四部。</段玉裁注>
</內容>

<說文字頭>齧</說文字頭>
<內容>
<許慎釋>噬也。</許慎釋>
<段玉裁注>口部曰。噬，啗也。《釋名》曰：鳥曰啄。獸曰齧。齧，？也。所臨則秃？也。</段玉裁注>
<許慎釋>从齒，㓞聲。</許慎釋>
<段玉裁注>五結切，十五部。</段玉裁注>
</內容>

<說文字頭>齭</說文字頭>
<內容>
<許慎釋>齒傷酢也。</許慎釋>
<段玉裁注>酢者今之醋字。酸澀也。</段玉裁注>
<許慎釋>从齒，所聲，讀若<pb n="81"/>楚。</許慎釋>
<段玉裁注>創舉切。五部。亦作齼。凡言痛憷、儊澀意皆同。</段玉裁注>
</內容>

<說文字頭>齨</說文字頭>
<內容>
<許慎釋>老人齒如臼也。</許慎釋>
<段玉裁注>如臼者，齒坳。</段玉裁注>
<許慎釋>从齒臼。臼亦聲。</許慎釋>
<段玉裁注>其久切，三部。</段玉裁注>
<許慎釋>一曰馬八歲也。</許慎釋>
<段玉裁注>馬八歲曰𩡩。齒亦如臼。俗名之齨。亦作？。</段玉裁注>
</內容>

<說文字頭>齛</說文字頭>
<內容>
<許慎釋>羊粻也。</許慎釋>
<段玉裁注>〈釋獸〉曰。羊曰齛。郭曰。齛音漏泄。按唐人諱世作齥。粻、米部無此字。〈食部〉引歭乃餱粻。</段玉裁注>
<許慎釋>从齒，世聲。</許慎釋>
<段玉裁注>私列切，十五部。</段玉裁注>
</內容>

<說文字頭>齸</說文字頭>
<內容>
<許慎釋>鹿麋粻。</許慎釋>
<段玉裁注>〈釋獸〉曰。麋鹿曰齸。《釋文》云：字或作嗌。按嗌，咽也。咽，喉也。郭云：䶗食之所在因名之。是也。然則齛與齝同。言其自喉出復嚼。故字从齒。嗌嗉嗛則皆自其藏食之處言之。字衹从口。嗌或作齸者。葢亦謂出嚼之也。</段玉裁注>
<許慎釋>从齒，益聲。</許慎釋>
<段玉裁注>伊昔切，十六部。</段玉裁注>
</內容>

<說文字頭><img src="080B-01">𪗻</img></說文字頭>
<內容>
<許慎釋>齧堅也。</許慎釋>
<段玉裁注>《玉篇》「齧堅皃。《廣韵》：齧聲。各本齧作齒。恐誤。</段玉裁注>
<許慎釋>从齒，至聲。</許慎釋>
<段玉裁注>陟栗切，十二部。</段玉裁注>
</內容>

<說文字頭>䶤</說文字頭>
<內容>
<許慎釋>齧骨聲。</許慎釋>
<段玉裁注>《曲禮》曰：母齧骨。鄭云：爲有聲響不敬。</段玉裁注>
<許慎釋>从齒骨。骨亦聲。</許慎釋>
<段玉裁注>戶八切，十五部。</段玉裁注>
</內容>

<說文字頭><img src="080B-02">𪗽</img></說文字頭>
<內容>
<許慎釋>噍聲。</許慎釋>
<段玉裁注>《廣韵》曰：。骨端。</段玉裁注>
<許慎釋>从齒，𠯑聲。</許慎釋>
<段玉裁注>古活切，十五部。</段玉裁注>
</內容>

<說文字頭><img src="080B-03">𪙍</img></說文字頭>
<內容>
<許慎釋>噍堅也。</許慎釋>
<段玉裁注>口部㗘、㗱、噍皃。《廣韵》曰：。？同㗘。</段玉裁注>
<許慎釋>从齒，尃聲。</許慎釋>
<段玉裁注>補莫切。五部。按此葢<pb n="81-1"/>㗘之或字。後人竄入者也。</段玉裁注>
</內容>
<重文>文四十四<段玉裁注>今刪（⿰刂）齹字則四十三。</段玉裁注>　　重二</重文>
<說文字頭>牙</說文字頭>
<內容>
<許慎釋>壯齒也。</許慎釋>
<段玉裁注>壯各本譌作牡。今本《篇》、《韵》皆譌。惟石刻《九經字㨾》不誤。而馬氏版本妄改之。士部曰。壯，大也。壯齒者，齒之大者也。統言之皆偁齒、偁牙。析言之則前當脣者偁齒。後在輔車者偁牙。牙較大於齒。非有牝牡也。《釋名》「牙樝牙也。隨形言之也。輔車或曰牙車。牙所載也。《詩》誰謂雀無角、誰謂鼠無牙。謂雀本無角、鼠本無牙。而穿屋穿牆似有角牙者然。鼠齒不大。故謂無牙也。東方朔說騶牙曰。其齒前後若一。齊等無牙。此爲齒小牙大之明證。</段玉裁注>
<許慎釋>象上下相錯之形。</許慎釋>
<段玉裁注>五加切，古音在五部。</段玉裁注>
<許慎釋>凡牙之屬皆从牙。</許慎釋>
</內容>

<說文字頭><img src="080B-04">𤘈</img></說文字頭>
<內容>
<許慎釋>古文牙。</許慎釋>
<段玉裁注>从齒而象其形也。𠚒古文齒。</段玉裁注>
</內容>

<說文字頭><img src="080B-05">𤘌</img></說文字頭>
<內容>
<許慎釋>虎牙也。</許慎釋>
<段玉裁注>虎一本作武。避唐諱耳。今俗謂門齒外出爲虎牙。古語也。大招云：靨輔奇牙。宜𥬇嫣只。《淮南》云：奇牙出。䩉搖。高注：將𥬇故好齒出也。按奇牙所謂？也。可部曰。奇，異也。一曰不耦𥬇而露其齒獨好。故曰奇牙。</段玉裁注>
<許慎釋>从牙奇。奇亦聲。</許慎釋>
<段玉裁注>去奇切，古音在十七部。</段玉裁注>
</內容>

<說文字頭><img src="081A-01">𤘐</img></說文字頭>
<內容>
<許慎釋>齒蠧也。</許慎釋>
<段玉裁注>《釋名》曰：𤘐，朽也。蟲齧之缺朽也。《史記》「齊中大夫病齲齒。《淮南》「斲木愈齲。司馬彪〈五行志〉：桓帝元嘉中。京都婦女作齲齒𥬇。</段玉裁注>
<許慎釋>从牙，禹聲。</許慎釋>
<段玉裁注>邱禹切，五部。</段玉裁注>
</內容>

<說文字頭>齲</說文字頭>
<內容>
<許慎釋>𤘐或从齒。</許慎釋>
</內容>
<重文>文三　　重二</重文>
<說文字頭>足</說文字頭>
<內容>
<許慎釋>人之足也。在體下。从口止。</許慎釋>
<段玉裁注>依《玉篇》訂。口猶人也。舉口以包足已上者也。齒、上止下口。次之以足、上口下止。次之以疋、似足者也。次之以品、从三口。今各本从口。非也。卽玉切，三部。</段玉裁注>
<許慎釋>凡足之屬皆从足。</許慎釋>
</內容>

<說文字頭>蹏</說文字頭>
<內容>
<許慎釋>足也。</許慎釋>
<段玉裁注>俗作蹄。</段玉裁注>
<許慎釋>从足，虒聲。</許慎釋>
<段玉裁注>杜兮切，十六部。</段玉裁注>
</內容>

<說文字頭>跟</說文字頭>
<內容>
<許慎釋>足歱也。</許慎釋>
<段玉裁注>歱各本作踵。誤。止部曰。歱，跟也。《釋名》曰：足後曰跟。一體任之。象本根也。</段玉裁注>
<許慎釋>从足，𥃩聲。</許慎釋>
<段玉裁注>古痕切，十三部。</段玉裁注>
</內容>

<說文字頭><img src="081A-02">𣥦</img></說文字頭>
<內容>
<許慎釋>跟或从止。</許慎釋>
</內容>

<說文字頭>踝</說文字頭>
<內容>
<許慎釋>足踝也。</許慎釋>
<段玉裁注>《釋名》曰：踝，确也。居足兩旁磽确然也。按踝者，人足左右骨<pb n="81-3"/>隆然圜者也。在外者謂之外踝。在內謂之內踝。丮部曰。？、擊踝也。</段玉裁注>
<許慎釋>从足，果聲。</許慎釋>
<段玉裁注>胡瓦切，十七部。</段玉裁注>
</內容>

<說文字頭>跖</說文字頭>
<內容>
<許慎釋>足下也。</許慎釋>
<段玉裁注>今所謂腳掌也。《史記》曰。跖勁弩按弩以足蹋張之。故曰跖。跖或借蹠爲之。又作𨂂。〈賈誼傳〉曰：病非徒瘇也。又苦𨂂盭。𨂂、跖字之異者也。足跖、反戾不可行。</段玉裁注>
<許慎釋>从足，石聲。</許慎釋>
<段玉裁注>之石切，古音在五部。</段玉裁注>
</內容>

<說文字頭>踦</說文字頭>
<內容>
<許慎釋>一足也。</許慎釋>
<段玉裁注>《管子》「俈堯之時。一踦腓。一踦屨。而當死。謂一足剕、一足屨當死罪也。引伸之凡物單曰踦。《方言》「倚踦奇也。自關而西凡全物而體不具謂之倚。梁楚之閒謂之踦。雍梁之西郊凡嘼支體不具者謂之踦。《公羊傳》「匹馬隻輪無反者。何曰。匹馬、一馬也。隻，踦也。又相與踦閭而語。何云：閉一扇、開一扇。一人在內、一人在外。《戰國策》「必有踦重者矣。踦重、偏重也。若〈衣部〉曰。襱、絝踦也。《毛傳》曰蟰蛸、長踦也。則皆謂足。不必一足。</段玉裁注>
<許慎釋>从足，奇聲。</許慎釋>
<段玉裁注>去奇切，古音在十七部。</段玉裁注>
</內容>

<說文字頭>跪</說文字頭>
<內容>
<許慎釋>拜也。</許慎釋>
<段玉裁注>手部曰。？、首至手也。按跪與拜二事。不當一之。疑當云所以拜也。後人不達此書所以字。往往刪（⿰刂）之。《釋名》「跪，危也。兩膝隱地。體危隉也。</段玉裁注>
<許慎釋>从足危聲。</許慎釋>
<段玉裁注>去委切，十六部。</段玉裁注>
</內容>

<說文字頭>跽</說文字頭>
<內容>
<許慎釋>長跽也。</許慎釋>
<段玉裁注>長跽<pb n="82"/>各本作長跪。今正。按係於拜曰跪。不係於拜曰跽。范睢傳四言秦王跽、而後乃云秦王再拜是也。長跽乃古語。長俗作䠆。人安坐則形弛。敬則小跪聳體若加長焉。故曰長跽。《方言》「東齊海岱北燕之郊跪謂之䠆𨂣。郭曰。今東郡人亦呼長跽爲䠆𨂣。《釋名》「跽，忌也。見所敬忌不敢自安也。徐廣注滑稽傳鞠𦜕曰。𦜕其紀反。與跽同。謂小跪也。《廣雅》「䠆𨂣、跪拜也。此統言之。許跪跽析言之。</段玉裁注>
<許慎釋>从足，忌聲。</許慎釋>
<段玉裁注>渠几切。古音在一部。徐廣音是也。</段玉裁注>
</內容>

<說文字頭>踧</說文字頭>
<內容>
<許慎釋>行平易也。</許慎釋>
<段玉裁注>〈小雅〉〔毛傳〕曰：踧踧、平易也。</段玉裁注>
<許慎釋>从足，叔聲。</許慎釋>
<段玉裁注>子六切，三部。</段玉裁注>
<許慎釋>《詩》曰：踧踧周道。</許慎釋>
<段玉裁注>小弁。</段玉裁注>
</內容>

<說文字頭>躣</說文字頭>
<內容>
<許慎釋>行皃。</許慎釋>
<段玉裁注>九辯。右蒼龍之躣躣。</段玉裁注>
<許慎釋>从足，瞿聲。</許慎釋>
<段玉裁注>其俱切，五部。</段玉裁注>
</內容>

<說文字頭>踖</說文字頭>
<內容>
<許慎釋>長脛行也。</許慎釋>
<段玉裁注>〈小雅〉「執爨踖踖。毛曰。踖踖、言爨竈有容也。</段玉裁注>
<許慎釋>从足，昔聲。</許慎釋>
<段玉裁注>資昔切，古音在五部。</段玉裁注>
<許慎釋>一曰踧踖。</許慎釋>
<段玉裁注>見《論語》郷黨。馬融曰。恭敬皃也。《廣韵》一屋曰。踧踖、行而謹敬。按《左傳》石碏。漢石經《公羊》作石踖。从石、誤字也。</段玉裁注>
</內容>

<說文字頭>踽</說文字頭>
<內容>
<許慎釋>疏行皃。</許慎釋>
<段玉裁注>〈唐風〉「獨行踽踽。毛曰。踽踽、無所親也。按許合經傳云爾。疏，通也。引伸爲親疏。《孟子》：行何爲踽踽涼涼。義同。</段玉裁注>
<許慎釋>从足，禹聲。</許慎釋>
<段玉裁注>區主切，五部。</段玉裁注>
<許慎釋>《詩》曰：獨行踽踽。</許慎釋>
</內容>

<說文字頭><img src="081B-01">𨄚</img></說文字頭>
<內容>
<許慎釋>行皃。</許慎釋>
<段玉裁注>〈聘禮〉「衆介北面蹌焉。鄭云：容皃舒揚。《曲禮》：天子穆穆。諸侯皇皇。大夫濟濟。士蹌蹌。鄭曰。皆行容止之皃也。按許𨄚爲行皃。蹌訓動也。然則禮言行容者皆𨄚爲正字、蹌爲叚借字。《廣雅》「蹡蹡，走也。</段玉裁注>
<許慎釋>从足，將聲。</許慎釋>
<段玉裁注>七羊切，十部。</段玉裁注>
<許慎釋>《詩》曰：管磬𨄚𨄚。</許慎釋>
<段玉裁注>〈周頌〉文。今《詩》作磬筦將將。毛曰。將將，集也。</段玉裁注>
</內容>

<說文字頭>䠪</說文字頭>
<內容>
<許慎釋>踐處也。</許慎釋>
<段玉裁注>此與疃同義。〈田部〉曰：疃、禽獸所踐處也。王逸九思。鹿蹊兮䠪䠪。亦作𨇰。按衹云踐處。別於疃字。專屬禽獸。</段玉裁注>
<許慎釋>从足，𣃔省聲。</許慎釋>
<段玉裁注>不云𢇍聲者，𢇍古文絕也。徒管切，十四部。</段玉裁注>
</內容>

<說文字頭>䟔</說文字頭>
<內容>
<許慎釋>趣越皃。</許慎釋>
<段玉裁注>趣，疾也。小徐作趨。䟔與赴音義略同。</段玉裁注>
<許慎釋>从足，卜聲。</許慎釋>
<段玉裁注>芳遇切，古音在三部。</段玉裁注>
</內容>

<說文字頭>踰</說文字頭>
<內容>
<許慎釋>越也。</許慎釋>
<段玉裁注>越，度也。踰與逾音義略同。</段玉裁注>
<許慎釋>从足，俞聲。</許慎釋>
<段玉裁注>羊朱切，四部。</段玉裁注>
</內容>

<說文字頭>䟠</說文字頭>
<內容>
<許慎釋>輕也。</許慎釋>
<段玉裁注>《廣韵》：？，輕也。字从女。</段玉裁注>
<許慎釋>从足，戉聲。</許慎釋>
<段玉裁注>王伐切，十五部。</段玉裁注>
</內容>

<說文字頭>蹻</說文字頭>
<內容>
<許慎釋>舉足小高也。</許慎釋>
<段玉裁注>蹻高曡韵。各本作行高。晉灼注《漢書》高帝妃作小高。元應引文穎曰。蹻猶翹也。又引《三蒼解詁》云：蹻、舉足也。𠀉消切。按今俗語猶然。</段玉裁注>
<許慎釋>从足，喬聲。</許慎釋>
<段玉裁注>𠀉消切，大徐居勺切。非也。二部。</段玉裁注>
<許慎釋>《詩》曰：小子蹻蹻。</許慎釋>
<段玉裁注>〈大雅〉文。毛曰。蹻蹻、驕皃。此引伸之義。</段玉裁注>
</內容>

<說文字頭>跾</說文字頭>
<內容>
<許慎釋>疾也。長也。</許慎釋>
<段玉裁注>二義相反而相成。易。其欲逐逐。？云：速也。子夏傳作攸攸。荀作悠悠。劉作跾、云遠也。按《方言》透，驚也。式竹切。〈吳都賦〉：驚透沸亂。透卽跾字。音義正同。今人以爲透漏字。他𠋫切。</段玉裁注>
<許慎釋>从足，攸聲。</許慎釋>
<段玉裁注>式竹切，三部。</段玉裁注>
</內容>

<說文字頭>蹌</說文字頭>
<內容>
<許慎釋>動也。从足，倉聲。</許慎釋>
<段玉裁注>七羊切，十部。</段玉裁注>
</內容>

<說文字頭>踊</說文字頭>
<內容>
<許慎釋>跳也。</許慎釋>
<段玉裁注>與走部？別。</段玉裁注>
<許慎釋>从足，甬聲。</許慎釋>
<段玉裁注>余隴切，九部。</段玉裁注>
</內容>

<說文字頭>躋</說文字頭>
<內容>
<許慎釋>登也。从足，齊聲。</許慎釋>
<段玉裁注>祖雞切，十五部。</段玉裁注>
<許慎釋>〈商書〉。</許慎釋>
<段玉裁注>按口部引咈其耇長、〈辵部〉引我興受其䢙皆系之〈周書〉「此作〈商書〉：恐此爲是。</段玉裁注>
<許慎釋>予顚躋。</許慎釋>
<段玉裁注>〈微子篇〉文。今《尙書》作隮。注家云：顚隕、隮墜。按𦫵降同謂之躋。猶治亂同謂之亂。俗作隮。顧命由賓階隮、《毛詩》朝隮于西、南山朝隮、《周禮》九曰隮皆訓𦫵。《左傳》知隮於溝壑矣、則訓降。</段玉裁注>
</內容>

<說文字頭>躍</說文字頭>
<內容>
<許慎釋>迅也。</許慎釋>
<段玉裁注>迅，疾也。</段玉裁注>
<許慎釋>从足，翟聲。</許慎釋>
<段玉裁注>以灼切，二部。</段玉裁注>
</內容>

<說文字頭>跧</說文字頭>
<內容>
<許慎釋>蹴也。</許慎釋>
<段玉裁注>蹴，躡也。</段玉裁注>
<許慎釋>从足，全聲。</許慎釋>
<段玉裁注>莊緣切，十四部。</段玉裁注>
<許慎釋>一曰卑也。絭也。</許慎釋>
<段玉裁注>絭當爲拳曲之拳。〈魯靈光殿賦〉「狡兔跧伏於柎<pb n="82-3"/>側。注當引卑也，絭也。李善引蹴也。非。</段玉裁注>
</內容>

<說文字頭>蹴</說文字頭>
<內容>
<許慎釋>躡也。</許慎釋>
<段玉裁注>元應云：《說文》「蹴，蹋也。以足逆蹋之曰蹴。</段玉裁注>
<許慎釋>从足，就聲。</許慎釋>
<段玉裁注>七宿切，三部。</段玉裁注>
</內容>

<說文字頭>蹋</說文字頭>
<內容>
<許慎釋>踐也。从足。𦐇聲。</許慎釋>
<段玉裁注>徒盍切。八部。俗作踏。</段玉裁注>
</內容>

<說文字頭>躡</說文字頭>
<內容>
<許慎釋>蹈也。</許慎釋>
<段玉裁注>《史記》「張良、陳平躡漢王足是也。耤田賦注引《說文》「躡，追也。不同</段玉裁注>
<許慎釋>从足，聶聲。</許慎釋>
<段玉裁注>尼輒切，八部。</段玉裁注>
</內容>

<說文字頭>跨</說文字頭>
<內容>
<許慎釋>渡也。</許慎釋>
<段玉裁注>謂大其兩股閒以有所越也。因之兩股閒謂之跨下。《史記》淮陰矦傳作胯下。夊部曰。？、跨步也。苦瓦切。</段玉裁注>
<許慎釋>从足，夸聲。</許慎釋>
<段玉裁注>苦化切。按古音在五部。音轉入於十七部耳。《五經文字》云：《說文》作？。經典相承。隷省作跨。此實不然。夸聲在五部。㐄聲在十七部。絕無？字。至肉部云：《說文》？。隷省作胯。則更誤。《說文》有㐄字。無？、胯字。胯卽㐄之俗《廣韵》曰：。兩股閒也。玉裁又按。蹴蹋躡踄蹈躔踐七字一氣銜接。不當中絕以跨字。疑許書本無跨字。夂部之㐄釋曰。跨步也。跨步當爲夸步。夸步者，大步也。大張其兩股曰㐄。必云夸步不云大步者，㐄夸雙聲也。後人改㐄作跨。《玉篇》云：㐄與跨同。其明證也。又專言兩股閒則作胯。㐄字之訓則改之曰跨步。皆出後人增竄。此所以張參本與今本參差乖異而皆<pb n="83"/>不必是歟。</段玉裁注>
</內容>

<說文字頭>踄</說文字頭>
<內容>
<許慎釋>蹈也。从足，步聲。</許慎釋>
<段玉裁注>旁各切，又音步。五部。</段玉裁注>
</內容>

<說文字頭>蹈</說文字頭>
<內容>
<許慎釋>踐也。</許慎釋>
<段玉裁注>《釋名》「蹈，道也。以足踐之如道。</段玉裁注>
<許慎釋>从足，舀聲。</許慎釋>
<段玉裁注>徒到切，古音在三部。</段玉裁注>
</內容>

<說文字頭>躔</說文字頭>
<內容>
<許慎釋>踐也。</許慎釋>
<段玉裁注>《方言》「躔、歷行也。日運爲躔。</段玉裁注>
<許慎釋>从足，廛聲。</許慎釋>
<段玉裁注>直連切，十四部。</段玉裁注>
</內容>

<說文字頭>踐</說文字頭>
<內容>
<許慎釋>履也。</許慎釋>
<段玉裁注>履之箸地曰履。履、足所依也。</段玉裁注>
<許慎釋>从足，戔聲。</許慎釋>
<段玉裁注>慈衍切，十四部。</段玉裁注>
</內容>

<說文字頭>踵</說文字頭>
<內容>
<許慎釋>追也。</許慎釋>
<段玉裁注>與止部歱別。</段玉裁注>
<許慎釋>从足，重聲。</許慎釋>
<段玉裁注>之隴切，九部。</段玉裁注>
<許慎釋>一曰往來皃</許慎釋>
</內容>

<說文字頭>踔</說文字頭>
<內容>
<許慎釋>踶也。</許慎釋>
<段玉裁注>許意踔與蹈義同。</段玉裁注>
<許慎釋>从足，卓聲。</許慎釋>
<段玉裁注>知敎切。二部。《廣韵》丑敎切。蝯跳也。《漢書》〈上林賦〉趠希閒。《史記》作踔希閒。是也。又《莊子》一足踸踔而行。謂腳長短也。敕甚敕角切。</段玉裁注>
</內容>

<說文字頭>蹛</說文字頭>
<內容>
<許慎釋>踶也。</許慎釋>
<段玉裁注>元應曰。䠠《三蒼》音帝。郭訓古文奇字。以爲古文逝字。《漢書》韋昭音徒計切。按蹛卽䠠字。《漢書》䠠惲作䠠、蹛林作蹛。</段玉裁注>
<許慎釋>从足，帶聲。</許慎釋>
<段玉裁注>當葢切，十五部。</段玉裁注>
</內容>

<說文字頭>蹩</說文字頭>
<內容>
<許慎釋>踶也。</許慎釋>
<段玉裁注>《集韵》作䠥。云反足踶也。匹蔑切。《莊子》「蹩躠爲仁。亦作弊薛。</段玉裁注>
<許慎釋>从足，敝聲。</許慎釋>
<段玉裁注>蒲結切，十五部。</段玉裁注>
<許慎釋>一曰？也。</許慎釋>
</內容>

<說文字頭>踶</說文字頭>
<內容>
<許慎釋>躛也。</許慎釋>
<段玉裁注>李軌曰。踶，蹋也。通俗文曰。小蹋謂之踶。</段玉裁注>
<許慎釋>从足，是聲。</許慎釋>
<段玉裁注>特計切，十六部。</段玉裁注>
</內容>

<說文字頭>躛</說文字頭>
<內容>
<許慎釋>衞也。</許慎釋>
<段玉裁注>按此必有脫誤。當云躛踶也。牛部？下云：牛踶？也。然則躛？義略同。</段玉裁注>
<許慎釋>从足，衞聲。</許慎釋>
<段玉裁注>于歲切，十五部。</段玉裁注>
</內容>

<說文字頭>䠟</說文字頭>
<內容>
<許慎釋>䠟足也。</許慎釋>
<段玉裁注>案此三字一句。䠟卽蹀字也。叚借作啑作喋。文帝紀。新喋血京師。服䖍曰。喋音蹀屣履之蹀。如淳曰。殺人流血滂沱爲喋血。司馬貞引《廣雅》「喋，履也。然則喋血者，䠟血也。謂流血滿地汚足下也。</段玉裁注>
<許慎釋>从足，執聲。</許慎釋>
<段玉裁注>徒叶切，七部。</段玉裁注>
</內容>

<說文字頭>䟗</說文字頭>
<內容>
<許慎釋>尌也。</許慎釋>
<段玉裁注>與歭偫雙聲。義略同。</段玉裁注>
<許慎釋>从足，氏聲。</許慎釋>
<段玉裁注>承旨切，按旨當作紙。十六部。</段玉裁注>
</內容>

<說文字頭>蹢</說文字頭>
<內容>
<許慎釋>蹢躅。</許慎釋>
<段玉裁注>各本奪此二字。《文選》注四引皆有。</段玉裁注>
<許慎釋>逗足也。</許慎釋>
<段玉裁注>逗各本作住。今正。逗者止足也。《說文》無住字、〈人部〉有侸。侸者立也。立者侸也。是爲轉注：侸非𨅙躅之義。易曰。羸豕孚𨅙躅。三年問。鳴號焉。蹢躅焉。蹢躅之雙聲曡韵曰踟躕、曰跢跦、曰歭䠧、曰？箸。俗用躊躇。</段玉裁注>
<許慎釋>从足，啻聲。</許慎釋>
<段玉裁注>俗本作適省聲。非是。直隻切，十六部。</段玉裁注>
<許慎釋>或曰蹢躅。</許慎釋>
<段玉裁注>按四字衍文。</段玉裁注>
<許慎釋>賈侍中說足垢也。</許慎釋>
<段玉裁注>賈謂足垢爲蹢躅。</段玉裁注>
</內容>

<說文字頭>躅</說文字頭>
<內容>
<許慎釋>蹢躅也。</許慎釋>
<段玉裁注>蹢躅雙聲。</段玉裁注>
<許慎釋>从足，蜀聲。</許慎釋>
<段玉裁注>直錄切，三部。</段玉裁注>
</內容>

<說文字頭>踤</說文字頭>
<內容>
<許慎釋>觸也。</許慎釋>
<段玉裁注>〈長楊賦〉：帥軍踤阹。《漢書音義》曰：踤，聚也。師古曰。踤、足蹴也。</段玉裁注>
<許慎釋>从足，卒聲。</許慎釋>
<段玉裁注>昨𣳚切，十五部。</段玉裁注>
<許慎釋>一曰駭也。一曰倉踤。</許慎釋>
<段玉裁注>今人多用蒼猝。古書多用倉卒。</段玉裁注>
</內容>

<說文字頭>蹶</說文字頭>
<內容>
<許慎釋>僵也。</許慎釋>
<段玉裁注>僵，僨也。《方言》「跌，蹷也。《左傳》「是謂蹷其本。</段玉裁注>
<許慎釋>从足，厥聲。</許慎釋>
<段玉裁注>居月切，十五部。</段玉裁注>
<許慎釋>一曰跳也。</許慎釋>
<段玉裁注>《孟子》：今夫蹶者趨者。是氣也。而反動其心。</段玉裁注>
<許慎釋>讀亦若橜。</許慎釋>
<段玉裁注>亦者，謂讀若厥矣又讀若橜也。橜瞿月切。</段玉裁注>
</內容>

<說文字頭><img src="083A-01">𨇮</img></說文字頭>
<內容>
<許慎釋>蹷或从闕。</許慎釋>
</內容>

<說文字頭>跳</說文字頭>
<內容>
<許慎釋>蹷也。</許慎釋>
<段玉裁注>《方言》「自關而西秦晉之閒曰跳。</段玉裁注>
<許慎釋>从足，兆聲。</許慎釋>
<段玉裁注>徒遼切，二部。</段玉裁注>
<許慎釋>一曰躍也。</許慎釋>
<段玉裁注>躍，迅也。</段玉裁注>
</內容>

<說文字頭>䟴</說文字頭>
<內容>
<許慎釋>動也。</許慎釋>
<段玉裁注>與口部唇、雨部震、手部振音義略同。</段玉裁注>
<許慎釋>从足，辰聲。</許慎釋>
<段玉裁注>側鄰切，十二部。</段玉裁注>
</內容>

<說文字頭>䠧</說文字頭>
<內容>
<許慎釋>歭䠧。</許慎釋>
<段玉裁注>逗。</段玉裁注>
<許慎釋>不前也。</許慎釋>
<段玉裁注>歭見止部。云䠧也。今按當云歭䠧也。淺人刪（⿰刂）一字耳。</段玉裁注>
<許慎釋>从足，屠聲。</許慎釋>
<段玉裁注>直魚切，五部。</段玉裁注>
</內容>

<說文字頭><img src="083A-02">𧿳</img></說文字頭>
<內容>
<許慎釋>跳也。</許慎釋>
<段玉裁注>《方言》「𨃚䠛𧿳跳也。</段玉裁注>
<許慎釋>从足，弗聲。</許慎釋>
<段玉裁注>？勿切，十五部。</段玉裁注>
</內容>

<說文字頭>蹠</說文字頭>
<內容>
<許慎釋>楚人謂跳躍曰蹠。</許慎釋>
<段玉裁注>見《方言》。</段玉裁注>
<許慎釋>从足，庶聲。</許慎釋>
<段玉裁注>之石切，古音在五部。</段玉裁注>
</內容>

<說文字頭>𨃚</說文字頭>
<內容>
<許慎釋>趿也。</許慎釋>
<段玉裁注>按趿當作跳。《方言》「𨃚，跳也。自關而西秦晉之閒曰跳。或曰𨃚。</段玉裁注>
<許慎釋>从足，荅聲。</許慎釋>
<段玉裁注>他合切，七部。</段玉裁注>
</內容>

<說文字頭>䠛</說文字頭>
<內容>
<許慎釋>跳也。</許慎釋>
<段玉裁注>《方言》「䠛，跳也。陳鄭之閒曰䠛。</段玉裁注>
<許慎釋>从足，䍃聲。</許慎釋>
<段玉裁注>余招切，二部。</段玉裁注>
</內容>

<說文字頭>趿</說文字頭>
<內容>
<許慎釋>進足有所擷取也。</許慎釋>
<段玉裁注>《爾雅》、《毛傳》皆云：執袵曰袺。扱衽曰襭。〈衣部〉云：以衣衽扱物謂之襭。襭或作擷。</段玉裁注>
<許慎釋>从足，及聲。</許慎釋>
<段玉裁注>穌合切，七部。</段玉裁注>
<許慎釋>《爾雅》曰：趿謂之擷。</許慎釋>
<段玉裁注>按所據《爾雅》扱作趿。無衽字。與今本異。亦與〈衣部〉說異。葢〈衣部〉用《毛傳》「此據《爾雅》也。</段玉裁注>
</內容>

<說文字頭>䟺</說文字頭>
<內容>
<許慎釋>步行獵跋也。</許慎釋>
<段玉裁注>獵今之躐字。踐也。《毛傳》曰：跋，躐也。老狼進則躐其胡。獵跋猶踐踏也。</段玉裁注>
<許慎釋>从足，貝聲。</許慎釋>
<段玉裁注>博葢切，十五部。</段玉裁注>
</內容>

<說文字頭>躓</說文字頭>
<內容>
<許慎釋>跲也。</許慎釋>
<段玉裁注>〈釋言〉、《毛傳》皆曰。疐，跲也。疐者躓之叚借字。</段玉裁注>
<許慎釋>从足，質聲。</許慎釋>
<段玉裁注>陟利切。古音在十二部。《詩》正義引竹二反。</段玉裁注>
<許慎釋>《詩》曰：載躓其尾。</許慎釋>
<段玉裁注>〈豳風〉「載疐其尾。許所據作躓。</段玉裁注>
</內容>

<說文字頭>跲</說文字頭>
<內容>
<許慎釋>躓也。</許慎釋>
<段玉裁注>〈中庸〉。言前定、則不跲。</段玉裁注>
<許慎釋>从足，合聲。</許慎釋>
<段玉裁注>居怯切，七部。</段玉裁注>
</內容>

<說文字頭>跇</說文字頭>
<內容>
<許慎釋>述也。</許慎釋>
<段玉裁注>述當作𨒋。字之誤也。樂書。騁容與兮跇萬里。裴引如淳曰。？謂超逾也。〈吳都賦〉說田獵曰。？踰竹柏。？猭杞柟。</段玉裁注>
<許慎釋>从足，世聲。</許慎釋>
<段玉裁注>丑例切。十五部。鄒誕生云：跇一作世。</段玉裁注>
</內容>

<說文字頭>蹎</說文字頭>
<內容>
<許慎釋>跋也。</許慎釋>
<段玉裁注>經傳多叚借顚字爲之。如《左傳》子都<pb n="84"/>自下射之顚是也。貢禹傳。誠恐一旦蹎仆氣竭。</段玉裁注>
<許慎釋>从足，眞聲。</許慎釋>
<段玉裁注>都年切。十二部。〈豳風〉正義引丁千反。</段玉裁注>
</內容>

<說文字頭>跋</說文字頭>
<內容>
<許慎釋>蹎也。</許慎釋>
<段玉裁注>依〈豳風〉正義訂。跋、經傳多叚借沛字爲之。〈大雅〉、《論語》顚沛皆卽蹎跋也。《毛傳》「顚，仆也。沛，拔也。拔同跋。〈豳風〉狼跋亦或作拔。馬融《論語》〔注〕曰：顚沛、僵仆也。按〈豳風〉狼跋其胡謂？也。？則仆矣。引伸爲近人題跋字。題者標其前。跋者系其後也。〈邶風〉〔傳〕。艸行曰跋。別一義。</段玉裁注>
<許慎釋>从足，犮聲。</許慎釋>
<段玉裁注>北末切，《廣韵》蒲撥切。十五部。</段玉裁注>
</內容>

<說文字頭>蹐</說文字頭>
<內容>
<許慎釋>小步也。</許慎釋>
<段玉裁注>《毛傳》「蹐、絫足也。按絫蹐曡韵。絫足者，小步之至也。</段玉裁注>
<許慎釋>从足，𦟝聲。</許慎釋>
<段玉裁注>資昔切，十六部。</段玉裁注>
<許慎釋>《詩》曰：不敢不蹐。</許慎釋>
<段玉裁注>〈小雅〉「走部引作？。</段玉裁注>
</內容>

<說文字頭>跌</說文字頭>
<內容>
<許慎釋>踼也。从足，失聲。</許慎釋>
<段玉裁注>徒結切，十二部。</段玉裁注>
<許慎釋>一曰越也。</許慎釋>
<段玉裁注>別一義。</段玉裁注>
</內容>

<說文字頭>踼</說文字頭>
<內容>
<許慎釋>跌也。</許慎釋>
<段玉裁注>今本作跌踼也。恐是誤倒。〈吳都賦〉：䰟褫氣懾而自踼䟮者。劉曰。踼䟮、頓伏也。李引《聲類》「踼，跌也。《漢書音義》：䟮，崩也。</段玉裁注>
<許慎釋>从足，昜聲。</許慎釋>
<段玉裁注>徒郞切，十部。</段玉裁注>
<許慎釋>一曰槍也。</許慎釋>
<段玉裁注>別一義。〈木部〉曰槍，歫也。止部曰。歫，槍也。按踼與？音義同。？，歫也。</段玉裁注>
</內容>

<說文字頭>蹲</說文字頭>
<內容>
<許慎釋>居也。</許慎釋>
<段玉裁注>尸部曰。居，蹲也。是爲轉注：各本作踞也。以俗改正。又增一<pb n="84-1"/>踞篆於蹲後。今正而刪（⿰刂）之。《左傳》「蹲甲而射之。蹲，居也。引伸爲居積之義。</段玉裁注>
<許慎釋>从足，尊聲。</許慎釋>
<段玉裁注>徂尊切。十三部。《山海經》作踆。</段玉裁注>
</內容>

<說文字頭><img src="083B-01">𨃖</img></說文字頭>
<內容>
<許慎釋>居也。从足，荂聲。</許慎釋>
<段玉裁注>苦化切。按此恐又跨字之異體。</段玉裁注>
</內容>

<說文字頭>躩</說文字頭>
<內容>
<許慎釋>足躩如也。</許慎釋>
<段玉裁注>《論語》苞氏曰。躩、盤辟皃也。</段玉裁注>
<許慎釋>从足，矍聲。</許慎釋>
<段玉裁注>𠀉縛切，五部。</段玉裁注>
</內容>

<說文字頭>踣</說文字頭>
<內容>
<許慎釋>僵也。</許慎釋>
<段玉裁注>僵、卻偃也。</段玉裁注>
<許慎釋>从足，咅聲。</許慎釋>
<段玉裁注>蒲北切。按古音在四部。《爾雅》、《釋文》音赴。或孚豆蒲矦二反。是也。然則踣與仆音義皆同。孫炎曰。前覆曰仆。《左傳正義》曰：前覆謂之踣。對文則偃與仆別。散文則通也。走部䞳同。</段玉裁注>
<許慎釋>《春秋傳》曰：晉人踣之。</許慎釋>
<段玉裁注>《左傳》襄十四年文。</段玉裁注>
</內容>

<說文字頭>蹇</說文字頭>
<內容>
<許慎釋>？也。</許慎釋>
<段玉裁注>尣部曰。？，蹇也。是爲轉注：？、曲脛也。易曰。蹇，難也。行難謂之蹇。言難亦謂之蹇。俗作謇。非。</段玉裁注>
<許慎釋>从足，寒省聲。</許慎釋>
<段玉裁注>九輦切。十四部。按各本？作跛。又於蹇篆之上出跛篆。云行不正也、從足皮聲、一曰足排之、讀若彼。此後人不知跛卽？之隷變而增之耳。今刪（⿰刂）。《曲禮》：立毋跛。鄭云：跛、偏任也。此謂形體偏任一邊如？者然。凡經傳多作跛。</段玉裁注>
</內容>

<說文字頭>蹁</說文字頭>
<內容>
<許慎釋>足不正也。</許慎釋>
<段玉裁注>〈南都賦〉說舞曰。䠥𨇨蹁躚。卽〈上林賦〉之便跚蹩㞕也。</段玉裁注>
<許慎釋>从足，扁聲。</許慎釋>
<段玉裁注>部田切，十二部。</段玉裁注>
<許慎釋>一曰拖後足馬。</許慎釋>
<段玉裁注>拖俗字。當作拕。</段玉裁注>
<許慎釋>讀若苹。</許慎釋>
<段玉裁注>此十一部十二部合韵。</段玉裁注>
<許慎釋>或曰徧。</許慎釋>
<段玉裁注>讀如徧也。</段玉裁注>
</內容>

<說文字頭>䟸</說文字頭>
<內容>
<許慎釋>脛肉也。从足。𢌳聲。一曰曲脛也。</許慎釋>
<段玉裁注>《廣韵》作左脛曲。</段玉裁注>
<許慎釋>讀若逵。</許慎釋>
<段玉裁注>渠追切。古音在三部。按一曰曲脛也。橫梗不貫。凡似此者疑皆後人所妄增。</段玉裁注>
</內容>

<說文字頭>踒</說文字頭>
<內容>
<許慎釋>足跌也。</許慎釋>
<段玉裁注>跌當爲肤。字之誤也。肉部曰。胅、骨差也。踒者，骨委屈失其常。故曰胅。亦曰差跌。</段玉裁注>
<許慎釋>从足，委聲。</許慎釋>
<段玉裁注>烏過切，十七部。</段玉裁注>
</內容>

<說文字頭>跣</說文字頭>
<內容>
<許慎釋>足親地也。</許慎釋>
<段玉裁注>親跣曡韵。古者，坐必脫屨。燕坐必褫韤。皆謂之跣。如趙盾侍君燕。跣以下。此褫韤之跣也。如晉悼公跣而出。此不暇屨之跣也。〈喪大記〉。主人徒跣。亦謂褫韤。</段玉裁注>
<許慎釋>从足，先聲。</許慎釋>
<段玉裁注>穌典切，十二部。</段玉裁注>
</內容>

<說文字頭>跔</說文字頭>
<內容>
<許慎釋>天寒足跔也。</許慎釋>
<段玉裁注>〈周書〉大子晉解。師曠東。躅其足。曰善哉善哉。大子曰。大師何舉足驟。師曠曰。天寒足跔。是以數也。此許所本。《莊子》音義亦引〈周書〉天寒足跔。今本〈周書〉作足躅。誤也。跔者，句曲不伸之意。</段玉裁注>
<許慎釋>从足，句聲。</許慎釋>
<段玉裁注>其俱切，四部。</段玉裁注>
</內容>

<說文字頭>䠅</說文字頭>
<內容>
<許慎釋>瘃足也。</許慎釋>
<段玉裁注>疒部曰。瘃、中寒腫覈也。據趙充國傳。手足皆有皸瘃之患。此字<pb n="84-3"/>從足。故訓爲瘃足。</段玉裁注>
<許慎釋>从足，囷聲。</許慎釋>
<段玉裁注>囷聲鍇本作困聲。非。古音由斂而侈。囷聲字多轉入䰟韵。苦本切，十三部。</段玉裁注>
</內容>

<說文字頭>距</說文字頭>
<內容>
<許慎釋>雞距也。</許慎釋>
<段玉裁注>《左傳》「季氏介其雞。郈氏爲之金距。服曰。以金沓距也。按鳥距如人與獸之㕚。此距與止部之歫異義。他家多以距爲歫。</段玉裁注>
<許慎釋>从足，巨聲。</許慎釋>
<段玉裁注>求許切。五部。亦作𧣒作𧣻。</段玉裁注>
</內容>

<說文字頭>躧</說文字頭>
<內容>
<許慎釋>舞履也。</許慎釋>
<段玉裁注>鄭注《周禮》曰：鞮屨、四夷舞者屝也。《史記》貨殖傳。躡利屣。徐廣曰。舞屣也。躡一作跕。跕吐協反。〈地理志〉「跕躧。臣瓚曰。躡跟爲跕。按舞不納履。故凡不著跟、曳之而行曰躧履。如〈雋不疑傳〉、〈長門賦〉皆是也。〈西京賦〉說舞曰。振朱屣於盤樽。薛曰。朱屣、赤絲履也。</段玉裁注>
<許慎釋>从足，麗聲。</許慎釋>
<段玉裁注>所綺切，十六部。</段玉裁注>
</內容>

<說文字頭><img src="084A-01">𩎉</img></說文字頭>
<內容>
<許慎釋>或从革。</許慎釋>
</內容>

<說文字頭>䠍</說文字頭>
<內容>
<許慎釋>足所履也。从足，叚聲。</許慎釋>
<段玉裁注>乎加切。凡叚聲古在五部。按䠍疑？之誤。《篇》、《韵》有踹字。丁貫切。今俗謂語用力踏地曰踹。？音同也。許書碫字譌碬。？？錯出、是其比矣。</段玉裁注>
</內容>

<說文字頭>䠊</說文字頭>
<內容>
<許慎釋>跀也。</許慎釋>
<段玉裁注>字亦作剕。</段玉裁注>
<許慎釋>从足，非聲。</許慎釋>
<段玉裁注>扶味切，十五部。</段玉裁注>
</內容>

<說文字頭>跀</說文字頭>
<內容>
<許慎釋>𣃔足也。</許慎釋>
<段玉裁注>此與刀部刖異義。刖，絕也。經傳多以刖爲跀。《周禮》司㓝注云：周改臏作刖。按唐虞夏㓝用髕。去其厀頭骨也。周用跀。𣃔足也。凡於周言臏者。舉本名也。《莊子》「魯有兀者叔山無趾。踵見仲尼。崔譔云：無趾故踵行。然則跀㓝卽漢之斬趾。無足指、故以足跟行也。無足指不能行。故別爲刖足者之屨以助其行。左氏云踊貴屨賤是也。髕則足廢不能行。跀則用踊尙可行。故跀輕於髕也。跀一名䠊。䠊一作剕。鄭駁異義云：皋陶改臏爲剕。呂㓝有剕。周改剕爲刖。此恐誤。與司㓝注不合。</段玉裁注>
<許慎釋>从足，月聲。</許慎釋>
<段玉裁注>魚厥切，十五部。</段玉裁注>
</內容>

<說文字頭>𧿁</說文字頭>
<內容>
<許慎釋>跀或从兀。</許慎釋>
<段玉裁注>亦形聲。《莊子》養生主注曰：介、偏刖之名。崔本作兀。又作𧿁。云𣃔足也。德充符。申徒嘉、兀者也。李云：刖足曰兀。</段玉裁注>
</內容>

<說文字頭>趽</說文字頭>
<內容>
<許慎釋>曲脛馬也。</許慎釋>
<段玉裁注>《廣雅》曰：趽䟸？也。䟸見上。？俱達切。</段玉裁注>
<許慎釋>从足，方聲。讀與彭同。</許慎釋>
<段玉裁注>薄庚切，古音在十部。</段玉裁注>
</內容>

<說文字頭>趹</說文字頭>
<內容>
<許慎釋>馬行皃。</許慎釋>
<段玉裁注>《戰國策》、《史記》云：秦馬之良。探前趹後。蹄閒三㝷。〈西都賦〉「要趹追蹤。《廣雅》「趹，奔也。</段玉裁注>
<許慎釋>从足，夬聲。</許慎釋>
<段玉裁注>各本作決省聲。淺人改也。古穴切，十五部。</段玉裁注>
</內容>

<說文字頭>趼</說文字頭>
<內容>
<許慎釋>獸足企也。</許慎釋>
<段玉裁注>〈釋嘼〉：騉蹏硏、善陞甗。又騉駼、枝蹏硏、善陞甗。硏者謂其足企。企、舉歱也。故善登高。硏本或作硏。硏、滑石也。舍人、李巡、孫炎、郭樸、顏師古皆以蹄下平正如硏釋<pb n="85-1"/>之。</段玉裁注>
<許慎釋>从足，幵聲。</許慎釋>
<段玉裁注>五甸切，十四部。</段玉裁注>
</內容>

<說文字頭>路</說文字頭>
<內容>
<許慎釋>道也。</許慎釋>
<段玉裁注>〈釋宮〉「一達謂之道路。此統言也。《周禮》「澮上有道。川上有路。此析言也。《爾雅》、《毛傳》「路，大也。此引伸之義也。</段玉裁注>
<許慎釋>从足，各聲。</許慎釋>
<段玉裁注>洛故切，五部。</段玉裁注>
</內容>

<說文字頭>蹸</說文字頭>
<內容>
<許慎釋>轢也。</許慎釋>
<段玉裁注>車部曰。轢、車所踐也。</段玉裁注>
<許慎釋>从足，㷠聲。</許慎釋>
<段玉裁注>良忍切，十二部。</段玉裁注>
</內容>

<說文字頭>跂</說文字頭>
<內容>
<許慎釋>足多指也。从足，支聲。</許慎釋>
<段玉裁注>巨支切。十六部。按足部當終於路。蹸字跂字不當廁此。《莊子》「駢拇枝指。字只作枝。跂葢俗體。</段玉裁注>
</內容>
<重文>文八十五<段玉裁注>按去踞跛二字則八十三。</段玉裁注>　　重四</重文>
<說文字頭>疋</說文字頭>
<內容>
<許慎釋>足也。上象腓腸。</許慎釋>
<段玉裁注>肉部曰。腨、腓腸也。</段玉裁注>
<許慎釋>下从止。</許慎釋>
<段玉裁注>止、下基也。</段玉裁注>
<許慎釋>弟子職曰。</許慎釋>
<段玉裁注>弟子職、《管子》書篇名。漢〈藝文志〉以列於孝經十一家。是其單行久矣。</段玉裁注>
<許慎釋>問疋何止。</許慎釋>
<段玉裁注>謂問尊長之臥。足當在何方也。內則曰。將衽。長者奉席。請何止。止一作趾。足也。</段玉裁注>
<許慎釋>古文㠯爲《詩》〈大雅〉字。</許慎釋>
<段玉裁注>雅各本作疋。誤。此謂古文叚借疋爲雅字。古音同在五部也。</段玉裁注>
<許慎釋>亦㠯爲足字。</許慎釋>
<段玉裁注>此則以形相似而叚借。變例也。</段玉裁注>
<許慎釋>或曰胥字。</許慎釋>
<段玉裁注>此亦謂同音叚借。如府史胥徒之胥徑作疋可也。</段玉裁注>
<許慎釋>一曰疋記也。</許慎釋>
<段玉裁注>記下云疋也。是爲轉注：後代改疋爲疏耳。疋疏古今字。此與足也別一義。</段玉裁注>
<許慎釋>凡疋之屬皆从疋。</許慎釋>
<段玉裁注>所菹切，五部。</段玉裁注>
</內容>

<說文字頭><img src="085A-01">𤴙</img></說文字頭>
<內容>
<許慎釋>門戸靑疏䆫也。</許慎釋>
<段玉裁注>靑字依《篇》、《韵》補。於門戸刻鏤爲䆫牖之形。而以靑飾之也。？部曰。疏，通也。薛注〈西京賦〉曰。疏、刻穿之也。〈招䰟〉「網戸朱綴。刻方連些。古《詩》曰：交疏結綺䆫。</段玉裁注>
<許慎釋>从疋。
<段玉裁注>從疋者，綺文相連如足迹相㣫也。</段玉裁注>
<許慎釋>疋亦聲。囱象？形。</許慎釋>
<段玉裁注>囱部曰。在牆曰牖。在屋曰囱。則囱疋爲會意矣。而云象形者，正謂門戸刻文如囱牖也。</段玉裁注>
<許慎釋>讀若疏。</許慎釋>
<段玉裁注>所菹切，五部。</段玉裁注>
</內容>

<說文字頭><img src="085A-02">𤕟</img></說文字頭>
<內容>
<許慎釋>通也。</許慎釋>
<段玉裁注>此與？部疏音義皆同。《玉篇》引〈月令〉「其器？以達。今〈月令〉作疏。諸書枎疏字。太玄作枎？。太玄又有？首。轉寫譌作𤕠。</段玉裁注>
<許慎釋>从爻疋。</許慎釋>
<段玉裁注>爻者，刻文相交也。</段玉裁注>
<許慎釋>疋亦聲。</許慎釋>
<段玉裁注>所菹切，五部。</段玉裁注>
</內容>
<重文>文三</重文>
<說文字頭>品</說文字頭>
<內容>
<許慎釋>衆庶也。从三口。</許慎釋>
<段玉裁注>人三爲眾。故從三口。會意。丕飮切，七部。</段玉裁注>
<許慎釋>凡品之屬皆从品。</許慎釋>
</內容>

<說文字頭>喦</說文字頭>
<內容>
<許慎釋>多言也。</許慎釋>
<段玉裁注>此與言部讘音義皆同。</段玉裁注>
<許慎釋>从品相連。</許慎釋>
<段玉裁注>會意。</段玉裁注>
<許慎釋>《春秋傳》曰：次于喦北。</許慎釋>
<段玉裁注>僖元年《左傳》文。今左作聶。聶北、郉地。杜氏說。</段玉裁注>
<許慎釋>讀與聶同。</許慎釋>
<段玉裁注>音同也。尼輒切，七部。</段玉裁注>
</內容>

<說文字頭>喿</說文字頭>
<內容>
<許慎釋>鳥羣鳴也。</許慎釋>
<段玉裁注>此與雧同意。俗作噪。《方言》假喿爲鍬臿字。</段玉裁注>
<許慎釋>从品在木上。</許慎釋>
<段玉裁注>穌到切，二部。</段玉裁注>
</內容>
<重文>文三</重文>
<說文字頭>龠</說文字頭>
<內容>
<許慎釋>樂之竹管。</許慎釋>
<段玉裁注>此與竹部籥異義。今經傳多用籥字。非也。</段玉裁注>
<許慎釋>三孔。</許慎釋>
<段玉裁注>孔同空。按《周禮》笙師，《禮記》〈少儀〉、〈明堂位〉鄭注，《爾雅》郭注，應氏《風俗通》皆云三孔；惟《毛傳》云六孔，《廣雅》云七孔。</段玉裁注>
<許慎釋>㠯和衆聲也。</許慎釋>
<段玉裁注>和衆聲、謂奏樂時也。萬舞時衹用龠以節舞。無他聲。</段玉裁注>
<許慎釋>从品侖。</許慎釋>
<段玉裁注>惟以和衆聲。故從品。</段玉裁注>
<許慎釋>侖，理也。</許慎釋>
<段玉裁注>亼部曰。侖，思也。按思猶䚡。䚡理一也。〈大雅〉：於論𡔷鍾。《毛傳》曰：論，思也。鄭曰。論之言倫也。毛鄭意一也。從侖、謂得其倫理也。以灼切，二部。</段玉裁注>
<許慎釋>凡龠之屬皆从龠。</許慎釋>
</內容>

<說文字頭>䶴</說文字頭>
<內容>
<許慎釋>䶴音律管壎之樂也。</許慎釋>
<段玉裁注>八字一句。音律者，如王者行師、大師吹律合音是也。竽笙籥簫篪篴管皆竹屬。獨言管者。舉一以該六也。土屬則惟壎可吹。小師言𡔷、？矇言播、笙師言龡者。各因其文也。以人氣作音曰吹。</段玉裁注>
<許慎釋>从龠，炊聲。</許慎釋>
<段玉裁注>昌垂切，古音在十七部。</段玉裁注>
</內容>

<說文字頭>䶵</說文字頭>
<內容>
<許慎釋>管樂也。</許慎釋>
<段玉裁注>管猶筩也。故龠䶵簫皆曰管樂。鄭司農注《周禮》云：篪七空。《廣雅》云八孔。賈公彥引禮圖云九孔。其言多轉寫錯亂。疑不能明也。《世本》云：暴辛公作塤。蘇成公作篪。譙周云：二人善塤善篪。記者因以爲作。謬矣。按許於壎䶵下皆不引《世本》。於鐘磬笙簧琴瑟則引之。其匡謬不在允南之前乎。</段玉裁注>
<許慎釋>从龠，虒聲。</許慎釋>
<段玉裁注>直离切，十六部。</段玉裁注>
</內容>

<說文字頭>篪</說文字頭>
<內容>
<許慎釋>䶵或从竹。</許慎釋>
<段玉裁注>〈樂記〉又作竾。</段玉裁注>
</內容>

<說文字頭>龢</說文字頭>
<內容>
<許慎釋>調也。</許慎釋>
<段玉裁注>言部曰。調，龢也。此與口部和音同義別。經傳多假和爲龢。</段玉裁注>
<許慎釋>从龠，禾聲。讀與咊同。</許慎釋>
<段玉裁注>禾各本作和。今正。此言其音同而已。戸戈切，十七部。</段玉裁注>
</內容>

<說文字頭>龤</說文字頭>
<內容>
<許慎釋>樂龢也。</許慎釋>
<段玉裁注>龤訓龢。龢訓調。調訓龢。三字爲轉注：龤龢作諧和者皆古今字變。許說其未變之義。今本龤下調下作和也。則與龢<pb n="86-1"/>下調也不爲轉注：龤與言部諧音同義異。各書多用諧爲龤。</段玉裁注>
<許慎釋>从龠，皆聲。</許慎釋>
<段玉裁注>戸皆切，十五部。</段玉裁注>
<許慎釋>〈虞書〉曰：</許慎釋>
<段玉裁注>〈虞書〉當作〈唐書〉。</段玉裁注>
<許慎釋>八音克龤。</許慎釋>
<段玉裁注>〈堯典〉文。</段玉裁注>
</內容>
<重文>文五　　重一</重文>
<說文字頭>冊</說文字頭>
<內容>
<許慎釋>符命也。諸侯進受於王者也。</許慎釋>
<段玉裁注>者字依《韵會》補。《尙書》王命周公後作𠕋逸誥、《左傳》王命尹氏及王子虎內史叔興父策命晉矦爲矦伯、王使劉定公賜齊侯命及三王世家策文皆是也。後人多假策爲之。</段玉裁注>
<許慎釋>象其札一長一短。</許慎釋>
<段玉裁注>謂五直有長短。</段玉裁注>
<許慎釋>中有二編</許慎釋>
<段玉裁注>謂二橫。</段玉裁注>
<許慎釋>之形。</許慎釋>
<段玉裁注>蔡邕獨𣃔曰。策、𥳑也。其制。長者一尺。短者半之。其次一長一短。兩編下附。札，牒也。亦曰𥳑。編、次𥳑也。次𥳑者，竹𥳑長短相閒排比之。以繩橫聯之。上下各一道。一𥳑容字無多。故必比次編之。乃容多字。聘《禮記》云百名以上書於策是也。一𥳑可容書於𥳑。每𥳑一行而已。不及百名書於方。則合若干行書之。百名以上書於策。方卽牘也。牘、書版也。𥳑𠕋、竹爲之。牘、木爲之。一𠕋不容則絫𠕋爲之。國史𠕋書葢如是。鄭注禮云：策、𥳑也。此渾言之。不分別耳。𠕋字五直。象一長一短。象其意而已。且𥳑之若干未可肊定也。蔡氏云：長者一尺。短者半之。此漢法如是。鄭引鉤命決云：易《詩》書禮樂春秋策皆長二尺四寸。孝經謙半之。一尺二寸。《論語》策八寸。尺二寸者三分居二。又謙焉。此古制也。見於〈聘禮〉、《左傳》序正義者乖異不同。今訂之如是。未知然否。鄭注《尙書》云：三十字一𥳑之文。服注左氏云：古文篆書一𥳑八字。漢志。劉向以中古文挍《今文尙書》「古文𥳑有二十五字者。有二十二字者。是𥳑之長短不同而字數不同也。楚革切，十六部。</段玉裁注>
<許慎釋>凡𠕋之屬皆从𠕋。</許慎釋>
</內容>

<說文字頭><img src="086A-01">𥬰</img></說文字頭>
<內容>
<許慎釋>古文𠕋。从竹。</許慎釋>
<段玉裁注>《左傳》「僃物典筴。《釋文》「筴本又作𠕋。亦作策。或作？。按筴者，策之俗也。𠕋者，正字也。策者，叚借字也。？者，𠕋之古文也。左氏述《春秋傳》以古文。然則？其是歟。</段玉裁注>
</內容>

<說文字頭>嗣</說文字頭>
<內容>
<許慎釋>諸侯嗣國也。</許慎釋>
<段玉裁注>引伸爲凡繼嗣之偁。</段玉裁注>
<許慎釋>从𠕋口。</許慎釋>
<段玉裁注>小徐曰。𠕋必於廟。史讀其𠕋。故从口。按當是从囗、音圍。囗者，國象也。故曰諸侯嗣國。</段玉裁注>
<許慎釋>司聲。</許慎釋>
<段玉裁注>祥吏切，一部。</段玉裁注>
</內容>

<說文字頭><img src="086A-02">孠</img></說文字頭>
<內容>
<許慎釋>古文嗣。从子。</許慎釋>
</內容>

<說文字頭>扁</說文字頭>
<內容>
<許慎釋>署也。</許慎釋>
<段玉裁注>署者，部署有所网屬也。</段玉裁注>
<許慎釋>从戸𠕋。戸𠕋者，署門戸之文也。</許慎釋>
<段玉裁注>署門戸者，秦書八體。六曰署書。蕭子良云：署書、漢高六年蕭何所定。以題蒼龍、白虎二闕。方沔切，古音在十二部。</段玉裁注>
</內容>
<重文>文三　　重二</重文>
<卷末篇題>三十部　　文六百九十三<段玉裁注>三小徐作二。</段玉裁注>　　重八十七<段玉裁注>宋本七作八。小徐作重七十九。</段玉裁注>　　凡八千四百九十八字<段玉裁注>此第二篇都數。</段玉裁注></卷末篇題>
<卷末篇題>說文解字第二篇下</段玉裁注></卷末篇題>
<校對>受業長洲陳煥校字</校對>
