
<檔 ="swjz01-01.xml">
<卷首篇題 id="v07">說文解字第四篇上</卷首篇題>
<作者>金壇段玉裁注</作者>

<說文字頭>𥄎</說文字頭>
<內容>
<許慎釋>舉目使人也。</許慎釋>
<段玉裁注>此與言部訹音同、義亦相似。〈項羽本紀〉。梁眴籍曰。可行矣。籍遂拔劍斬首頭。然則眴同𡕥也。〈目部〉曰。䀏、目搖也。謂有目搖而不使者。</段玉裁注>
<許慎釋>从攴目。</許慎釋>
<段玉裁注>動其目也。會意。</段玉裁注>
<許慎釋>凡𡕥之屬皆从𡕥。讀若？。</許慎釋>
<段玉裁注>火劣切，十五部。</段玉裁注>
</內容>

<說文字頭>敻</說文字頭>
<內容>
<許慎釋>營求也。</許慎釋>
<段玉裁注>營求者，圍帀而求之也。帀而求之。則不遐遺矣。故引伸其義爲遠也。《韓詩》「于嗟敻兮。云遠也。《毛詩》作洵。異部假借字。</段玉裁注>
<許慎釋>从𥄎人在穴。</許慎釋>
<段玉裁注>依《韵會》訂。謂舉目使人之人臨穴也。合三字會意。朽正切。按古音在十四部。〈招䰟〉「挂曲瓊些。與寒湲蘭筵韵。㼱字敻聲。角部觼或作鐍。皆可證也。</段玉裁注>
<許慎釋>〈商書〉：高宗夢得說。使百工營求。得之傅巖。</許慎釋>
<段玉裁注>書序文。</段玉裁注>
<許慎釋>巖，穴也。</許慎釋>
<段玉裁注>此引書序釋之。以說从穴之意。營求而得諸穴。此字之所以从𡕥人在穴也。與引易先庚三日、說庸从庚<pb n="131-1"/>之意同。鉉本改營求爲敻求。誤甚。〈山部〉云：巖，岸也。此云穴也者，〈厂部〉曰山石之厓巖人可居也。</段玉裁注>
</內容>

<說文字頭>闅</說文字頭>
<內容>
<許慎釋>氐目視也。</許慎釋>
<段玉裁注>氐各本低。按〈人部〉無低。〈日部〉曰。氐者，下也。</段玉裁注>
<許慎釋>从𥄎。門聲。</許慎釋>
<段玉裁注>無分切。十三部。俗作閿。</段玉裁注>
<許慎釋>弘農湖縣（⿰県系）有闅鄕。</許慎釋>
<段玉裁注>《後漢書》「鄭興客授闅鄕。注曰：闅、建安中改作聞。</段玉裁注>
<許慎釋>汝南西平有闅亭。</許慎釋>
</內容>

<說文字頭>𥆗</說文字頭>
<內容>
<許慎釋>大視也。</許慎釋>
<段玉裁注>也《廣韵》作皃。</段玉裁注>
<許慎釋>从大𥄎。讀若？。</許慎釋>
<段玉裁注>況晩切，《廣韵》巨貟切。十四部。</段玉裁注>
</內容>
<重文>文四</重文>
<說文字頭>目</說文字頭>
<內容>
<許慎釋>人眼也。象形。重、童子也。</許慎釋>
<段玉裁注>象形、緫言之。嫌人不解二。故釋之曰。重其童子也。《釋名》曰：瞳，重也。膚幕相裹重也。子、小稱也。主謂其精明者也。或曰眸子。眸，冒也。相裹冒也。按人目由白而盧、童而子。層層包裏。故重畫以象之。非如〈項羽本紀〉所云重瞳子也。目之引伸爲指目、條目之目。莫六切，三部。</段玉裁注>
<許慎釋>凡目之屬皆从目。</許慎釋>
</內容>

<說文字頭><img src="129B-01">𡇡</img></說文字頭>
<內容>
<許慎釋>古文目。</許慎釋>
<段玉裁注>口象面。中象眉目。江沅曰。外象匡。内象𣮌目。</段玉裁注>
</內容>

<說文字頭>眼</說文字頭>
<內容>
<許慎釋>目也。</許慎釋>
<段玉裁注>《釋名》「眼，限也。瞳子限限而出也。</段玉裁注>
<許慎釋>从目，𥃩聲。</許慎釋>
<段玉裁注>五限切，古音在十三部。</段玉裁注>
</內容>

<說文字頭>䁵</說文字頭>
<內容>
<許慎釋>兒初生蔽目者。</許慎釋>
<段玉裁注>蔽目二字各本作瞥。今依《篇》、《韵》正。蔽目謂外有物雍蔽之。非牟子之翳也。</段玉裁注>
<許慎釋>从目，瞏聲。</許慎釋>
<段玉裁注>方辯切，十四部。</段玉裁注>
<許慎釋>讀若告之謂調。</許慎釋>
<段玉裁注>語有譌奪。鉉遂刪（⿰刂）之。</段玉裁注>
</內容>

<說文字頭>眩</說文字頭>
<內容>
<許慎釋>目無常主也。</許慎釋>
<段玉裁注>《孟子》引書。若藥不瞑眩。《方言》「凡飮藥而毒。東齊謂之瞑眩。《漢書》借爲幻字。犛靬眩人是也。二字音義皆相似。</段玉裁注>
<許慎釋>从目，玄聲。</許慎釋>
<段玉裁注>黃絢切，十二部。</段玉裁注>
</內容>

<說文字頭>眥</說文字頭>
<內容>
<許慎釋>目匡也。</許慎釋>
<段玉裁注>謂目之匡當也。〈木部〉曰。槶、匡當也。《字林》作目厓。</段玉裁注>
<許慎釋>从目，此聲。</許慎釋>
<段玉裁注>在詣切，十五十六部。</段玉裁注>
</內容>

<說文字頭>䀹</說文字頭>
<內容>
<許慎釋>目旁毛也。</許慎釋>
<段玉裁注>元應曰。睫、《說文》作䀹。《釋名》作？。云捷，接也。插於目眶而相接也。按大鄭《周禮》〔注〕云：無目朕謂之瞽。有目朕而無見謂之矇。朕或作䀹。無䀹有䀹、即無朕有朕也。</段玉裁注>
<許慎釋>从目，夾聲。</許慎釋>
<段玉裁注>子葉切，八部。</段玉裁注>
</內容>

<說文字頭><img src="130A-01">𥌭</img></說文字頭>
<內容>
<許慎釋>盧童子也。</許慎釋>
<段玉裁注>《方言》「黸童之子謂之𥌣。宋衞韓鄭之閒曰鑠。按《方言》𥌣字當是？之字誤。郭釋爲緜邈。云與上文䫵同。非也。緜邈可言目而不可言子。盧童子者，《方言》所謂黸瞳之子也。盧，黑也。俗作矑。有單言矑者。〈甘泉賦〉「玉女無所眺其淸矑是也。童，重也。膚幕相裹重也。子、小稱也。主謂其精明者也。居冣中如縣（⿰県系）然。故謂之？。</段玉裁注>
<許慎釋>从目，縣（⿰県系）聲。</許慎釋>
<段玉裁注>胡畎切，又胡涓切。十四部。</段玉裁注>
</內容>

<說文字頭>瞦</說文字頭>
<內容>
<許慎釋>目童子精瞦也。</許慎釋>
<段玉裁注>當作曰瞦也。精謂精光也。俗作睛。</段玉裁注>
<許慎釋>从目，喜聲。讀若《爾雅》禧福。</許慎釋>
<段玉裁注>禧，福也。見《爾雅》〈釋詁〉「許其切，一部。</段玉裁注>
</內容>

<說文字頭>矏</說文字頭>
<內容>
<許慎釋>目旁薄緻宀宀也。</許慎釋>
<段玉裁注>矏宀㬪韵。自部曰。宀宀不見。按宀宀、微密之皃。目好者必目旁肉好。乃益見目好。矏葢卽《方言》之䫵。〈釋言〉曰。矏，密也。引伸爲凡密之偁也。</段玉裁注>
<許慎釋>从目，臱聲。</許慎釋>
<段玉裁注>形聲包會意。武延切，十四部。</段玉裁注>
</內容>

<說文字頭><img src="130A-02">𥇖</img></說文字頭>
<內容>
<許慎釋>大目也。从目，非聲。</許慎釋>
<段玉裁注>芳微切，十五部。</段玉裁注>
</內容>

<說文字頭>䁂</說文字頭>
<內容>
<許慎釋>大目也。从目，臤聲。</許慎釋>
<段玉裁注>矦𥳑切，古音在十二部。</段玉裁注>
</內容>

<說文字頭>睅</說文字頭>
<內容>
<許慎釋>大目也。</許慎釋>
<段玉裁注>《左傳》「宋城者謳曰。睅其目。杜曰。睅、出目。</段玉裁注>
<許慎釋>从目，旱聲。</許慎釋>
<段玉裁注>戸版切。十四部。按鉉本補睆篆。云或睅字。</段玉裁注>
</內容>

<說文字頭>䁔</說文字頭>
<內容>
<許慎釋>大目也。从目，爰聲。</許慎釋>
<段玉裁注>況晩切，十四部。</段玉裁注>
</內容>

<說文字頭>瞒</說文字頭>
<內容>
<許慎釋>平目也。</許慎釋>
<段玉裁注>平目對出目、㴱目言之。今俗借爲欺謾字。</段玉裁注>
<許慎釋>从目，㒼聲。</許慎釋>
<段玉裁注>母官切，十四部。</段玉裁注>
</內容>

<說文字頭>睴</說文字頭>
<內容>
<許慎釋>大目出也。</許慎釋>
<段玉裁注>目本大而<pb n="132"/>又出其目也。〈考工記〉「望其轂。欲其眼也。注：眼出大皃也。陸云：魚𢡆反。按此鄭謂眼爲睴之假借也。</段玉裁注>
<許慎釋>从目，軍聲。</許慎釋>
<段玉裁注>古鈍切，十三部。</段玉裁注>
</內容>

<說文字頭>矕</說文字頭>
<內容>
<許慎釋>目矕矕也。</許慎釋>
<段玉裁注>《廣雅》曰：矕，視也。馬融傳。右矕三塗。左槪嵩嶽。此《廣雅》義也。班固荅賔戲。矕龍虎之文。孟康、蘇林皆曰。矕，被也。此雙聲之假借也。</段玉裁注>
<許慎釋>从目，䜌聲。</許慎釋>
<段玉裁注>武版切，十四部。</段玉裁注>
</內容>

<說文字頭>睔</說文字頭>
<內容>
<許慎釋>目大也。从目，侖聲。</許慎釋>
<段玉裁注>古本切，十三部。</段玉裁注>
<許慎釋>《春秋傳》有鄭伯睔。</許慎釋>
<段玉裁注>見襄二年。三傳皆同。古今人表作鄭成公綸。顏曰工頑反。又有泠淪。服虔曰淪音鰥。皆音之轉也。</段玉裁注>
</內容>

<說文字頭>盼</說文字頭>
<內容>
<許慎釋>白黑分也。</許慎釋>
<段玉裁注>元應書引如此。</段玉裁注>
<許慎釋>《詩》曰：美目盼兮。</許慎釋>
<段玉裁注>見〈衞風〉「毛曰。盼、白黑分也。《韓詩》云：黑色也。馬融曰。動目皃。按許从毛。</段玉裁注>
<許慎釋>从目，分聲。</許慎釋>
<段玉裁注>此形聲包會意。从毛則以目分會意也。匹莧切。古音在十三部。按盼眄盻三字形近。多互譌。不可不正。</段玉裁注>
</內容>

<說文字頭>盰</說文字頭>
<內容>
<許慎釋>目白皃。</許慎釋>
<段玉裁注>依《玉篇》訂。</段玉裁注>
<許慎釋>从目，干聲。</許慎釋>
<段玉裁注>古旱切，十四部。</段玉裁注>
</內容>

<說文字頭>眅</說文字頭>
<內容>
<許慎釋>多白眼也。</許慎釋>
<段玉裁注>多白眼、見說封傳。</段玉裁注>
<許慎釋>从目，反聲。</許慎釋>
<段玉裁注>普班切，十四部。</段玉裁注>
<許慎釋>《春秋傳》曰。</許慎釋>
<段玉裁注>曰衍。</段玉裁注>
<許慎釋>鄭游眅字子朙。</許慎釋>
<段玉裁注>見《左傳》襄卄二年。《釋文》古本、《五經文字》、《開成石經》、皆从目。今俗本从日。誤。《戰國策》田？。高注：？讀鄭游眅之眅。姚宏曰。？恐是？。？同眅。</段玉裁注>
</內容>

<說文字頭>睍</說文字頭>
<內容>
<許慎釋>目出皃也。</許慎釋>
<段玉裁注>依元應訂。〈考工記〉曰：㴱其爪。出其目。〈邶風〉：睍睆黃鳥。毛曰。睍睆、好皃。《韓詩》有𥳑𥳑黃鳥。疑毛作睍睍、韓作𥳑𥳑。睆、《說文》無。《詩》、《禮記》有。《詩》古本又多作皖。杕杜傳云：實皃。大東傳云：明星皃。〈檀弓〉注云：？節目。又許注《淮南》曰：睆謂目内白翳也。大徐謂睆爲或睅字。</段玉裁注>
<許慎釋>从目，見聲。</許慎釋>
<段玉裁注>胡典切，十四部。</段玉裁注>
</內容>

<說文字頭>矔</說文字頭>
<內容>
<許慎釋>目多精也。</許慎釋>
<段玉裁注>矔之言灌注也。</段玉裁注>
<許慎釋>从目，雚聲。</許慎釋>
<段玉裁注>古玩切。十四部。《左傳》宋大夫鱗矔。</段玉裁注>
<許慎釋>益州謂瞋目曰矔。</許慎釋>
<段玉裁注>此別一義。《方言》曰：梁益之閒瞋目曰矔。轉目顧視亦曰矔。</段玉裁注>
</內容>

<說文字頭>瞵</說文字頭>
<內容>
<許慎釋>目精也。</許慎釋>
<段玉裁注>〈吳都賦〉：鷹瞵鶚視。䠶雉賦。瞵悍目以旁睞。徐爰曰。瞵、視皃。</段玉裁注>
<許慎釋>从目，粦聲。</許慎釋>
<段玉裁注>力珍切，十二部。</段玉裁注>
</內容>

<說文字頭>窅</說文字頭>
<內容>
<許慎釋>㴱目皃。</許慎釋>
<段玉裁注>皃字依《玉篇》正。靈樞經按其腹。窅而不起。漢〈禮樂志〉「窅窊桂華。蘇林曰。窅音窅胅之窅。按窅胅卽今坳突字。元應云：《倉頡篇》作䆟？。上烏交切。墊下也。下徒結切。突也。葛洪〈字苑〉。上作凹，陷也。下作凸，起也。䆟？、凹凸許皆不收。然則許用窅胅也。孟康云：窅出窊入。葢對窊言之則訓窅爲出。如徂之爲存、苦之爲快。</段玉裁注>
<許慎釋>从穴中目。</許慎釋>
<段玉裁注>烏皎切，二部。</段玉裁注>
</內容>

<說文字頭>眊</說文字頭>
<內容>
<許慎釋>目少精也。</許慎釋>
<段玉裁注>《孟子》：胷中不正、則眸子眊焉。趙曰。眊者，蒙蒙目不明之貌。《廣雅》「眊眊，思也。謂思勞而目少精也。或作毣毣。</段玉裁注>
<許慎釋>从目，毛聲。</許慎釋>
<段玉裁注>亡報切，二部。</段玉裁注>
<許慎釋>〈虞書〉？字从此。</許慎釋>
<段玉裁注>按〈虞書〉無？字。僞大禹謨有之。非許所知也。惟〈商書〉〈微子〉、〈周書〉吕㓝皆有？。吕㓝？荒。《周禮》〔注〕引作秏荒。漢〈㓝法志〉作眊荒。《漢書》多以眊爲？。豈許所據書作眊與。當云《尙書》？字如此。此爲假借。</段玉裁注>
</內容>

<說文字頭>矘</說文字頭>
<內容>
<許慎釋>目無精直視也。</許慎釋>
<段玉裁注>後漢梁冀傳。洞精矘眄。注引《說文》目睛直視。按章懷因既曰洞精。遂改易《說文》爲目睛直視。非也。洞精者，謂其？精洞達。矘眄者，謂其流眄矘䁳。此固不妨竝行。遠游曰。旹曖曃其曭莽。王曰。日月晻黮而無光也。矘䁳猶曭莽。</段玉裁注>
<許慎釋>从目，黨聲。</許慎釋>
<段玉裁注>他朗切，十部。</段玉裁注>
</內容>

<說文字頭>睒</說文字頭>
<內容>
<許慎釋>暫視皃。</許慎釋>
<段玉裁注>《大玄》曰。酒作失德。鬼（⿱田⿺儿厶）睒其室。此與高明之家、鬼（⿱田⿺儿厶）瞰其室語同也。〈吳都賦〉：踶跋乎紭中。忘其所以睒睗。〈江賦〉。？？睒瞲乎厱空。</段玉裁注>
<許慎釋>从目，炎聲。</許慎釋>
<段玉裁注>失冉切，八部。</段玉裁注>
<許慎釋>讀若白葢謂之苫相<pb n="132-3"/>似。</許慎釋>
<段玉裁注>謂讀與《爾雅》釋器之苫字音略同也。</段玉裁注>
</內容>

<說文字頭>眮</說文字頭>
<內容>
<許慎釋>吳楚謂瞋目、顧視曰眮。</許慎釋>
<段玉裁注>《方言》「矔、眮、轉目也。梁益之閒瞋目曰矔。轉目顧視亦曰矔。吳楚曰眮。按瞋目、顧視是二事。梁益皆曰矔。吳楚皆曰眮也。</段玉裁注>
<許慎釋>从目，同聲。</許慎釋>
<段玉裁注>徒弄切，九部。</段玉裁注>
</內容>

<說文字頭>䀣</說文字頭>
<內容>
<許慎釋>直視也。从目，必聲。讀若《詩》云泌彼泉水。</許慎釋>
<段玉裁注>〈邶風〉文。今《詩》作毖。泌之假借也。《釋文》云：《韓詩》作祕。《說文》作䀣。陸氏此語葢誤。鉉本作泌。乃古本也。兵媚切，十五部。</段玉裁注>
</內容>

<說文字頭>瞴</說文字頭>
<內容>
<許慎釋>瞴婁。</許慎釋>
<段玉裁注>逗。㬪韵。</段玉裁注>
<許慎釋>微視也。</許慎釋>
<段玉裁注>《篇》、《韵》婁作瞜。</段玉裁注>
<許慎釋>从目，無聲。</許慎釋>
<段玉裁注>莫浮切，古音在五部。</段玉裁注>
</內容>

<說文字頭>䀘</說文字頭>
<內容>
<許慎釋>蔽人視也。</許慎釋>
<段玉裁注>鍇曰。映人而視也。</段玉裁注>
<許慎釋>从目，幵聲。讀若攜手。</許慎釋>
<段玉裁注>苦兮切，按《廣韵》戸圭切。十六部。</段玉裁注>
<許慎釋>一曰直視也。</許慎釋>
</內容>

<說文字頭><img src="131A-01">𥅝</img></說文字頭>
<內容>
<許慎釋>𥅝目或在下。</許慎釋>
</內容>

<說文字頭>睌</說文字頭>
<內容>
<許慎釋>睌䁂。</許慎釋>
<段玉裁注>逗。</段玉裁注>
<許慎釋>目視皃。从目，免聲。</許慎釋>
<段玉裁注>武限切，十四部。</段玉裁注>
</內容>

<說文字頭>眂</說文字頭>
<內容>
<許慎釋>視皃也。</許慎釋>
<段玉裁注>馬融〈長笛賦〉「特？？髟。李曰。？，視也。髟、振髦也。按？眡一字也。與眡別。眡、古文視。氐聲。在十五部。眡、氏聲。在十六部。宋元以來尟有知氏氐之不可通用者。</段玉裁注>
<許慎釋>从目，氏聲。</許慎釋>
<段玉裁注>承旨切。李善昌夷切。《廣韵》：眂眂、役目也。是支切。按古音在支紙韵。</段玉裁注>
</內容>

<說文字頭>睨</說文字頭>
<內容>
<許慎釋>衺視也。</許慎釋>
<段玉裁注>《左傳》「余與褐之父睨之。〈中庸〉。睨而視之。</段玉裁注>
<許慎釋>从目，兒聲。</許慎釋>
<段玉裁注>研計切，十六部。</段玉裁注>
</內容>

<說文字頭><img src="131B-01">𥈆</img></說文字頭>
<內容>
<許慎釋>氐目視也。从目，冒聲。</許慎釋>
<段玉裁注>亡𠈃切，古音在三部。</段玉裁注>
<許慎釋>〈周書〉曰：武王惟？。</許慎釋>
<段玉裁注>君奭篇文。今書作冒。葢古文以？爲冒也。</段玉裁注>
</內容>

<說文字頭>眓</說文字頭>
<內容>
<許慎釋>視高皃。</許慎釋>
<段玉裁注>豁目字當作此。</段玉裁注>
<許慎釋>从目，戉聲。</許慎釋>
<段玉裁注>呼括切，十五部。</段玉裁注>
<許慎釋>讀若《詩》曰施罟濊濊。</許慎釋>
<段玉裁注>許四引〈衞風〉此句。而此與罛下作濊濊不誤。〈水部〉作？？、〈大部〉作？？、宋刻泧泧皆誤也。說詳〈水部〉濊下。</段玉裁注>
</內容>

<說文字頭>眈</說文字頭>
<內容>
<許慎釋>視近而志遠。</許慎釋>
<段玉裁注>謂其意㴱沈也。馬云：虎下視皃。</段玉裁注>
<許慎釋>从目，冘聲。</許慎釋>
<段玉裁注>丁含切，八部。</段玉裁注>
<許慎釋>易曰。虎視眈眈。</許慎釋>
<段玉裁注>頤六四爻辭。</段玉裁注>
</內容>

<說文字頭><img src="131B-02">𢌨</img></說文字頭>
<內容>
<許慎釋>相顧視而行也。从目、从㢟。㢟亦聲。</許慎釋>
<段玉裁注>于線切，《廣韵》以然切。十四部。</段玉裁注>
</內容>

<說文字頭>盱</說文字頭>
<內容>
<許慎釋>張目也。</許慎釋>
<段玉裁注>張載注〈魏都賦〉盱衡曰。眉上曰衡。盱、舉眉大視也。〈釋詁〉「盱，憂也。此引伸之義。凡憂者亦有張目直視者也。《毛詩．卷耳》曰。盱，憂也。〈何人斯〉、〈都人士〉皆無〔傳〕。然則三《詩》皆作盱、訓憂。今〈卷耳〉作吁。誤也。《鄭箋》盱爲病。又憂之引伸之義。</段玉裁注>
<許慎釋>从目，亏聲。</許慎釋>
<段玉裁注>況于切，五部。</段玉裁注>
<許慎釋>一曰朝鮮謂盧童子曰盱。</許慎釋>
<段玉裁注>《方言》「黸瞳之子、燕代朝鮮洌水之閒曰盱。或謂之揚。</段玉裁注>
</內容>

<說文字頭>睘</說文字頭>
<內容>
<許慎釋>目驚視也。</許慎釋>
<段玉裁注>〈唐風〉〔毛傳〕曰：睘睘、無所依也。許不从毛者，許說字非說經也。製字之本義則尒。於从目知之。</段玉裁注>
<許慎釋>从目，袁聲。</許慎釋>
<段玉裁注>渠營切。按袁聲當在十四部。《毛詩》與靑姓韵。是合音也。</段玉裁注>
<許慎釋>《詩》曰：獨行睘睘。</許慎釋>
</內容>

<說文字頭>䁴</說文字頭>
<內容>
<許慎釋>視而不止也。</許慎釋>
<段玉裁注>不字依《廣韵》補。</段玉裁注>
<許慎釋>从目，亶聲。</許慎釋>
<段玉裁注>旨善切，十四部。</段玉裁注>
</內容>

<說文字頭>䀛</說文字頭>
<內容>
<許慎釋>目冥遠視也。</許慎釋>
<段玉裁注>冥當作瞑。目雖合而能遠視也。</段玉裁注>
<許慎釋>从目，勿聲。</許慎釋>
<段玉裁注>莫佩切，《廣韵》莫拜切。十五部。</段玉裁注>
<許慎釋>一曰久視也。</許慎釋>
<段玉裁注>依《廣韵》補視。</段玉裁注>
<許慎釋>一曰旦朙也。</許慎釋>
<段玉裁注>《玉篇》引《說文》無此五字。妄人所增也。《漢書》敘傳。昒昕寤而仰思。孟康曰。昒昕、早旦也。韋昭曰。音妹。又音忽。〈司馬相如傳〉「曶爽闇昧得燿乎光明。司馬貞引《三蒼》「曶爽、早朝也。音妹。《字林》音忽。然則昒曶一字也。與昧同。故〈日部〉有昧無昒。不知何人寫〈幽通賦〉譌作䀛。而仍其誤者於《說文》增竄五字。</段玉裁注>
</內容>

<說文字頭>眕</說文字頭>
<內容>
<許慎釋>目有所恨而止也。</許慎釋>
<段玉裁注>《左傳》曰：夫寵而<pb n="133-2"/>不驕。驕而能降。降而不憾。憾而能眕者鮮矣。許語葢古《左傳》說。〈釋言〉「眕，重也。重亦止意。</段玉裁注>
<許慎釋>从目，㐱聲。</許慎釋>
<段玉裁注>之忍切，十三部。</段玉裁注>
</內容>

<說文字頭>瞟</說文字頭>
<內容>
<許慎釋>𥉻也。</許慎釋>
<段玉裁注>今江蘇俗謂以目伺察曰瞟。音如瓢上聲。</段玉裁注>
<許慎釋>从目，？聲。</許慎釋>
<段玉裁注>？沼切，二部。</段玉裁注>
</內容>

<說文字頭>𥉻</說文字頭>
<內容>
<許慎釋>察也。</許慎釋>
<段玉裁注>〈魏都賦〉「有𥉻吕梁。𥉻察㬪韵。</段玉裁注>
<許慎釋>从目，祭聲。</許慎釋>
<段玉裁注>戚細切，十五部。</段玉裁注>
</內容>

<說文字頭>睹</說文字頭>
<內容>
<許慎釋>見也。从目，者聲。</許慎釋>
<段玉裁注>當古切，五部。</段玉裁注>
</內容>

<說文字頭><img src="132A-01">覩</img></說文字頭>
<內容>
<許慎釋>古文从見。</許慎釋>
<段玉裁注>按《篇》、《韵》皆不言覩爲古文。</段玉裁注>
</內容>

<說文字頭>眔</說文字頭>
<內容>
<許慎釋>目相及也。</許慎釋>
<段玉裁注>隶，及也。石經《公羊》「祖之所遝聞。今本作逮。〈中庸〉。所以逮賤。《釋文》作遝。此眔與隶音義俱同之證。</段玉裁注>
<許慎釋>从目，隶省。</許慎釋>
<段玉裁注>會意。</段玉裁注>
<許慎釋>讀若與隶同也。</許慎釋>
<段玉裁注>眔徒合切。在八部。隶在十五部。云同者，合音也。</段玉裁注>
</內容>

<說文字頭>睽</說文字頭>
<內容>
<許慎釋>目不相聽也。</許慎釋>
<段玉裁注>聽猶順也。二女志不同行。猶二目不同視也。故卦曰睽。〈人部〉？卽睽。</段玉裁注>
<許慎釋>从目，癸聲。</許慎釋>
<段玉裁注>苦圭切，十五部。</段玉裁注>
</內容>

<說文字頭>眜</說文字頭>
<內容>
<許慎釋>目不朙也。</許慎釋>
<段玉裁注>〈吳都賦〉：相與眜潛險、搜怪奇。劉曰。眜，冒也。李曰。《說文》眜、門撥切。謂之潛隱之穴也。撥、俗本作廢。</段玉裁注>
<許慎釋>从目，末聲。</許慎釋>
<段玉裁注>莫撥切，十五部。</段玉裁注>
</內容>

<說文字頭><img src="132A-02">𥈼</img></說文字頭>
<內容>
<許慎釋>轉目視也。</許慎釋>
<段玉裁注>般，辟也。象舟之旋。故般目爲轉目。《戰國策》有田𥈼。</段玉裁注>
<許慎釋>从目，般聲。</許慎釋>
<段玉裁注>薄官切，十四部。</段玉裁注>
</內容>

<說文字頭><img src="132A-03">𥌊</img></說文字頭>
<內容>
<許慎釋>小兒白眼視也。</許慎釋>
<段玉裁注>依《廣韵》補視字。</段玉裁注>
<許慎釋>从目，辡聲。</許慎釋>
<段玉裁注>蒲莧切，《廣韵》匹莧切。十四部。</段玉裁注>
</內容>

<說文字頭>眽</說文字頭>
<內容>
<許慎釋>目財視也。</許慎釋>
<段玉裁注>財當依《廣韵》作邪。邪當作？。此與𠂢部、覛音義皆同。財視非其訓也。𠂢者，水之？流別也。九思。目眽眽兮寤終朝。注曰：眽眽、視貌也。古《詩》十九首。脈脈不得語。李引《爾雅》「脈，相也。郭璞曰。脈脈謂相視貌。按今〈釋詁〉無郭注：《釋文》曰：覛字又作眽。《五經文字》有眽字。《文選》脈皆系眽之譌。</段玉裁注>
<許慎釋>从目，𠂢聲。</許慎釋>
<段玉裁注>形聲包會意。莫獲切，十六部。</段玉裁注>
</內容>

<說文字頭>𥉉</說文字頭>
<內容>
<許慎釋>失意視也。</許慎釋>
<段玉裁注>〈魏都賦〉「吳蜀二客。𥉉焉失所。李引同。</段玉裁注>
<許慎釋>从目，條聲。</許慎釋>
<段玉裁注>各本从脩聲、作？。按𥉉音他狄反。猶滌之切亭歷。皆於條取聲。脩聲不得切他狄也。譌爲？。乃溷同？字。而《篇》、《韵》皆曰敕周切矣。今依〈魏都賦〉正。古音在三部。《唐韵》他歷切。</段玉裁注>
</內容>

<說文字頭>𥇜</說文字頭>
<內容>
<許慎釋>謹鈍目也。从目。𦎧聲。</許慎釋>
<段玉裁注>之閏切，十三部。</段玉裁注>
</內容>

<說文字頭>瞤</說文字頭>
<內容>
<許慎釋>目動也。</許慎釋>
<段玉裁注>〈素問〉。肉瞤瘛。注：動掣也。西京襍記。陸賈曰。目瞤得酒食。</段玉裁注>
<許慎釋>从目，閏聲。</許慎釋>
<段玉裁注>如勻切，十三部。</段玉裁注>
</內容>

<說文字頭>矉</說文字頭>
<內容>
<許慎釋>恨張目也。从目，賓聲。</許慎釋>
<段玉裁注>符眞切，十二部。</段玉裁注>
<許慎釋>《詩》曰：國歩斯？。</許慎釋>
<段玉裁注>〈大雅〉文。《毛詩》作頻云頻，急也。鄭云：頻猶比也。哀哉國家之政。行此禍害比比然。頻字絕非假借。此作？者，葢三家《詩》「許偁毛而不廢三家也。又按通俗文蹙頞曰？。？者，顰之假借。</段玉裁注>
</內容>

<說文字頭>眢</說文字頭>
<內容>
<許慎釋>目無朙也。</許慎釋>
<段玉裁注>《左傳》「目於眢井。井無水、若目無朙。故曰眢井。</段玉裁注>
<許慎釋>从目，夗聲，讀若委。</許慎釋>
<段玉裁注>大徐一丸切。刪（⿰刂）讀若委三字。非也。此與〈小雅〉谷風怨讀如萎一例。合音也。《左傳音義》烏丸反。引《字林》眢井、無水也。一皮反。一皮卽委之平聲。古讀如此。《集韵》五支邕危切。卽一皮也。近刊繫傳者益一字云讀若宛委。謂讀若宛。誤甚。</段玉裁注>
</內容>

<說文字頭>睢</說文字頭>
<內容>
<許慎釋>仰目也。</許慎釋>
<段玉裁注>〈五行志〉：萬衆睢睢。《莊子》「而目睢睢。又恣睢讀去聲。暴戾也。</段玉裁注>
<許慎釋>从目，隹聲。</許慎釋>
<段玉裁注>許惟切，十五部。</段玉裁注>
</內容>

<說文字頭>䀏</說文字頭>
<內容>
<許慎釋>目搖也。</許慎釋>
<段玉裁注>〈項羽本紀〉。梁眴籍曰。可行矣。</段玉裁注>
<許慎釋>从目，勻省聲。</許慎釋>
<段玉裁注>黃絢切，十二部。</段玉裁注>
</內容>

<說文字頭><img src="132B-01">眴</img></說文字頭>
<內容>
<許慎釋>䀏或从目旬。</許慎釋>
<段玉裁注>旬聲。</段玉裁注>
</內容>

<說文字頭>矆</說文字頭>
<內容>
<許慎釋>大視皃。</許慎釋>
<段玉裁注>依《廣韵》作皃。〈魏都賦〉「㦜焉失容。李曰。今本作䂄。大視也。</段玉裁注>
<許慎釋>从目，蒦聲。</許慎釋>
<段玉裁注>按《篇》、《韵》皆䂄爲正字、矆爲或字。許縛切，五部。</段玉裁注>
</內容>

<說文字頭>睦</說文字頭>
<內容>
<許慎釋>目順也。从目，坴聲。</許慎釋>
<段玉裁注>莫⺊切，《廣韵》莫六切。三部。</段玉裁注>
<許慎釋>一曰敬和也。</許慎釋>
<段玉裁注>五字疑後增。古書睦穆通用。如《孟子》〔注〕君臣集穆、《史記》旼旼睦睦、《漢書》作旼旼穆穆是也。穆多訓敬。故於睦曰敬和。</段玉裁注>
</內容>

<說文字頭><img src="132B-02">𡐑</img></說文字頭>
<內容>
<許慎釋>古文睦。</許慎釋>
<段玉裁注>按此从古文目、圥聲也。各本作𡍬、則从囧。非字意也。今依戴氏《六書故》正。凡从𡐑之字皆當作此。○江沅曰。不必依。</段玉裁注>
</內容>

<說文字頭>瞻</說文字頭>
<內容>
<許慎釋>臨視也。</許慎釋>
<段玉裁注>〈釋詁〉、《毛傳》皆曰。瞻，視也。許別之云臨視。今人謂仰視曰瞻。此古今義不同也。</段玉裁注>
<許慎釋>从目，詹聲。</許慎釋>
<段玉裁注>職廉切，八部。</段玉裁注>
</內容>

<說文字頭>瞀</說文字頭>
<內容>
<許慎釋>氐目謹視也。</許慎釋>
<段玉裁注>氐各本作低，今从宋本。《玉篇》云：目不明皃。按，〈洪範〉曰雺恒風若。《尙書大傳》作瞀。宋世家作霧。《漢書．五行志》作霿，《宋書》、《隨書》〈五行志〉作瞀。〈班志〉云區霿，服虔云人傋瞀，荀卿云傋猶瞀儒，他書或云？瞀、或云？瞀、或云怐愗。《說文．子部》云㝅瞀，皆謂冒亂不明──其字則霿爲正字。〈雨部〉云霿，晦也。</段玉裁注>
<許慎釋>从目，敄聲。</許慎釋>
<段玉裁注>莫𠊱切，三部。</段玉裁注>
</內容>

<說文字頭>䁲</說文字頭>
<內容>
<許慎釋>小視也。</許慎釋>
<段玉裁注>《大玄》「旌旗絓羅。干戈蛾蛾。師孕唁之。哭且䁲。注：䁲音麻。竊視之稱。</段玉裁注>
<許慎釋>从目，𧵽聲。</許慎釋>
<段玉裁注>莫佳切。十六部。《大玄》與十七合韵。</段玉裁注>
</內容>

<說文字頭><img src="132B-03">𥌈</img></說文字頭>
<內容>
<許慎釋>視也。</許慎釋>
<段玉裁注>〈釋詁〉「監瞻臨涖頫相視也。按《釋文》曰：監字又作？。然則〈小雅〉何用不<pb n="134-2"/>監。亦可作？。？亦當爲臨視也。</段玉裁注>
<許慎釋>从目，監聲。</許慎釋>
<段玉裁注>古銜切，八部。</段玉裁注>
</內容>

<說文字頭>䁈</說文字頭>
<內容>
<許慎釋>省視也。</許慎釋>
<段玉裁注>如晝夝之明也。</段玉裁注>
<許慎釋>从目，啓省聲。</許慎釋>
<段玉裁注>苦系切，十五部。</段玉裁注>
</內容>

<說文字頭>相</說文字頭>
<內容>
<許慎釋>省視也。</許慎釋>
<段玉裁注>〈釋詁〉、《毛傳》皆云相視也。此別之云省視。謂察視也。</段玉裁注>
<許慎釋>从目木。</許慎釋>
<段玉裁注>會意。息良切。十部。按目接物曰相。故凡彼此交接皆曰相。其交接而扶助者，則爲相瞽之相。古無平去之別也。旱麓、桑柔《毛傳》云：相，質也。質謂物之質與物相接者也。此亦引伸之義。</段玉裁注>
<許慎釋>易曰。地可觀者。莫可觀於木。</許慎釋>
<段玉裁注>此引易說从目木之意也。目所視多矣。而从木者，地上可觀者莫如木也。〈五行志〉曰：說曰。木、東方也。於易、地上之木爲觀。顏云：坤下巽上、觀。巽爲木。故云地上之木。許葢引易觀卦說也。此引經說字形之例。</段玉裁注>
<許慎釋>《詩》曰：相鼠有皮。</許慎釋>
<段玉裁注>〈庸風〉文。</段玉裁注>
</內容>

<說文字頭>瞋</說文字頭>
<內容>
<許慎釋>張目也。</許慎釋>
<段玉裁注>此與言部謓義略同。</段玉裁注>
<許慎釋>从目，眞聲。</許慎釋>
<段玉裁注>昌眞切，十二部。</段玉裁注>
</內容>

<說文字頭><img src="133A-01">𥅜</img></說文字頭>
<內容>
<許慎釋>祕書瞋。从戌。</許慎釋>
<段玉裁注>祕書謂緯書。易部亦云祕書說日月爲易、象陰陽也。戌聲眞聲同在十二部。</段玉裁注>
</內容>

<說文字頭>瞗</說文字頭>
<內容>
<許慎釋>目孰視也。</許慎釋>
<段玉裁注>孰熟正俗字。</段玉裁注>
<許慎釋>从目，鳥聲，讀若雕。</許慎釋>
<段玉裁注>都僚切，二部。</段玉裁注>
</內容>

<說文字頭>睗</說文字頭>
<內容>
<許慎釋>目疾視也。</許慎釋>
<段玉裁注>鍇本疾作孰。非。古睒睗聯用。雙聲字也。《韵會》引鍇本作目急視。毛晃增韵、龍龕手鑑皆作急。</段玉裁注>
<許慎釋>从目，易聲。</許慎釋>
<段玉裁注>施隻切，十六部。</段玉裁注>
</內容>

<說文字頭>睊</說文字頭>
<內容>
<許慎釋>視皃也。</許慎釋>
<段玉裁注>《孟子》引晏子睊、睊胥讒。趙曰。睊睊、側目相視。</段玉裁注>
<許慎釋>从目，肙聲。</許慎釋>
<段玉裁注>於絢切，《廣韵》古縣（⿰県系）切。十四部。</段玉裁注>
</內容>

<說文字頭><img src="133A-02">𥈾</img></說文字頭>
<內容>
<許慎釋>目𥥍皃也。从目窅。</許慎釋>
<段玉裁注>會意。於恱切，十五部。</段玉裁注>
<許慎釋>讀若易曰勿卹之卹。</許慎釋>
<段玉裁注>見夬九二爻辭。</段玉裁注>
</內容>

<說文字頭>睼</說文字頭>
<內容>
<許慎釋>迎視也。</許慎釋>
<段玉裁注>〈小雅〉「題彼脊令。毛云：題，視也。按題者，睼之假借。</段玉裁注>
<許慎釋>从目，是聲。</許慎釋>
<段玉裁注>他計切，十六部。</段玉裁注>
<許慎釋>讀若珥瑱之瑱。</許慎釋>
<段玉裁注>此合韵也。如祗振之比。《廣韵》他甸切本此。</段玉裁注>
</內容>

<說文字頭>䁙</說文字頭>
<內容>
<許慎釋>目相戲也。</許慎釋>
<段玉裁注>《方言》「䁙䀩視也。東齊曰䁙。吳楊曰䀩。凡以目相戲曰䁙。</段玉裁注>
<許慎釋>从目，晏聲。</許慎釋>
<段玉裁注>於殄切，十四部。</段玉裁注>
<許慎釋>《詩》曰：䁙婉之求。</許慎釋>
<段玉裁注>〈邶風〉文。按今《詩》作燕婉。毛曰。燕，安也。婉，順也。許所據作䁙。豈毛謂䁙爲晏之假借、後人轉寫改爲燕與。抑三家《詩》有作䁙者與。</段玉裁注>
</內容>

<說文字頭>䁊（⿱𥄗目）</說文字頭>
<內容>
<許慎釋>短𥥍目皃也。</許慎釋>
<段玉裁注>上文曰窅、曰𥈾皆謂㴱目。此云短㴱者，目匡短而目㴱窐㘣䁂然如捾目也。故从䀑。</段玉裁注>
<許慎釋>从目，𥄗聲。</許慎釋>
<段玉裁注>形聲包會意。烏括切，十五部。</段玉裁注>
</內容>

<說文字頭>眷</說文字頭>
<內容>
<許慎釋>顧也。</許慎釋>
<段玉裁注>大東。睠言顧之。毛曰。睠、反顧也。睠同眷。小明云：睠睠懷顧。皇矣云：乃眷西顧。凡顧眷並言者，顧者還視也。眷者顧之㴱也。顧止於側而巳。眷則至於反。故毛云反顧。許渾言之故云顧也。引伸之訓爲眷屬。《史記》作婘。</段玉裁注>
<許慎釋>从目，？聲。</許慎釋>
<段玉裁注>居倦切，十四部。</段玉裁注>
<許慎釋>《詩》曰：乃眷西顧。</許慎釋>
</內容>

<說文字頭>督</說文字頭>
<內容>
<許慎釋>察視也。</許慎釋>
<段玉裁注>視字依師古《漢書注》補。凡師古引《說文》多有不言《說文》曰者。車千秋傳。詔丞相御史督二千石求捕。又曰。宜有以敎督。按六經但言董。董卽督也。督者，以中道察視之。人身督脈在一身之中。衣之中縫亦曰督縫。</段玉裁注>
<許慎釋>从目，叔聲。</許慎釋>
<段玉裁注>冬毒切。三部。𣜩省作督。</段玉裁注>
<許慎釋>一曰目痛也。</許慎釋>
<段玉裁注>鍇本痛作病。誤。</段玉裁注>
</內容>

<說文字頭>看</說文字頭>
<內容>
<許慎釋>？也。从手下目。</許慎釋>
<段玉裁注>鍇曰。宋玉所謂揚袂障日而望所思也。此會意。苦寒切，十四部。</段玉裁注>
</內容>

<說文字頭><img src="133B-01">𥉏</img></說文字頭>
<內容>
<許慎釋>看或从倝。</許慎釋>
<段玉裁注>倝聲。</段玉裁注>
</內容>

<說文字頭>睎</說文字頭>
<內容>
<許慎釋>望也。</許慎釋>
<段玉裁注>〈西都賦〉曰。睎秦嶺。古多假？爲睎。如公孫弘傳？世用事、晉虞溥傳？顏之徒是也。</段玉裁注>
<許慎釋>从目，𢁫聲。</許慎釋>
<段玉裁注>《說文》無𢁫篆。而𢁫聲字多有。然則𢁫篆奪也。香衣切，十五部。</段玉裁注>
<許慎釋>海岱之閒謂眄曰睎。</許慎釋>
<段玉裁注>《方言》「睎，眄也。東齊靑<pb n="135-1"/>徐之閒曰睎。</段玉裁注>
</內容>

<說文字頭>瞫</說文字頭>
<內容>
<許慎釋>㴱視也。</許慎釋>
<段玉裁注>瞫㴱㬪韵。見其底裏曰㴱視。</段玉裁注>
<許慎釋>一曰下視也。</許慎釋>
<段玉裁注>別一義。</段玉裁注>
<許慎釋>又竊見也。</許慎釋>
<段玉裁注>又一義。</段玉裁注>
<許慎釋>从目，？聲。</許慎釋>
<段玉裁注>式荏切。七部。《左傳》有晉人狼瞫。</段玉裁注>
</內容>

<說文字頭>眝</說文字頭>
<內容>
<許慎釋>長眙也。</許慎釋>
<段玉裁注>外戚傳。飾新宫以延貯。此貯正眝之誤。延貯謂長望也。凡辭章言延佇者亦皆當作眝。《說文》無佇竚字。惟有宁字。宁佇竚皆訓立。延眝非謂立也。九章。思美人兮。擥涕而竚眙。王逸云：竚立悲哀。《文選》注：佇眙、立視也。此則訓立。然作眝眙亦無不可。</段玉裁注>
<許慎釋>从目，宁聲。</許慎釋>
<段玉裁注>陟吕切，五部。</段玉裁注>
<許慎釋>一曰張眼。</許慎釋>
<段玉裁注>《廣韵》亦作眼。</段玉裁注>
</內容>

<說文字頭>眙</說文字頭>
<內容>
<許慎釋>直視也。</許慎釋>
<段玉裁注>《方言》「眙，逗也。西秦謂之眙。郭曰。眙謂住視也。按眙瞪古今字。敕吏、丈證古今音。《廣韵》七志作眙。四十七證作瞪。別爲二字矣。而瞪下云陸本作眙。攷元應引通俗文云：直視曰瞪。是知眙之音自一部轉入六部。因改書作瞪。陸法言固知是一字也。</段玉裁注>
<許慎釋>从目，台聲。</許慎釋>
<段玉裁注>丑吏切，一部。</段玉裁注>
</內容>

<說文字頭>睇</說文字頭>
<內容>
<許慎釋>小？視也。</許慎釋>
<段玉裁注>依〈小雅〉小宛正義。言小？視者，別於睨眄爲？視也。《周易》「夷於左股。夷、子夏作睇。鄭、陸同。云旁視曰睇。京作眱。按眱亦睇字也。〈夏小正〉「來降燕乃睇。睇者，眄也。<pb n="135-2"/>内則。不敢睇視。鄭曰。睇、傾視也。</段玉裁注>
<許慎釋>从目，弟聲。</許慎釋>
<段玉裁注>特計切，十五部。</段玉裁注>
<許慎釋>南楚謂眄睇。</許慎釋>
<段玉裁注>謂眄曰睇也。眄爲？視、睇爲小？視者，析言之。此渾言之。《方言》曰：睇，眄也。陳楚之閒、南楚之外曰睇。</段玉裁注>
</內容>

<說文字頭>䀩</說文字頭>
<內容>
<許慎釋>眄也。</許慎釋>
<段玉裁注>《方言》「䀩，眄也。吳楊江淮之閒或曰瞯。或曰䀩。</段玉裁注>
<許慎釋>从目，各聲。</許慎釋>
<段玉裁注>盧各切，五部。</段玉裁注>
</內容>

<說文字頭>盻</說文字頭>
<內容>
<許慎釋>恨視也。</許慎釋>
<段玉裁注>《孟子》引龍子曰。爲民父母。使民盻盻然。將終歲勤動。不得以養其父母。又稱貸而益之。趙云：盻盻、勤苦不休息之貌。按丁公著本盻盻作肸肸。據趙注則肸近是。作盻者，譌字也。</段玉裁注>
<許慎釋>从目，兮聲。</許慎釋>
<段玉裁注>胡計切。十六部。孫奭引《說文》五禮切。○按自眝而下各本失其原次。今正之。</段玉裁注>
</內容>

<說文字頭>睡</說文字頭>
<內容>
<許慎釋>坐寐也。</許慎釋>
<段玉裁注>知爲坐寐者，以其字从垂也。《左傳》曰：坐而假寐。《戰國策》「讀書欲睡。</段玉裁注>
<許慎釋>从目？。</許慎釋>
<段玉裁注>宋本無聲字。此以會意包形聲也。目？者，目瞼垂而下。坐則爾。是僞切，古音在十七部。</段玉裁注>
</內容>

<說文字頭>瞑</說文字頭>
<內容>
<許慎釋>翕目也。</許慎釋>
<段玉裁注>〈釋詁〉、《毛傳》皆曰。翕，合也。《莊子》「晝瞑。據槁梧而瞑。引伸爲瞑眩。</段玉裁注>
<許慎釋>从目冥。</許慎釋>
<段玉裁注>《韵會》引小徐曰會意。此以會意包形聲也。武延切。按古音在十一部。俗作眠。非也。</段玉裁注>
</內容>

<說文字頭>眚</說文字頭>
<內容>
<許慎釋>目病生翳也。</許慎釋>
<段玉裁注>元應曰。翳韵集作瞖。眚、引伸爲過誤。如眚災肆赦。不以一眚掩大德是也。又爲災眚。李奇曰内妖曰眚、外妖曰祥是也。又假爲減省之省。《周禮》「馮弱犯寡則眚之。注：眚猶人省瘦也。四面削其地。按省瘦亦作㾪瘦。俗云瘦省。</段玉裁注>
<許慎釋>从目，生聲。</許慎釋>
<段玉裁注>所景切，十一部。</段玉裁注>
</內容>

<說文字頭>瞥</說文字頭>
<內容>
<許慎釋>過目也。</許慎釋>
<段玉裁注>倏忽之意。《莊子》作覕。</段玉裁注>
<許慎釋>又目翳也。</許慎釋>
<段玉裁注>障蔽之意。</段玉裁注>
<許慎釋>从目，敝聲。</許慎釋>
<段玉裁注>普滅切，十五部。</段玉裁注>
<許慎釋>一曰財見也。</許慎釋>
<段玉裁注>財今之纔字。此似前義足以包之。</段玉裁注>
</內容>

<說文字頭>眵</說文字頭>
<內容>
<許慎釋>目傷眥也。</許慎釋>
<段玉裁注>《釋名》曰：目眥傷赤曰䁾。䁾，末也。創在目㒳末也。許謂目傷眥曰眵。與劉異。</段玉裁注>
<許慎釋>从目，多聲。</許慎釋>
<段玉裁注>叱支切，古音在十七部。</段玉裁注>
<許慎釋>一曰？兜也。</許慎釋>
<段玉裁注>？各本譌作瞢。今依元應正。？兜者，今人謂之眼眵是也。韓愈曰。㒳目眵昏。此與上義別。二病常相因而有不相兼者。</段玉裁注>
</內容>

<說文字頭><img src="134A-01">𥋚</img></說文字頭>
<內容>
<許慎釋>？兜。</許慎釋>
<段玉裁注>逗。</段玉裁注>
<許慎釋>目眵也。</許慎釋>
<段玉裁注>各本無？兜二字。今依元應書卷十、卷卄一補。蒙上弟二義言之。宋玉風賦。中脣爲胗。得目爲蔑。《吕氏春秋》「氣鬱處目則爲䁾。高注：䁾，眵也。按蔑者假借。䁾者或體。？兜、見部作？。云目蔽垢。</段玉裁注>
<許慎釋>从目，蔑省聲。</許慎釋>
<段玉裁注>莫結切，十五部。</段玉裁注>
</內容>

<說文字頭>䀗</說文字頭>
<內容>
<許慎釋>睊也。</許慎釋>
<段玉裁注>按鍇作睊也。鉉<pb n="136"/>作涓目也。皆誤。假令訓睊、則當與睊字類廁。自眚而下皆系目病。《廣韵》云：䀗、目患。可以得其解矣。刀部曰。剈、一曰窐也。此睊也當作剈目。謂窐目也。窐，下也。</段玉裁注>
<許慎釋>从目，夬聲。</許慎釋>
<段玉裁注>古穴切，十五部。</段玉裁注>
</內容>

<說文字頭>䀶</說文字頭>
<內容>
<許慎釋>目病也。</許慎釋>
<段玉裁注>《急就篇》「眵？䀶。顏曰。䀶、目視不正也。雷公炮炙論序云：目辟䀶？。有五花而自正。注：五加皮是也。</段玉裁注>
<許慎釋>从目，良聲。</許慎釋>
<段玉裁注>力讓切，十部。</段玉裁注>
</內容>

<說文字頭>眛</說文字頭>
<內容>
<許慎釋>目不朙也。</許慎釋>
<段玉裁注>今音眛。在末韵。眜在隊韵。攷从末之字見於公榖二傳及〈吳都賦〉：从未之字未之見。其訓皆曰目不明。何不類居而畫分二処。且《玉篇》於䀶瞯二字之閒云眛、莫達切。目不明。葢依《說文》舊次。則知《說文》原書从末之眜當在此。淺人改爲从未。則又增从末之眜於前也。</段玉裁注>
<許慎釋>从目，未聲。</許慎釋>
<段玉裁注>莫佩切，十五部。</段玉裁注>
</內容>

<說文字頭>瞷</說文字頭>
<內容>
<許慎釋>戴目也。</許慎釋>
<段玉裁注>戴目者，上視如戴然。〈素問〉所謂戴眼也。諸書所謂望羊也。目上視則多白。故《廣韵》云：瞯、人目多白也。《爾雅》〈釋嘼〉：一目白？。？同瞯。亦作？。引伸爲闚伺之義。如《孟子》王使人瞯夫子是。</段玉裁注>
<許慎釋>从目，閒聲。</許慎釋>
<段玉裁注>戸閒切。十四部。按此字諸書多从閑作？。</段玉裁注>
<許慎釋>江淮之閒謂眄曰瞯。</許慎釋>
<段玉裁注>眄各本作眡。依宋本及《集韵》正。《方言》「瞯，眄也。吳楚江淮之閒或曰瞯。或曰䀩。</段玉裁注>
</內容>

<說文字頭>眯</說文字頭>
<內容>
<許慎釋>艸入目中也。</許慎釋>
<段玉裁注>《莊子》「簸穅眯目。《字林》云：眯物入眼爲病。然則非獨艸也。</段玉裁注>
<許慎釋>从目，米聲。</許慎釋>
<段玉裁注>莫禮切，十五部。</段玉裁注>
</內容>

<說文字頭>眺</說文字頭>
<內容>
<許慎釋>目不正也。</許慎釋>
<段玉裁注>按〈釋詁〉、《說文》皆云覜，視也。然則覜望字不得作眺。〈月令〉「可以遠眺望。系假借。小徐注引射雉賦。目不歩體。？眺旁剔。徐爰曰。視瞻不正。常驚惕也。此眺字本義。</段玉裁注>
<許慎釋>从目，兆聲。</許慎釋>
<段玉裁注>他弔切，二部。</段玉裁注>
</內容>

<說文字頭>睞</說文字頭>
<內容>
<許慎釋>目童子不正也。</許慎釋>
<段玉裁注>目精注人故从來。屈賦所謂目成也。洛神賦。明眸善睞。李曰。睞、旁視。</段玉裁注>
<許慎釋>从目，來聲。</許慎釋>
<段玉裁注>洛代切，一部。</段玉裁注>
</內容>

<說文字頭>睩</說文字頭>
<內容>
<許慎釋>目睞謹也。</許慎釋>
<段玉裁注>娽娽、謹皃也。故睩爲目睞之謹。言注視而又謹畏也。〈招䰟〉「娥眉曼睩目騰光。王曰。好目曼澤。時睩睩然視。精光騰馳。感人心也。</段玉裁注>
<許慎釋>从目，录聲，讀若鹿。</許慎釋>
<段玉裁注>盧谷切，三部。</段玉裁注>
</內容>

<說文字頭>䀺</說文字頭>
<內容>
<許慎釋>眣也。</許慎釋>
<段玉裁注>唐人小說。術士相裴夫人。目䀺而緩。主淫。俗誤脩長之脩。</段玉裁注>
<許慎釋>从目，攸聲。</許慎釋>
<段玉裁注>敕鳩切，三部。</段玉裁注>
</內容>

<說文字頭><img src="134B-01">𥃧</img></說文字頭>
<內容>
<許慎釋>？或从丩。</許慎釋>
</內容>

<說文字頭>眣</說文字頭>
<內容>
<許慎釋>目不從正也。</許慎釋>
<段玉裁注>鉉無從字，非。自眺至此皆狀目之邪，所謂匈中不正者也。按，《公羊傳．文六年》：䀢晉大夫使與公<pb n="136-2"/>盟也。何云：以目通指曰䀢。〈成二年〉「卻克䀢魯衞之使，使以其辭而爲之請」，《釋文》字皆从矢，云：䀢音舜，本又作眣，丑乙反。又，大結反。《五經文字》曰：䀢音舜。見《春秋傳》「《開成石經》、《公羊》二皆作䀢。疑此字从矢會意，从失者其譌體。以譌體改《說文》，淺人無識之故也。陸云「又作眣」而巳，未嘗云《說文》作眣也。許云「目不从正」者，《公羊》㒳言䀢皆不以正也。</段玉裁注>
<許慎釋>从目，失聲。</許慎釋>
<段玉裁注>丑栗切，十二部。</段玉裁注>
</內容>

<說文字頭>矇</說文字頭>
<內容>
<許慎釋>童蒙也。</許慎釋>
<段玉裁注>此與《周易》童蒙異。謂目童子如冡覆也。毛公、劉熙、韋昭皆云：有眸子而無見曰矇。鄭司農云：有目朕而無見謂之矇。其意略同。毛說爲長。許主毛說也。《禮記》：昭然若發矇。謂如發其覆。</段玉裁注>
<許慎釋>从目，蒙聲。</許慎釋>
<段玉裁注>莫中切，九部。</段玉裁注>
<許慎釋>一曰不明也。</許慎釋>
<段玉裁注>此泛言目不明。爲別一義。</段玉裁注>
</內容>

<說文字頭>眇</說文字頭>
<內容>
<許慎釋>小目也。</許慎釋>
<段玉裁注>各本作一目小也。誤。今依易《釋文》正。履六三。眇能視。虞翻曰。離目不正。兊爲小。故眇而視。《方言》曰：眇，小也。《淮南》說山訓。小馬大目不可謂大馬。大馬之目眇謂之眇馬。物有似然而似不然者。按眇訓小目。引伸爲凡小之偁。又引伸爲微妙之義。《說文》無妙字。眇卽妙也。《史記》「戸說以眇論。卽妙論也。《周易》「眇萬物而爲言。陸機賦。眇衆慮而爲<pb n="136-3"/>言。皆今之妙字也。</段玉裁注>
<許慎釋>从目少。</許慎釋>
<段玉裁注>鍇曰會意。按物少則小。故从少。少亦聲。亡沼切，二部。</段玉裁注>
</內容>

<說文字頭>眄</說文字頭>
<內容>
<許慎釋>目徧合也。</許慎釋>
<段玉裁注>徧各本作偏。誤。今依《韵會》正。徧，帀也。帀，周也。周，密也。瞑爲臥。眄爲目病。人有目眥全合而短視者。今眄字此義廢矣。</段玉裁注>
<許慎釋>从目，丏聲。</許慎釋>
<段玉裁注>莫甸切。古音當在十二部。讀如泯。</段玉裁注>
<許慎釋>一曰？視也。秦語。</許慎釋>
<段玉裁注>《方言》「瞯睇睎䀩眄也。自關而西秦晉之閒曰眄。薛綜曰。流眄、轉眼貌也。</段玉裁注>
</內容>

<說文字頭>盲</說文字頭>
<內容>
<許慎釋>目無牟子也。</許慎釋>
<段玉裁注>牟俗作眸。趙注《孟子》曰：眸子、目瞳子也。《釋名》曰：眸，冒也。相裹冒也。《毛傳》曰：無眸子曰？。鄭司農、韋昭皆云：有目無眸子謂之？。許云目無牟子謂之？。說與毛、鄭異。無牟子者，白黑不分是也。今俗謂靑？。</段玉裁注>
<許慎釋>从目，亾聲。</許慎釋>
<段玉裁注>武庚切，古音在十部。</段玉裁注>
</內容>

<說文字頭>䁍</說文字頭>
<內容>
<許慎釋>目陷也。</許慎釋>
<段玉裁注>《廣雅》「䁍，陷也。引伸爲凡陷之偁。</段玉裁注>
<許慎釋>从目，咸聲。</許慎釋>
<段玉裁注>苦夾切，古音在七部。</段玉裁注>
</內容>

<說文字頭>瞽</說文字頭>
<內容>
<許慎釋>目但有朕也。</許慎釋>
<段玉裁注>朕、俗作眹。誤。朕从舟。舟之縫理也。引伸之凡縫皆曰朕。但有朕者，才有縫而巳。《釋名》曰：瞽、𡔷也。瞑瞑然目平合如𡔷皮也。眄者目合而有見。瞽者目合而無見。按鄭司農云：無目朕謂之瞽。韋昭云：無目曰瞽。皆與許異。</段玉裁注>
<許慎釋>从目，𡔷聲。</許慎釋>
<段玉裁注>公戸切，五部。</段玉裁注>
</內容>

<說文字頭><img src="135B-01">𥈃</img></說文字頭>
<內容>
<許慎釋>無目也。</許慎釋>
<段玉裁注>無目與無牟子別。無牟子者，黑白不分。無目者，其中空洞無物。故《字林》云：？、目有朕無珠子也。瞽者才有朕而中有珠子。？者才有朕而中無珠子。此又瞽與？之別。凡若此等皆對文則別。散文則通。如《詩》箋云瞽矇也、《史記》云瞽叟盲皆是散文則通也。人偁爲瞽叟。其實則盲者也。凡作瞽瞍者，字誤也。《國語》「瞽獻曲。？獻賦。矇誦。此對文則別也。</段玉裁注>
<許慎釋>从目，叜聲。</許慎釋>
<段玉裁注>穌后切，古音在三部。</段玉裁注>
</內容>

<說文字頭>䁝</說文字頭>
<內容>
<許慎釋>䁝惑也。</許慎釋>
<段玉裁注>䁝惑雙聲字。各本誤刪（⿰刂）䁝。今依《廣韵》補。《淮南》鴻烈、《漢書》皆假營爲䁝。高誘注每云：營，惑也。不誤。小顏多拘牽營字本義。訓爲回繞。非也。營行而䁝廢。</段玉裁注>
<許慎釋>从目，熒省聲。</許慎釋>
<段玉裁注>熒各本作榮。今正。凡營塋謍鎣褮滎榮字皆曰熒省聲。而此字尤當从熒會意。熒者，火光不定之皃。火星偁熒惑。戸扃切，十一部。</段玉裁注>
</內容>

<說文字頭>睉</說文字頭>
<內容>
<許慎釋>小目也。从目。𡋲聲。</許慎釋>
<段玉裁注>昨禾切。十七部。鉉等曰。《尙書》「元首叢睉哉。今睉从肉。非是。按脞、馬鄭皆以小釋之。許書無脞。因改爲睉。此恐肊決專輒。攷元應書卷一於睉字云出《字林》「不云出《說文》「許書睉疑後增。</段玉裁注>
</內容>

<說文字頭>䀑</說文字頭>
<內容>
<許慎釋>捾<pb n="137-1"/>目也。</許慎釋>
<段玉裁注>捾，搯也。〈吳語〉、〈吳世家〉皆云：子胥以手抉目是也。</段玉裁注>
<許慎釋>从目叉。</許慎釋>
<段玉裁注>目叉者，目爲叉捾也。會意。烏括切，十五部。</段玉裁注>
</內容>

<說文字頭>瞚</說文字頭>
<內容>
<許慎釋>開闔目數搖也。</許慎釋>
<段玉裁注>開闔目、元應本作目開閉。闔一曰閉也。《左傳》「臾駢曰。使者目動而言肆。懼我也。目動者，開閉數搖也。《吕覽》曰：夫死其視萬歲猶一瞚也。《莊子》「兒子終日視而目不瞚。此皆瞚字本義。凡謂與《公羊》䀢同者，非也。䀏爲目搖。瞚爲目數搖。皆不必以目使人。惟䀢主以目通指。</段玉裁注>
<許慎釋>从目，寅聲。</許慎釋>
<段玉裁注>舒閏切。按寅聲當在十二部。莊《釋文》因或作瞬。統音舜耳。</段玉裁注>
</內容>

<說文字頭>𥄱</說文字頭>
<內容>
<許慎釋>目不朙也。从目，弗聲。</許慎釋>
<段玉裁注>普未切。十五部。按此疑卽䀛之或字。</段玉裁注>
</內容>
<重文>文百十三　　重九<段玉裁注>宋本作八。</段玉裁注>
			</重文>
★<說文字頭>䀠</說文字頭>
<內容>
<許慎釋>𠂇又視也。</許慎釋>
<段玉裁注>𠂇又各本作左右，非也。今正。凡《詩》〈齊風〉、〈唐風〉，《禮記》〈檀弓〉、〈曾子問〉、〈雜記〉、〈玉藻〉或言瞿，或言瞿瞿，葢皆䀠之假借，瞿行而䀠廢矣。瞿下曰「𤸰隼之視也」，若《毛傳》於齊曰瞿瞿無守之皃、於唐曰瞿瞿然顧禮義也，各依文立義，而爲驚遽之狀則一。</段玉裁注>
<許慎釋>从二目。</許慎釋>
<段玉裁注>會意。</段玉裁注>
<許慎釋>凡䀠之屬皆从䀠，讀若拘。又，若良士瞿瞿。</許慎釋>
<段玉裁注>九遇切，五部。</段玉裁注>
</內容>

<說文字頭><img src="136A-01">𥆞</img></說文字頭>
<內容>
<許慎釋>目圍也。</許慎釋>
<段玉裁注>圍當作回。回轉也。</段玉裁注>
<許慎釋>从䀠？。</許慎釋>
<段玉裁注>會意。𠂆下曰。抴也。明也。</段玉裁注>
<許慎釋>讀若書卷之卷。</許慎釋>
<段玉裁注>？與眷顧義相近。故讀同書卷。居倦切，十七部。</段玉裁注>
<許慎釋>古文㠯爲靦字。</許慎釋>
<段玉裁注>靦鉉本作醜。誤。醜與？卷部分遠隔也。靦者，姡也。面部曰。面見人也。从面見。古文作？。葢亦謂徒有二目見人而巳。古音同在十四部。故得相假借。</段玉裁注>
</內容>

<說文字頭><img src="136A-02">𥇛</img></說文字頭>
<內容>
<許慎釋>目？也。从䀠、从大。大人也。</許慎釋>
<段玉裁注>大人也三字疑非是。？與爽奭同意。爽之明大。奭之盛大。？之目？淫視者大。故皆从大會意。舉朱切，㪺字从此。以〈小雅〉仇讀爲㪺求之。古音在三四部。</段玉裁注>
</內容>
<重文>文三</重文>
<說文字頭>眉</說文字頭>
<內容>
<許慎釋>目上毛也。</許慎釋>
<段玉裁注>人老則有長眉。〈豳風〉、〈小雅〉皆言眉壽。毛曰。豪眉也。又曰。秀眉也。《方言》「眉黎？鮐老也。東齊曰眉。士冠禮古文作麋。少牢饋食禮古文作微。皆假借字也。</段玉裁注>
<許慎釋>从目，象眉之形。</許慎釋>
<段玉裁注>謂？。</段玉裁注>
<許慎釋>上象頟理也。</許慎釋>
<段玉裁注>謂？在㒳眉上也。並二眉則頟理在眉閒之上。武悲切，十五部。</段玉裁注>
<許慎釋>凡眉之屬皆从眉。</許慎釋>
</內容>

<說文字頭>省</說文字頭>
<內容>
<許慎釋>視也。</許慎釋>
<段玉裁注>省者，察也。察者，覈也。漢禁中謂之省中。師古曰。言入此中者皆當察視。不可妄也。〈釋詁〉曰：省，善也。此引伸之義。《大傳》曰。大夫有大事省於其君。謂君察之而得其大善也。</段玉裁注>
<許慎釋>从？省、从屮。</許慎釋>
<段玉裁注>屮音徹。木初生也。財見也。从眉者，未形於目也。从屮者，察之於微也。凡省必於微。故引伸爲減省字。《說文》有渻𡞞二字。然經傳多作省。所景切，亦息井切。十一部。</段玉裁注>
</內容>

<說文字頭><img src="136A-03">𡮀</img></說文字頭>
<內容>
<許慎釋>古文省。从少囧。</許慎釋>
<段玉裁注>按？非也。古文目作？。此與？皆從之。从少目者，少用其目省之。用甚微也。</段玉裁注>
</內容>
<重文>文二　　重一</重文>
<說文字頭>盾</說文字頭>
<內容>
<許慎釋>瞂也。</許慎釋>
<段玉裁注>經典謂之干。〈戈部〉作？。</段玉裁注>
<許慎釋>所㠯扞身蔽目。</許慎釋>
<段玉裁注>用扞身、故謂之干。《毛傳》曰：干，扞也。用<pb n="138"/>蔽目、故字从目。</段玉裁注>
<許慎釋>从目。
<段玉裁注>各本少二字。今依元應補。</段玉裁注>
<許慎釋>象形。</許慎釋>
<段玉裁注>鍇曰。？象盾形。按今鍇本或妄增厂聲二字。食閏切。十三部。《廣韵》食尹切。</段玉裁注>
<許慎釋>凡盾之屬皆从盾。</許慎釋>
</內容>

<說文字頭>瞂</說文字頭>
<內容>
<許慎釋>盾也。</許慎釋>
<段玉裁注>秦風。蒙伐有苑。毛曰。伐、中干也。《周禮》司兵。掌五盾。鄭曰。五盾、干櫓之屬。其名未盡聞也。按〈木部〉及韋昭曰。大楯曰櫓。則中干次之。盾之大小略見於《釋名》「毛云中干、析言之。《方言》及許統言之。《方言》曰：盾、自關而東謂之𢧕。或謂之干。關西謂之盾。作𢧕者，或體也。作伐者，假借字。蘇秦傳作㕹。</段玉裁注>
<許慎釋>从盾，犮聲。</許慎釋>
<段玉裁注>扶發切，十五部。</段玉裁注>
</內容>

<說文字頭><img src="136B-01">𡐠</img></說文字頭>
<內容>
<許慎釋>盾握也。</許慎釋>
<段玉裁注>人所握処也。其背脊隆処曰瓦。見《左傳》。</段玉裁注>
<許慎釋>从盾，圭聲。</許慎釋>
<段玉裁注>苦圭切，十六部。</段玉裁注>
</內容>
<重文>文三</重文>
<說文字頭>自</說文字頭>
<內容>
<許慎釋>鼻也。象鼻形。</許慎釋>
<段玉裁注>此以鼻訓自。而又曰象鼻形。王部曰。自讀若鼻。今俗以作始生子爲鼻子是。然則許謂自與鼻義同音同。而用自爲鼻者絕少也。凡从自之字、如尸部㞒、臥息也。言部詯、膽气滿聲在人上也。亦皆<pb n="138-1"/>於鼻息會意。今義從也、己也、自然也皆引伸之義。疾二切，十五部。</段玉裁注>
<許慎釋>凡自之屬皆从自。</許慎釋>
</內容>

<說文字頭><img src="136B-02">𦣼</img></說文字頭>
<內容>
<許慎釋>古文自。</許慎釋>
</內容>

<說文字頭>臱</說文字頭>
<內容>
<許慎釋>宀宀不見也。</許慎釋>
<段玉裁注>臱宀㬪韵。宀、交覆㴱屋也。宀宀、密緻皃。《毛詩》曰緜緜。《韓詩》曰民民。其實一也。</段玉裁注>
<許慎釋>闕。</許慎釋>
<段玉裁注>上从自。下不知其何意。故云闕。謂闕其形也。武延切，古音如民。十二部。</段玉裁注>
</內容>
<重文>文二　　重一</重文>
<說文字頭>𦣹（白）</說文字頭>
<內容>
<許慎釋>此亦自字也。省自者。？言之气从鼻出。與口相助。</許慎釋>
<段玉裁注>？者，意内而言外也。言从口出、而气从鼻出。與口相助。故其字上从自省、下从口。而讀同自。疾二切，十五部。</段玉裁注>
<許慎釋>凡白之屬皆从白。</許慎釋>
</內容>

<說文字頭>皆</說文字頭>
<內容>
<許慎釋>俱？也。</許慎釋>
<段玉裁注>司部曰。？者，意内而言外也。其意爲俱。其言爲皆。以言表意、是謂意内言外。〈人部〉俱下曰皆也、是謂轉注：又偕下曰一曰俱也。則音義皆同。</段玉裁注>
<許慎釋>从比、从白。</許慎釋>
<段玉裁注>从比會意。古諧切，十五部。</段玉裁注>
</內容>

<說文字頭>魯</說文字頭>
<內容>
<許慎釋>鈍？也。</許慎釋>
<段玉裁注>孔注《論語》曰：魯，鈍也。《左傳》「魯人以爲敏。謂鈍人也。《釋名》曰：魯、魯鈍也。國多山水。<pb n="138-2"/>民性樸鈍。按椎魯、鹵莽皆卽此。</段玉裁注>
<許慎釋>从白，魚聲。</許慎釋>
<段玉裁注>各本作？省聲。按？从差省聲。在古音十七部。今之歌麻韵。魯字古今音皆在五部。？櫓字用爲？聲。古文以旅爲魯。則？爲淺人妄改也。今正。郞古切，五部。</段玉裁注>
<許慎釋>《論語》曰：參也魯。</許慎釋>
<段玉裁注>先進篇文。</段玉裁注>
</內容>

<說文字頭>者</說文字頭>
<內容>
<許慎釋>別事䛐也。</許慎釋>
<段玉裁注>言主於別事。則言者以別之。〈喪服〉〔經〕。斬衰裳、苴絰杖絞帶、冠繩纓、菅屨者。注曰：者者，明爲下出也。此別事之例。凡俗語云者箇、者般、者回皆取別事之意。不知何時以迎這之這代之。這、魚戰切。</段玉裁注>
<許慎釋>从白，？聲。？古文旅。</許慎釋>
<段玉裁注>㫃部曰。𣥐古文旅。者之偏旁乃全不類。轉寫之過也。之也切。古音在五部。讀如煑。</段玉裁注>
</內容>

<說文字頭>㿧</說文字頭>
<內容>
<許慎釋>䛐也。</許慎釋>
<段玉裁注>凡《毛傳》之例云辭也。如芣苢之薄、漢廣之思、草蟲之止、載馳之載、大叔于田之忌、山有扶蘇之且皆是。《說文》之例云某䛐。自部外。欥爲詮䛐、矣爲語巳䛐、矧爲況䛐、曶爲出气䛐、各爲異䛐、？爲驚䛐、尒䛐之必然也、會䛐之舒也皆是。然則䛐也二字。非例。當作誰䛐也三字。〈堯典〉言疇若予者二。皆訓誰。則言疇咨若者二。亦必同。疇咨當先咨後疇。語急故尒。壁中古文字作？。古字也。《爾雅》「疇孰誰也。字作疇。今字也。許<pb n="138-3"/>以疇爲假借字。？爲正字。故口部曰？，誰也。則又？疇爲古今字。《說文》之例。敘篆文合以古籒。？者古文。非小篆也。何以廁此也。凡書、禮古文往往依其部居錄之。不必皆先小篆後古文。亦不必如上部之例、先古文必系以小篆。所以尊經也。《尙書》作疇不作？者，葢孔安國以今文字讀之。易之同《爾雅》也。</段玉裁注>
<許慎釋>从白，𢏚聲。𢏚與疇同。</許慎釋>
<段玉裁注>直由切，三部。</段玉裁注>
<許慎釋>〈虞書〉曰：</許慎釋>
<段玉裁注>〈虞書〉當作〈唐書〉「曰字今補。</段玉裁注>
<許慎釋>帝曰？咨。</許慎釋>
</內容>

<說文字頭><img src="137A-01">𥏼</img>（⿰⿱知白亏）</說文字頭>
<內容>
<許慎釋>識䛐也。</許慎釋>
<段玉裁注>此與矢部知音義皆同。故二字多通用。</段玉裁注>
<許慎釋>从白亏知。</許慎釋>
<段玉裁注>鍇曰。亏亦气也。按从知會意。知亦聲。知義切，十六部。</段玉裁注>
</內容>

<說文字頭><img src="137A-02">⿲矢𦣝亏</img></說文字頭>
<內容>
<許慎釋>古文⿱知白。</許慎釋>
<段玉裁注>此依鍇本。𦣞卽口。？卽知也。省白。</段玉裁注>
</內容>

<說文字頭>百</說文字頭>
<內容>
<許慎釋>十十也。从一白。</許慎釋>
<段玉裁注>博陌切，五部。</段玉裁注>
<許慎釋>數。</許慎釋>
<段玉裁注>句。</段玉裁注>
<許慎釋>十十爲一百。百白也。</許慎釋>
<段玉裁注>白、告白也。此說从白之意。數長於百。可以䛐言白人也。各本脫此八字。依《韵會》補。</段玉裁注>
<許慎釋>十百爲一貫。貫章也。</許慎釋>
<段玉裁注>此類舉之。百白㬪韵。貫章雙聲。章，明也。數大於千。盈貫章明也。各本下貫譌相。依《韵會》正。</段玉裁注>
</內容>

<說文字頭><img src="137A-03">𦣻</img></說文字頭>
<內容>
<許慎釋>古文百。</許慎釋>
<段玉裁注>自白同。</段玉裁注>
</內容>
<重文>文七　　重二</重文>
<說文字頭>鼻</說文字頭>
<內容>
<許慎釋>所㠯引气自畀也。</許慎釋>
<段玉裁注>所以二字今補。口下曰所以言食也、舌下曰所以言別味也是其例。老子注曰：天食人以五氣。从鼻入。地食人以五味。从口入。《白虎通》引元命苞曰。鼻者肺之使。按鼻一呼一吸相乗除。而引氣於無竆。自讀如今人言自家之自。自本訓鼻。引伸爲自家。</段玉裁注>
<許慎釋>从自畀。</許慎釋>
<段玉裁注>以義爲形也。父二切，十五部。</段玉裁注>
<許慎釋>凡鼻之屬皆从鼻。</許慎釋>
</內容>

<說文字頭>齅</說文字頭>
<內容>
<許慎釋>㠯鼻就𦤀也。</許慎釋>
<段玉裁注>《玉篇》引《論語》「三齅而作。</段玉裁注>
<許慎釋>从鼻臭。臭亦聲。讀若嘼牲心嘼。</許慎釋>
<段玉裁注>各本嘼作畜。非。許救切，三部。</段玉裁注>
</內容>

<說文字頭>鼾</說文字頭>
<內容>
<許慎釋>臥息也。</許慎釋>
<段玉裁注>息、鼻息也。《廣韵》曰：。臥氣激聲。許干切。</段玉裁注>
<許慎釋>从鼻，干聲，讀若汗。</許慎釋>
<段玉裁注>矦幹切。十四部。按古讀平聲。</段玉裁注>
</內容>

<說文字頭>鼽</說文字頭>
<內容>
<許慎釋>病寒鼻窒也。</許慎釋>
<段玉裁注>〈月令〉「民多鼽嚔。窒，？也。</段玉裁注>
<許慎釋>从鼻，九聲。</許慎釋>
<段玉裁注>巨鳩切，三部。</段玉裁注>
</內容>

<說文字頭>齂</說文字頭>
<內容>
<許慎釋>臥息也。</許慎釋>
<段玉裁注>此與尸部㞒音義並同。《篇》、《韵》皆衹云鼻息。〈釋詁〉云：齂息也。</段玉裁注>
<許慎釋>从鼻，隶聲。</許慎釋>
<段玉裁注>許介切，十五部。</段玉裁注>
<許慎釋>讀若虺。</許慎釋>
</內容>
<重文>文五</重文>
<說文字頭>皕</說文字頭>
<內容>
<許慎釋>二百也。</許慎釋>
<段玉裁注>卽形爲義。不言从二百。</段玉裁注>
<許慎釋>凡皕之屬皆从皕。讀若逼。</許慎釋>
<段玉裁注>逼各本作祕。按《五經文字》皕音逼。《廣韵》彼側切。至韵不收。李仁甫五音韵諩目錄云：讀若逼。本注云：彼力切。皆由舊也。？奭字以爲聲。在弟五部。逼音相近也。</段玉裁注>
</內容>

<說文字頭>奭</說文字頭>
<內容>
<許慎釋>盛也。</許慎釋>
<段玉裁注>〈釋詁〉「赫赫躍躍。赫赫、舍人本作奭奭。常武《毛傳》云：赫赫然盛也。按奭是正字。赫是假借字。〈小雅〉「路車有奭。韎韐有奭。毛曰。奭、赤皃。此當作赫。赤部云：赫、火赤皃。奭是假借字。</段玉裁注>
<許慎釋>从大、从皕。</許慎釋>
<段玉裁注>皕與大皆盛意也。</段玉裁注>
<許慎釋>皕亦聲。</許慎釋>
<段玉裁注>《詩》亦切。古音讀若郝。在五部。隸作奭。</段玉裁注>
<許慎釋>此燕召公名。讀若郝。</許慎釋>
<段玉裁注>三字當在皕亦聲之下。</段玉裁注>
<許慎釋>史篇名醜。</許慎釋>
<段玉裁注>此爲召公名徵古說也。召公名奭。見《尙書》、《史記》「而史篇云名醜。史篇之作。去周初未遠。未審何以乖異。敘目云：及宣王大史籒箸大篆十五篇。漢志。史籒十五篇。周宣王大史作。又云：史籒篇者，周時史官敎學童書也。按省言之曰史篇。〈王莽傳〉：徵天下史篇文字。孟康曰。史籒所作十五篇也。許三偁史篇。《姚下》云史篇以爲姚易也。《匋下》云史篇讀與缶同。此云史篇名醜。計度其書必四言成文。敎學童誦之。《倉頡》、《爰歷》、《博學》實仿其體。</段玉裁注>
</內容>

<說文字頭><img src="138A-01">𡚐</img></說文字頭>
<內容>
<許慎釋>古文奭。</許慎釋>
<段玉裁注>古文百作？。則知皕作？。</段玉裁注>
</內容>
<重文>文二　　重一</重文>
<說文字頭>習</說文字頭>
<內容>
<許慎釋>數飛也。</許慎釋>
<段玉裁注>數所角切。〈月令〉「鷹乃學習。引伸之義爲習孰。</段玉裁注>
<許慎釋>从羽，白聲。</許慎釋>
<段玉裁注>按此合韵也。又部彗、古文作習。亦是从習聲合韵。似入切，七部。</段玉裁注>
<許慎釋>凡習之屬皆从習。</許慎釋>
</內容>

<說文字頭>翫</說文字頭>
<內容>
<許慎釋>習猒也。</許慎釋>
<段玉裁注>猒，飽也。此與心部忨音同義近。</段玉裁注>
<許慎釋>从習，元聲。</許慎釋>
<段玉裁注>五換切，十四部。</段玉裁注>
<許慎釋>《春秋傳》曰：翫歲而愒日。</許慎釋>
<段玉裁注>《左傳．昭元年》文。按，〈心部〉忨下引《春秋傳》忨歲而㵣日，當作《春秋國語》，今〈晉語〉作忨日而㵣歲。</段玉裁注>
</內容>
<重文>文二</重文>
<說文字頭>羽</說文字頭>
<內容>
<許慎釋>鳥長毛也。</許慎釋>
<段玉裁注>長毛、別於毛之細縟者。引伸爲五音之羽。《晉書樂志》云：羽，舒也。陽氣將復。萬物孳育<pb n="139-3"/>而舒生。漢志曰。羽，宇也。物聚臧宇覆之。《爾雅》「羽謂之桺。</段玉裁注>
<許慎釋>象形。</許慎釋>
<段玉裁注>長毛必有耦。故竝？。？部曰。？新生羽而飛也。？、竝？也。王矩切，五部。</段玉裁注>
<許慎釋>凡羽之屬皆从羽。</許慎釋>
</內容>

<說文字頭>翨</說文字頭>
<內容>
<許慎釋>鳥之彊羽猛者。</許慎釋>
<段玉裁注>按當作猛鳥也彊羽。轉寫誤耳。《周禮》翨氏。掌攻猛鳥。以時獻其羽翮。此釋《周禮》「故云猛鳥也。猛鳥羽必彊。故其字从羽。此與赤羽、尾長皆从羽文法正同。大鄭翨讀爲翅翼之翅。以是聲、支聲皆在十六部。翨當卽是翅之奇字。後鄭以經云獻羽翮則訓翨爲鳥翮。是聲、鬲聲亦同十六部也。翮、羽莖。舉翮以該羽。許與二鄭說異。</段玉裁注>
<許慎釋>从羽，是聲。</許慎釋>
<段玉裁注>居豉切，十六部。</段玉裁注>
</內容>

<說文字頭>翰</說文字頭>
<內容>
<許慎釋>天雞也。</許慎釋>
<段玉裁注>也字依《御覽》補。〈釋鳥〉「鶾、天雞。鶾本又作翰。鳥部鶾、訓雉肥翰音者。則此作翰是。天雞、樊光云一名山雞。</段玉裁注>
<許慎釋>赤羽。</許慎釋>
<段玉裁注>各本有也。非。今刪（⿰刂）。自翨至翠五字皆主謂鳥。其鳥彊羽、赤羽、故其字从羽不从鳥。</段玉裁注>
<許慎釋>从羽，倝聲。</許慎釋>
<段玉裁注>矦榦切。十四部。小宛傳云：翰，高也。謂羽長飛高。此別一義。〈桑扈〉、〈文王有聲〉、崧高、板傳皆云：翰，榦也。此謂《詩》以翰爲楨榦字也。同音假借。</段玉裁注>
<許慎釋>《逸周書》曰。</許慎釋>
<段玉裁注>此漢志〈周書〉七十一篇、周《史記》也。以別於《尙書》之〈周書〉「故謂之《逸周書》。</段玉裁注>
<許慎釋>文翰若翬雉。一名鷐風。周成王時蜀人獻之。</許慎釋>
<段玉裁注>文或作大。誤。王會篇文。今本作蜀人以文翰。文翰者若皐雞。孔晁云：鳥有文彩者。《太平御覽》皐作皇。郭注《爾雅》皐作彩。許作翬雉。疑有誤。按許引王會者六。魚部。周成王時揚州獻鰅魚。鳥部。周成王時氐羌獻鸞鳥。〈艸部〉。芣苢其實如李。令人宜子。〈周書〉所說。禸部。周成王時州靡國獻？？。〈馬部〉「？、吉皇之乗。周成王時犬戎獻之。〈犬部〉。匈奴有狡犬。内四條文義略同此。此不當有一名鷐風四字橫梗於其中也。四字當在蜀人獻之之下。一名當作一曰。一曰者，別一義也。常武曰。如飛如翰。毛云：疾如飛。摰如翰。鄭云：翰、飛鳥之豪俊也。此鷐風曰翰之證。〈釋鳥〉、《毛傳》皆云：晨風，鸇也。易林晨風、文翰竝舉。無緣文翰一名鷐風。譌舛顯然矣。</段玉裁注>
</內容>

<說文字頭>翟</說文字頭>
<內容>
<許慎釋>山雉也。</許慎釋>
<段玉裁注>〈釋鳥〉「翟、山雉。郭曰。長尾者。按郭翰翟二注葢取諸《說文》「〈邶風〉：右手秉翟。毛曰。翟、翟羽也。〈庸風〉：其之翟也。毛曰。翟、褕翟、闕翟。翟羽飾衣也。《周禮》「王后五路。重翟、厭翟。鄭曰。重翟、重翟雉之羽。厭翟、次其羽使相迫。按翟羽、經傳多假狄爲之。狄人字、傳多假翟爲之。</段玉裁注>
<許慎釋>尾長。</許慎釋>
<段玉裁注>故从<pb n="140-1"/>羽。不入隹部者。隹爲短尾鳥緫名。又此鳥以尾長爲異也。</段玉裁注>
<許慎釋>从羽、从隹。</許慎釋>
<段玉裁注>徒歷切。古音在二部。〈庸風〉韵於十六部合韵也。</段玉裁注>
</內容>

<說文字頭>翡</說文字頭>
<內容>
<許慎釋>赤羽雀也。出鬱林。</許慎釋>
<段玉裁注>漢郡。</段玉裁注>
<許慎釋>从羽，非聲。</許慎釋>
<段玉裁注>房未切，十五部。</段玉裁注>
</內容>

<說文字頭>翠</說文字頭>
<內容>
<許慎釋>靑羽雀也。</許慎釋>
<段玉裁注>〈釋鳥〉「翠鷸。郭曰。似燕。紺色。按鳥部鷸下不云翠鳥也。</段玉裁注>
<許慎釋>出鬱林。从羽，卒聲。</許慎釋>
<段玉裁注>七醉切，十五部。</段玉裁注>
</內容>

<說文字頭>翦</說文字頭>
<內容>
<許慎釋>羽生也。</許慎釋>
<段玉裁注>羽初生如前齊也。前、古之翦字。今之歬字。</段玉裁注>
<許慎釋>一曰？羽。</許慎釋>
<段玉裁注>？舊作矢。釋器。金鏃翦羽謂之鍭。骨鏇不翦羽謂之志。翦者，前也。前者，？齊也。鍭矢、前其羽短之使前重。志矢、不前羽較長。喪禮則鍭矢骨鏃。異於金鏃。志矢無鏃短衞。異於骨鏃不前羽。按鍭矢前羽、謂羽爲翦。因之志矢之羽、亦謂之翦。故云一曰矢羽。</段玉裁注>
<許慎釋>从羽，歬聲。</許慎釋>
<段玉裁注>卽淺切，十二部。</段玉裁注>
</內容>

<說文字頭>翁</說文字頭>
<內容>
<許慎釋>頸毛也。</許慎釋>
<段玉裁注>《山海經》「天帝之山有鳥。黑文而赤翁。漢郊祀歌。赤鴈集。六紛員。殊翁襍。五采文。《急就篇》鳧翁。按俗言老翁者，假翁爲公也。《周禮》酒人注假翁爲滃。</段玉裁注>
<許慎釋>从羽，公聲。</許慎釋>
<段玉裁注>烏紅切，九部。</段玉裁注>
</內容>

<說文字頭>翄</說文字頭>
<內容>
<許慎釋>翼也。</許慎釋>
<段玉裁注>飛部曰。？，翄也。翼、篆文？也。</段玉裁注>
<許慎釋>从羽，支聲。</許慎釋>
<段玉裁注>施智切，十六部。</段玉裁注>
</內容>

<說文字頭>𦐊</說文字頭>
<內容>
<許慎釋>翄或从羽氏。</許慎釋>
<段玉裁注>支氏同部。〈魏都賦〉「𦐊𦐊精衞。李云：《說文》𦐊亦翅字。叔豉反。今音祇。𦐊𦐊、飛貌也。按《廣韵》：翄翄、飛皃。巨支切。〈小雅〉提提、羣飛貌。是移切。</段玉裁注>
</內容>

<說文字頭><img src="139A-01">𦑜</img></說文字頭>
<內容>
<許慎釋>翅也。</許慎釋>
<段玉裁注>〈小雅〉「如鳥斯革。毛云：革，翼也。《韓詩》作？。云翅也。毛用古文假借字。韓用正字。而訓正同。《廣雅》「？、𦐠，翼也。〈魏都賦〉「雲雀踶甍而矯首。壯翼摛鏤於靑霄。注：踶則舉羽翮用勢。若將飛而尙住。此如鳥斯？之謂。許不言《詩》曰者，省文。非有意也。</段玉裁注>
<許慎釋>从羽，革聲。</許慎釋>
<段玉裁注>古翮切，古音在一部。</段玉裁注>
</內容>

<說文字頭>翹</說文字頭>
<內容>
<許慎釋>尾長毛也。</許慎釋>
<段玉裁注>班固白雉《詩》「發晧羽兮奮翹英。射雉賦。斑尾揚翹。按尾長毛必高舉。故凡高舉曰翹。《詩》曰：翹翹錯薪。高則危。《詩》曰：予室翹翹。</段玉裁注>
<許慎釋>从羽，堯聲。</許慎釋>
<段玉裁注>渠遙切，二部。</段玉裁注>
</內容>

<說文字頭>翭</說文字頭>
<內容>
<許慎釋>羽本也。</許慎釋>
<段玉裁注>謂入於皮肉者也。按《詩》、《周禮》鍭矢。〈士喪禮〉作翭矢。葢此矢金鏃。𠊱物而中。如羽本之入肉。故假借通用也。</段玉裁注>
<許慎釋>从羽，矦聲。</許慎釋>
<段玉裁注>乎溝切，四部。</段玉裁注>
<許慎釋>一曰羽初生。</許慎釋>
</內容>

<說文字頭>翮</說文字頭>
<內容>
<許慎釋>羽莖也。</許慎釋>
<段玉裁注>莖、枝柱也。謂衆枝之柱。翮亦謂一羽之柱。莖翮雙聲。〈唐風〉「肅肅鴇行。毛曰。行，翮也。亦於雙聲求之。上文云鴇羽、鴇翼。故不得以行列釋之也。</段玉裁注>
<許慎釋>从羽，鬲聲。</許慎釋>
<段玉裁注>下革切，十六部。</段玉裁注>
</內容>

<說文字頭>𦐛</說文字頭>
<內容>
<許慎釋>羽曲也。</許慎釋>
<段玉裁注>凡從句者皆訓曲。釋木曰。句如羽喬。上句曰喬。然則羽曲者，謂上句反鄕。</段玉裁注>
<許慎釋>从羽，句聲。</許慎釋>
<段玉裁注>其俱切。古音在四部。讀如鉤。〈釋嘼〉云：馬後足皆白翑。</段玉裁注>
</內容>

<說文字頭><img src="139A-02">𦐧</img></說文字頭>
<內容>
<許慎釋>羽之𦐧風。</許慎釋>
<段玉裁注>𦐧疑當爲幵。幵，平也。羽之幵風、謂摶扶搖而上之狀。</段玉裁注>
<許慎釋>亦古諸矦也。</許慎釋>
<段玉裁注>此謂有竆后羿。邑部曰。？、夏后時諸矦夷羿國也。〈弓部〉曰。？、帝嚳射官。夏少康滅之。</段玉裁注>
<許慎釋>一曰射師。</許慎釋>
<段玉裁注>《淮南書》曰：雖有羿之知而無所用之。高云：是堯時羿也。能射十日。繳大風。殺窫窳。斬九嬰。射河伯之知巧也。非有竆后羿。按許云一曰射師。亦謂堯時羿。</段玉裁注>
<許慎釋>从羽幵。</許慎釋>
<段玉裁注>鍇本無聲。鉉有。葢會意兼形聲也。五計切。十五部。幵合韵也。俗作羿。</段玉裁注>
</內容>

<說文字頭>翥</說文字頭>
<內容>
<許慎釋>飛舉也。</許慎釋>
<段玉裁注>《方言》曰：翥，舉也。楚謂之翥。郭云：謂軒翥也。〈西京賦〉：鳳鶱翥於甍標。</段玉裁注>
<許慎釋>从羽，者聲。</許慎釋>
<段玉裁注>章庶切，五部。</段玉裁注>
</內容>

<說文字頭>翕</說文字頭>
<內容>
<許慎釋>起也。</許慎釋>
<段玉裁注>〈釋詁〉、《毛傳》皆云：翕，合也。許云起也者，但言合則不見起。言起而合在其中矣。翕从合者，鳥將起必斂翼也。</段玉裁注>
<許慎釋>从羽，合聲。</許慎釋>
<段玉裁注>許及切，七部。</段玉裁注>
</內容>

<說文字頭>翾</說文字頭>
<內容>
<許慎釋>小飛也。</許慎釋>
<段玉裁注>九歌。翾飛兮翠曾。按荀子。喜則輕而翾。假翾爲儇也。</段玉裁注>
<許慎釋>从羽，睘聲。</許慎釋>
<段玉裁注>許緣切，十四部。</段玉裁注>
</內容>

<說文字頭>翬</說文字頭>
<內容>
<許慎釋>大飛也。</許慎釋>
<段玉裁注>〈釋鳥〉曰：鷹隼醜。其飛也翬。郭云：𡔷翅翬翬然疾。</段玉裁注>
<許慎釋>从羽，軍聲。</許慎釋>
<段玉裁注>許歸切，古音在十三部。</段玉裁注>
<許慎釋>一曰伊雒而南雉五采皆備曰翬。</許慎釋>
<段玉裁注>〈釋鳥〉「伊洛而南素質五彩皆備成章曰翬。王后禕衣刻繒爲之形而采畫之。</段玉裁注>
<許慎釋>《詩》曰：有翬斯飛。</許慎釋>
<段玉裁注>〈小雅〉斯干文。今《詩》有作如。唐玄度、徐鍇《說文》皆作有。按《毛詩》作有、則與如鳥斯革合爲一事。翬訓大飛。或許所據《毛詩》如此。與鄭不同。未可知也。鄭云此章四如。又云翬者，鳥之奇異者。則作如顯然翬訓後一義。</段玉裁注>
</內容>

<說文字頭>翏</說文字頭>
<內容>
<許慎釋>高飛也。从羽㐱。</許慎釋>
<段玉裁注>㐱、新生羽而飛也。羽毛新生豐滿。可以高飛也。《莊子》翏翏、謂長風之聲。此引伸之義。力救切。三部。《匡謬正俗》云：？古文戮字。湯？云：予則孥？女。按？正？之譌。假借字。</段玉裁注>
</內容>

<說文字頭>翩</說文字頭>
<內容>
<許慎釋>疾飛也。</許慎釋>
<段玉裁注>〈魯頌傳〉曰：翩、飛皃。泰六四翩翩。虞曰。離飛故翩翩。</段玉裁注>
<許慎釋>从羽，扁聲。</許慎釋>
<段玉裁注>芳連切，古音在十二部。</段玉裁注>
</內容>

<說文字頭>翜</說文字頭>
<內容>
<許慎釋>捷也。</許慎釋>
<段玉裁注>〈釋詁〉曰：際接翜捷也。郭云：捷謂相接續也。按翜捷皆謂敏疾。敏疾則際按無痕。其義相成也。許舉其本義。故下云飛之疾也。以釋从羽。今俗語霎時者當作此。止部曰。？，疾也。俗通用捷。疌翜㬪韵。</段玉裁注>
<許慎釋>飛之疾也。从羽，夾聲，讀若濇。</許慎釋>
<段玉裁注>濇、不滑也。與歰同義而雙聲。讀若濇、卽讀若歰。山洽切，七部。</段玉裁注>
<許慎釋>一曰俠也。</許慎釋>
<段玉裁注>〈人部〉曰：俠，俜也。漢人多用俠爲夾。此俠當爲夾。或當爲挾。</段玉裁注>
</內容>

<說文字頭>翊</說文字頭>
<內容>
<許慎釋>飛皃。</許慎釋>
<段玉裁注>漢郊祀歌。神之來。泛翊翊。甘露降。慶雲集。師古曰。翊音弋入切。又音立。按翊字本義本音僅見於此。經史多假爲昱字。以同立聲也。〈釋言〉曰。翌，明也。《尙書》五言翌日。皆訓明日。一言翌室。訓明室。天寶閒盡改爲翼。凡《尙書》翼字訓敬、訓輔。與訓明者溷同無別、自衞包始。漢、魏、晉、唐初、皆有翌日無翼日。郭璞、元應、李善引《尙書》皆作翌日。自同其字又同其音。以七部立聲之字讀一部異聲之與職切。字書韵書承譌襲繆。小顏弋入、力入之音無有採者矣。又〈吳都賦〉云翋𦑶。《廣雅》「翋𦑶，飛也。力荅徒合二切。翋同翊。此亦翊之本義本音也。</段玉裁注>
<許慎釋>从羽，立聲。</許慎釋>
<段玉裁注>大徐用《唐韵》與職切。非也。</段玉裁注>
</內容>

<說文字頭>𦐇</說文字頭>
<內容>
<許慎釋>飛盛皃。</許慎釋>
<段玉裁注>按《廣雅》翋𦑶、卽《說文》之翊𦐇。㬪韵字也。</段玉裁注>
<許慎釋>从羽？。</許慎釋>
<段玉裁注>鉉曰。犯冒而飛是盛也。按从？者，《莊子》所云翼若垂天之雲也。土盍切，八部。</段玉裁注>
</內容>

<說文字頭><img src="139B-01">𦐉</img></說文字頭>
<內容>
<許慎釋>羽盛皃也。</許慎釋>
<段玉裁注>羽、大徐作飛。《集韵》「？？、羽翼盛。</段玉裁注>
<許慎釋>从？，羽聲。</許慎釋>
<段玉裁注>侍之切，一部。</段玉裁注>
</內容>

<說文字頭>翱</說文字頭>
<內容>
<許慎釋>翱。</許慎釋>
<段玉裁注>此複舉字之未刪（⿰刂）者。</段玉裁注>
<許慎釋>翔也。</許慎釋>
<段玉裁注>《釋名》「翱敖也。言敖遊也。翔，佯也。言彷徉也。按彷徉、徘徊也。《左傳》作方羊。方、蒲郞切。</段玉裁注>
<許慎釋>从羽，皋聲。</許慎釋>
<段玉裁注>五牢切，二部。</段玉裁注>
</內容>

<說文字頭>翔</說文字頭>
<內容>
<許慎釋>回飛也。</許慎釋>
<段玉裁注>〈釋鳥〉「鳶烏醜。其飛也翔。郭云：布翅翱翔。高注《淮南》曰：翼上下曰翱。直刺不動曰翔。《曲禮》：室中不翔。鄭曰。行而張拱曰翔。此引伸假借也。按翱翔統言不別。析言則殊。高注析言之也。〈夏小正〉「黑鳥浴。浴也者，飛乍高乍下也。此所謂翼上下曰翱也。</段玉裁注>
<許慎釋>从羽，⺸聲。</許慎釋>
<段玉裁注>似羊切。十部。按古多讀如羊。</段玉裁注>
</內容>

<說文字頭>翽</說文字頭>
<內容>
<許慎釋>飛聲也。</許慎釋>
<段玉裁注>《詩》、《釋文》引《說文》「羽聲也。《字林》「飛聲也。此俗以《字林》改《說文》之證。《毛傳》云：翽翽、衆多也。此謂鳳飛羣鳥從以萬數。毛比傅下文多吉士、多吉人爲說。許說其字義。故不同也。</段玉裁注>
<許慎釋>从羽，歲聲。</許慎釋>
<段玉裁注>呼會切，十五部。</段玉裁注>
<許慎釋>《詩》曰：鳳皇于飛。翽翽其羽。</許慎釋>
<段玉裁注>〈大雅〉文。</段玉裁注>
</內容>

<說文字頭>翯</說文字頭>
<內容>
<許慎釋>鳥白肥澤皃。</許慎釋>
<段玉裁注>〈大雅〉：白鳥翯翯。《毛傳》曰：翯翯、肥澤也。《釋文》引《字林》亦云：烏白肥澤曰翯。毛則言肥澤、而白在其中也。白部曰。㿥、鳥之白也。何晏賦。㿥㿥白鳥。翯與㿥音義皆同。賈誼書作<pb n="141-3"/>皜皜。《孟子》作鶴鶴。趙注與《毛傳》合。</段玉裁注>
<許慎釋>从羽，高聲。</許慎釋>
<段玉裁注>胡角切，古音在二部。</段玉裁注>
<許慎釋>《詩》曰：白鳥翯翯。</許慎釋>
</內容>

<說文字頭>䍿</說文字頭>
<內容>
<許慎釋>樂舞。㠯羽？自翳其首。㠯祀星辰也。</許慎釋>
<段玉裁注>？同？。翳猶覆也。《周禮》舞師云：敎皇舞。帥而舞旱暵之事。注：鄭司農云：䍿舞、蒙羽舞。書或爲皇。或爲義。樂師云：有皇舞。注：故書皇作䍿。鄭司農云：䍿舞者，以羽冒覆頭上。衣飾翡翠之羽。䍿讀爲皇。書亦或爲皇。按大鄭從故書作䍿。後鄭則從今書作皇。云襍五采羽如鳳皇色。持以舞。許同大鄭。惟不云衣飾翡翠羽。又不同經文舞旱暵之事。而云祀星辰耳。葢本賈侍中周官解故。○禮注文今攷定。</段玉裁注>
<許慎釋>从羽，王聲，讀若皇。</許慎釋>
<段玉裁注>胡光切。十部。按此等字小篆皆未必有之。專釋古經古文也。</段玉裁注>
</內容>

<說文字頭>翇</說文字頭>
<內容>
<許慎釋>樂舞。執全羽㠯祀社稷也。</許慎釋>
<段玉裁注>樂師有帗舞。有羽舞。注：故書帗作？。皇作䍿。鄭司農云：？舞者，全羽。羽舞者，析羽。社稷以？。玄謂帗析五采繒。今靈星舞子持之是也。按今本脫帗作？三字。又將大鄭注？改爲帗。非也。舞師注亦有脫。大鄭及許皆從故書作？。以字从羽。故知爲全羽。後鄭從今書作帗。以字从<pb n="142"/>巾。故知析五采繒也。</段玉裁注>
<許慎釋>从羽，犮聲，讀若紱。</許慎釋>
<段玉裁注>《文選》注引《倉頡篇》曰。紱，綬也。許無紱字而見於此。翇、分勿切，十五部。</段玉裁注>
</內容>

<說文字頭>翿</說文字頭>
<內容>
<許慎釋>翳也。所㠯舞也。</許慎釋>
<段玉裁注>〈釋言〉曰。翢，？也。？，翳也。王風《毛傳》曰：翿，？也。翳也。？翢翿同字。《毛傳》本〈釋言〉「翳也之上當本有？字。此熠燿㷠也、㷠熒火也之例也。〈陳風〉〔傳〕則約之云：翿，翳也。許本之。許無？字者，無每部。亦無縣（⿰県系）部。無所入也。王風音義曰。？俗作纛。《爾雅音義》曰。？字又作纛。《五經文字》曰：？作纛譌。《開成石經》、《周禮》、《爾雅》正作？。今本《爾雅音義》譌舛。葉林宗鈔本不誤。？从縣（⿰県系）每會意。與䋣从糸每會意同。从每者，如艸之盛也。淺人改从毒。謂爲諧聲耳。郭注《爾雅》云：今之羽葆幢。舞者所以自蔽翳。王風。左執翿。〈陳風〉：值其鷺羽。值其鷺翿。傳云：值，持也。鷺鳥之羽可以爲翳。䍿字下云：樂舞、以羽？自翳其首。皆謂舞也。射則用翿旌。見〈鄕射禮〉。喪則天子鄕師執？御匶。諸矦匠人執翿御匶。《周禮》〔注〕作執翿。襍記作執羽葆。然則翿也、？也、羽葆也、異名而同實也。漢羽葆幢以犛牛尾爲之。在乗輿左騑馬頭上。或云在衡。</段玉裁注>
<許慎釋>从羽，？聲。</許慎釋>
<段玉裁注>徒到切。古音在三部。按《釋文》多音平聲。</段玉裁注>
<許慎釋>《詩》曰：左執翿。</許慎釋>
</內容>

<說文字頭>翳</說文字頭>
<內容>
<許慎釋>華葢也。</許慎釋>
<段玉裁注>〈司馬相如傳〉曰。泰山梁父設壇場。望華葢。劉歆遂初賦。奉華葢於帝側。〈西京賦〉：華葢承辰。薛綜曰。華葢星覆北斗。王者法而作之。蔡邕曰。凡乗輿車皆羽葢金華爪。張衡賦曰。羽葢葳㽔。葩瑵曲莖。又曰。樹翠羽之高葢。薛綜云：羽葢、以翠羽覆車葢也。按以羽故其字从羽。翳之言蔽也。引伸爲凡蔽之偁。在上在旁皆曰翳。</段玉裁注>
<許慎釋>从羽，殹聲。</許慎釋>
<段玉裁注>於計切，十五部。</段玉裁注>
</內容>

<說文字頭>翣</說文字頭>
<內容>
<許慎釋>棺羽飾也。</許慎釋>
<段玉裁注>羽衍文。棺飾本《周禮》「《周禮》「喪縫棺飾焉。衣翣桺之材。〈檀弓〉：周人牆置翣。又飾棺牆置翣。鄭曰。翣以布衣木如攝與。〈喪大記〉注：漢禮。翣以木爲筐。廣三尺。高二尺四寸。方、㒳角高。衣以白布。畫者畫雲氣。其餘各如其象。柄長五尺。車行。使人持之而從。既窆。樹於壙中。按翣桺皆棺飾也。鄭云以布衣木。又引漢禮況之。經無用羽明文。以其物下垂。故从羽也。</段玉裁注>
<許慎釋>天子八。諸矦六。大夫四。士二。</許慎釋>
<段玉裁注>禮器曰。天子八翣。諸矦六翣。大夫四翣。〈喪大記〉。君？翣二。？翣二。畫翣二。此諸矦六翣也。大夫？翣二。畫翣二。此大夫四翣也。《周禮》〔注〕：天子又有龍翣二。</段玉裁注>
<許慎釋>下𠂹、从羽。</許慎釋>
<段玉裁注>翣者，下垂於棺㒳旁。如羽<pb n="142-2"/>翼然。故字从羽。非眞羽也。故居末焉。从羽之上當有如羽二字。</段玉裁注>
<許慎釋>妾聲。</許慎釋>
<段玉裁注>《周禮故書》翣作接。鄭司農云：接讀爲歰。引〈檀弓〉周人牆置歰。《春秋傳》四歰不蹕。接與歰皆假借字也。山洽切，八部。</段玉裁注>
</內容>
<重文>文三十四　　重一</重文>
<說文字頭>隹</說文字頭>
<內容>
<許慎釋>鳥之短尾緫名也。</許慎釋>
<段玉裁注>短尾名隹。別於長尾名鳥。云緫名者，取數多也。亦鳥名。翩翩者鵻。夫不也。本又作隹。</段玉裁注>
<許慎釋>象形。</許慎釋>
<段玉裁注>職追切，十五部。</段玉裁注>
<許慎釋>凡隹之屬皆从隹。</許慎釋>
</內容>

<說文字頭>雅</說文字頭>
<內容>
<許慎釋>楚烏也。一名鸒。一名卑居。秦謂之雅。</許慎釋>
<段玉裁注>楚烏、烏屬。其名楚烏。非荆楚之楚也。鳥部曰。𪇬、卑居也。卽此物也。酈善長曰。按小《爾雅》「純黑返哺謂之慈烏。小而腹下白、不返哺者謂之雅烏。《爾雅》曰：鸒斯、卑居也。孫炎曰。卑居、楚烏。犍爲舍人以爲壁居。《說文》謂之雅。《莊子》曰雅賈。馬融亦曰賈烏。按卑居之爲壁居。如《史記》卑耳之山卽〈齊語〉壁耳之山。卑壁同十六部。卑俗作鵯、音匹。非也。雅之訓亦云素也。正也。皆屬假借。</段玉裁注>
<許慎釋>从隹，牙聲。</許慎釋>
<段玉裁注>五下烏加二切，古音在五部。</段玉裁注>
</內容>

<說文字頭>隻</說文字頭>
<內容>
<許慎釋>鳥一枚也。</許慎釋>
<段玉裁注>雙下曰。隹二枚也。隹鳥統言不別耳。</段玉裁注>
<許慎釋>从又持隹。持一隹曰隻。持二隹曰雙。</許慎釋>
<段玉裁注>依《韵會》訂。造字之意。隻與雙皆謂在手者。既乃泛謂耳。之石切。古音在五部。按此字次第當在？隿以下。</段玉裁注>
</內容>

<說文字頭>雒</說文字頭>
<內容>
<許慎釋>忌欺也。</許慎釋>
<段玉裁注>各本作鵋䳢。今考《爾雅音義》「當作忌欺。〈釋鳥〉曰：鵅、鵋䳢。元應引作忌欺。〈釋鳥〉又曰。怪鴟。〈舍人〉曰「謂鵂？也。南陽名鉤鵅。一名忌欺。然則忌欺與怪鴟一物。元應以爲關西名訓矦。關東名訓狐。皆此也。按萑部？舊、舊畱。不云卽雒。未知許意爲一不。鵅卽雒字。各家音格。但今江蘇此鳥尙呼鉤雒鴟。雒音同洛。則音格者南北語異耳。又按自魏黃初以前伊雒字皆作此。與雍州渭洛字迥判。曹丕云：漢忌水。改洛爲雒。欺世之言也。詳〈水部〉。</段玉裁注>
<許慎釋>从隹，各聲。</許慎釋>
<段玉裁注>盧各切，五部。</段玉裁注>
</內容>

<說文字頭>閵</說文字頭>
<內容>
<許慎釋>今閵。</許慎釋>
<段玉裁注>逗。</段玉裁注>
<許慎釋>佀鴝鵒而黃。</許慎釋>
<段玉裁注>今閵、鳥名。《玉篇》作含閵。</段玉裁注>
<許慎釋>从隹，𨳌省聲。</許慎釋>
<段玉裁注>良刃切，十二部。</段玉裁注>
</內容>

<說文字頭><img src="141A-01">𨶄</img>（⿵𨳌隹）</說文字頭>
<內容>
<許慎釋>籒文不省。</許慎釋>
</內容>

<說文字頭>巂</說文字頭>
<內容>
<許慎釋>巂周。</許慎釋>
<段玉裁注>逗。</段玉裁注>
<許慎釋>燕也。</許慎釋>
<段玉裁注>各本周上無巂。此淺人不得其句讀。刪（⿰刂）複舉之字也。〈釋鳥〉「巂周、燕燕、？。孫炎、舍人皆云：一物三<pb n="143"/>名。郭景純、陸德明誤讀《說文》「滅去一曰二字。乃以子巂釋巂周矣。巂周、子巂異物而同字。《文選》七命。鷰髀猩脣。李云：《吕氏春秋》曰。肉之美者巂燕之髀。此燕名巂周之證。今本味篇不同。</段玉裁注>
<許慎釋>从隹、山象其冠也。</許慎釋>
<段玉裁注>冠猶首也。</段玉裁注>
<許慎釋>㕯聲。</許慎釋>
<段玉裁注>戸圭切。十六部。按㕯聲在十五部。合韵也。《曲禮》：立視五巂。借爲規字。漢之越巂卽此字。音髓。或以作嶲別之。誤。</段玉裁注>
<許慎釋>一曰</許慎釋>
<段玉裁注>巳下別一義。</段玉裁注>
<許慎釋>蜀王望帝婬其相妻。慙亡去。爲子巂鳥。故蜀人聞子巂鳴。皆起曰是望帝也。</許慎釋>
<段玉裁注>依《爾雅音義》訂。子巂亦曰子規。卽杜鵑也。人化爲鳥固或然之事。而常璩曰。有王曰杜宇。號曰望帝。其相開明。決玉壘山以除水害。遂禪位於開明。升西山隱焉。時適二月。子鵑鳥鳴。故蜀人悲子鵑鳥鳴也。說略同楊雄蜀王本紀。</段玉裁注>
</內容>

<說文字頭><img src="141B-01">𨾔</img></說文字頭>
<內容>
<許慎釋>𨾔鳥也。</許慎釋>
<段玉裁注>此與鳥部䲱各物。</段玉裁注>
<許慎釋>从隹，方聲，讀若方。</許慎釋>
<段玉裁注>府良切，十部。</段玉裁注>
</內容>

<說文字頭>雀</說文字頭>
<內容>
<許慎釋>依人小鳥也。</許慎釋>
<段玉裁注>今俗云麻雀者是也。其色褐。其鳴節節足足。禮器象之曰爵。爵與雀同音。後人因書小鳥之字爲爵矣。〈月令〉「鴻鴈來賔。爵入大水爲蛤。高注《吕覽》曰：賔爵、老爵也。棲宿於人堂宇。有似賔客。故謂之賔爵。又有似雀而色純黃者曰黃雀。《戰國策》云：俛啄白粒。仰棲茂樹。《詩》所謂黃鳥也。</段玉裁注>
<許慎釋>从小隹。讀與爵同。</許慎釋>
<段玉裁注>小亦聲也。卽略切，古音在二部。</段玉裁注>
</內容>

<說文字頭><img src="141B-02">猚（⿰犬隹）</img></說文字頭>
<內容>
<許慎釋>猚（⿰犬隹）鳥也。</許慎釋>
<段玉裁注>也《廣韵》作名。</段玉裁注>
<許慎釋>从隹，犬聲。</許慎釋>
<段玉裁注>五佳切，古音當在十四部。</段玉裁注>
<許慎釋>睢陽有？水。</許慎釋>
<段玉裁注>睢陽、前後志皆屬梁國。按《玉篇》邑部。？胡灰切。睢陽鄕名。？卽猚字。有猚水而後有？鄕也。《集韵》、《類篇》字作？。</段玉裁注>
</內容>

<說文字頭>雗</說文字頭>
<內容>
<許慎釋>雗鷽也。</許慎釋>
<段玉裁注>三字一句。此與鳥部鶾各物。鳥部曰。雗鷽、山鵲。知來事鳥也。</段玉裁注>
<許慎釋>从隹，倝聲。</許慎釋>
<段玉裁注>侯榦切，十四部。</段玉裁注>
</內容>

<說文字頭>雉</說文字頭>
<內容>
<許慎釋>有十四穜。</許慎釋>
<段玉裁注>目下文。</段玉裁注>
<許慎釋>盧諸雉。</許慎釋>
<段玉裁注>張揖〈上林賦〉注曰：盧、白雉也。按〈上林〉自謂水鳥。然張語必《爾雅》古說。</段玉裁注>
<許慎釋>鷮雉。</許慎釋>
<段玉裁注>各本作喬。誤。鳥部曰。鷮、走鳴長尾雉也。</段玉裁注>
<許慎釋>⺊雉。</許慎釋>
<段玉裁注>各本作鳪。誤。鳥部無鳪。〈釋鳥〉作鳪。郭云：黃色。鳴自呼。</段玉裁注>
<許慎釋>鷩雉。</許慎釋>
<段玉裁注>鳥部曰。鷩、赤雉也。又曰。鵔鸃，鷩也。</段玉裁注>
<許慎釋>秩秩海雉。</許慎釋>
<段玉裁注>郭云：如雉而黑。在海中山上。陸曰。秩秩本又作失失。</段玉裁注>
<許慎釋>翟山雉。</許慎釋>
<段玉裁注>見羽部。</段玉裁注>
<許慎釋>？雉。</許慎釋>
<段玉裁注>郭與鵫雉爲一。許爲二。陸云：雗字又作翰。</段玉裁注>
<許慎釋>卓雉。</許慎釋>
<段玉裁注>卓今《爾雅》作鵫。郭云：今白鵫也。江東呼白雗。亦名白雉。</段玉裁注>
<許慎釋>伊雒而南曰翬。</許慎釋>
<段玉裁注>雒各本作洛。誤。〈釋鳥〉曰：伊洛而南素質五彩皆備成章曰翬。見羽部。</段玉裁注>
<許慎釋>江淮而南曰搖。</許慎釋>
<段玉裁注>〈釋鳥〉「江淮而南靑質五彩皆備成章曰鷂。夫人揄狄。鄭云：謂衣畫搖者。揄〈衣部〉作䄖。云翟羽飾衣也。義同《毛傳》。</段玉裁注>
<許慎釋>南方曰？。</許慎釋>
<段玉裁注>賈逵、杜預注《左傳》「？作翟。按？與翟韵部相近。但上文巳有翟。則作？爲得也。今《爾雅》作？。</段玉裁注>
<許慎釋>東方曰甾。</許慎釋>
<段玉裁注>今《爾雅》作鶅。</段玉裁注>
<許慎釋>北方曰？。</許慎釋>
<段玉裁注>今《爾雅》作？。</段玉裁注>
<許慎釋>西方曰蹲。</許慎釋>
<段玉裁注>今《爾雅》作鷷。已上十四雉皆見〈釋鳥〉。</段玉裁注>
<許慎釋>从隹，矢聲。</許慎釋>
<段玉裁注>直几切。十五部。按雉古音同夷。《周禮》雉氏。掌殺艸。故書作夷氏。大鄭从夷。後鄭从雉、而讀如鬀。今本《周禮》作薙者俗製也。《左傳》「五雉爲五工正。夷民者也。楊雄賦辛雉卽辛夷。漢〈地理志〉「南陽雉縣（⿰県系）。舊音弋爾反。江夏下雉縣（⿰県系）。如淳音羊氏反。皆古音也。</段玉裁注>
</內容>

<說文字頭><img src="142A-01">𨿘</img></說文字頭>
<內容>
<許慎釋>古文雉。从弟。</許慎釋>
<段玉裁注>弟聲。</段玉裁注>
</內容>

<說文字頭>雊</說文字頭>
<內容>
<許慎釋>雄雉鳴也。</許慎釋>
<段玉裁注>言雄雉鳴者，別於？之爲雌雉鳴也。〈小雅〉「雉之朝雊。尙求其雌。〈邶風〉：有鷕雉鳴。下云：雉鳴求其牡。按鄭注〈月令〉云：雊、雉鳴也。是雊不必系雄。？則毛公系諸雌。亦望文立訓耳。若潘安仁<pb n="143-3"/>賦。雉鷕鷕而朝雊。此則所謂渾言不別也。顏延年、顏之推皆云潘誤用。未孰於訓詁之理。</段玉裁注>
<許慎釋>雷始動。雉乃鳴而句其頸。</許慎釋>
<段玉裁注>乃字依《尙書》正義補。句各本誤雊。依小弁正義正。〈夏小正〉「正月雷震雉雊。雊也者，鳴𡔷其翼也。正有必雷。雷不必聞。唯雉必聞之。何以謂之雷震。則雉雊相識以雷。小正古本依《太平御覽》、《藝文類聚》訂當如是。《初學記》所引乃徐堅妄改也。言雷於鴈雉魚之閒。故知雷雉一事也。釋雊爲鳴𡔷其翼者。讀雊爲敂。敂，擊也。動也。雞鳴必𡔷其翼。知雉鳴亦必𡔷其翼也。許云句其頸。與大戴異。𡔷其翼、句其頸皆狀其鳴也。〈洪範．五行傳〉曰：正月雷微動而雉雊。雷通氣也。易通卦驗。雉雊、雞乳在立春節。立春在十二月。〈月令〉「季冬雉雊。皆謂雷鳴地中時也。句音鉤。曲也。句其頸故字从句。</段玉裁注>
<許慎釋>从隹句。句亦聲。</許慎釋>
<段玉裁注>古𠊱切。四部。今鉉本𠊱作矦。誤。</段玉裁注>
</內容>

<說文字頭>雞</說文字頭>
<內容>
<許慎釋>知時畜也。从隹，奚聲。</許慎釋>
<段玉裁注>古兮切，十六部。</段玉裁注>
</內容>

<說文字頭><img src="142A-02">鷄</img></說文字頭>
<內容>
<許慎釋>籒文雞。从鳥。</許慎釋>
</內容>

<說文字頭>雛</說文字頭>
<內容>
<許慎釋>雞子也。</許慎釋>
<段玉裁注>雞子、雞之小者也。《淮南》「天子以雛嘗黍。高曰。雛、新雞也。《吕覽注》云：雛、春雡也。郭景純言今呼少雞爲？。則二注正同。〈王制〉「春薦<pb n="144"/>韭。韭以？。？謂少雞。古者，少雞亦曰？。《方言》「雞雛、徐魯之閒謂之？子。按雛引伸爲凡鳥子細小之偁。〈釋鳥〉曰：生哺？、生噣雛。</段玉裁注>
<許慎釋>从隹，芻聲。</許慎釋>
<段玉裁注>士于切，古音在四部。</段玉裁注>
</內容>

<說文字頭>鶵</說文字頭>
<內容>
<許慎釋>籒文雛。从鳥。</許慎釋>
</內容>

<說文字頭>雡</說文字頭>
<內容>
<許慎釋>鳥大雛也。</許慎釋>
<段玉裁注>此與？別。而俗通用鷚。高注《吕覽》曰：雛、春鷚也。〈吳都賦〉：翳薈無？鷚。按《爾雅音義》、《文選》李注引《說文》同。鍇本作天？。誤。</段玉裁注>
<許慎釋>从隹，翏聲。</許慎釋>
<段玉裁注>力救切，三部。</段玉裁注>
<許慎釋>一曰雉之？子爲雡。</許慎釋>
<段玉裁注>〈釋鳥〉字作鷚。郭云：晩生者。</段玉裁注>
</內容>

<說文字頭>離</說文字頭>
<內容>
<許慎釋>離黃。</許慎釋>
<段玉裁注>逗。各本無離。淺人誤刪（⿰刂）。如巂周刪（⿰刂）巂之比。依《爾雅音義》、《廣韵》補。</段玉裁注>
<許慎釋>倉庚也。</許慎釋>
<段玉裁注>〈豳風〉《毛傳》曰：倉庚、離黃也。〈月令〉注云：倉庚、驪黃也。〈釋鳥〉曰：倉庚、？黃也。又曰。？黃、楚雀。又曰。倉庚、商庚。然則離黃一物四名。按《說文》離？不類廁。則不謂一物。又按《毛傳》黃鳥、搏黍也。不云卽倉庚。倉庚下亦不云卽黃鳥。然則黃鳥非倉庚。焦氏循云：《鄭箋》稱黃鳥宜食粟。又云緜蠻、小鳥皃。顯非倉庚。玉裁謂。葢今之黃雀也。《方言》云？黃或謂之黃鳥。此方俗語言之偶同耳。陸機乃誤以倉庚釋黃鳥。</段玉裁注>
<許慎釋>鳴則蠶生。</許慎釋>
<段玉裁注>〈月令〉「仲春倉庚鳴。内宰職曰。仲春。詔后帥外内命婦始蠶<pb n="144-1"/>于北郊。</段玉裁注>
<許慎釋>从隹，离聲。</許慎釋>
<段玉裁注>吕支切。古音在十六部。今用鸝爲鸝黃。借離爲離別也。</段玉裁注>
</內容>

<說文字頭>雕</說文字頭>
<內容>
<許慎釋>鷻也。</許慎釋>
<段玉裁注>鳥部曰。鷻，雕也。假借爲琱琢、凋零字。</段玉裁注>
<許慎釋>从隹，周聲。</許慎釋>
<段玉裁注>都僚切。二部。古音在三部。〈考工記〉故書雕或爲舟。</段玉裁注>
</內容>

<說文字頭><img src="142B-01">鵰</img></說文字頭>
<內容>
<許慎釋>籒文雕。从鳥。</許慎釋>
</內容>

<說文字頭><img src="142B-02">𨿳</img></說文字頭>
<內容>
<許慎釋>𤸰鳥也。</許慎釋>
<段玉裁注>《左傳》「如鷹鸇之逐鳥雀。〈釋鳥〉「鷹來鳩。郭云：來當爲爽。按《左傳》「爽鳩氏司宼也。杜曰。爽鳩，鷹也。</段玉裁注>
<許慎釋>从隹、从人。</許慎釋>
<段玉裁注>鍇曰。鷹隨人所指䡮。故從人。按雁鴈亦从人。</段玉裁注>
<許慎釋>瘖省聲。</許慎釋>
<段玉裁注>此七字依《韵會》訂。瘖在七部而？在六部者，合韵冣近也。於陵切。</段玉裁注>
</內容>

<說文字頭><img src="142B-03">𪇿</img></說文字頭>
<內容>
<許慎釋>籒文𨿳。从鳥。</許慎釋>
<段玉裁注>按？葢古文也。小篆從之。从隹、从瘖省聲。籒文則从鳥而應省聲。非兼用隹鳥也。</段玉裁注>
</內容>

<說文字頭><img src="142B-04">𨾦</img></說文字頭>
<內容>
<許慎釋>𨿠也。</許慎釋>
<段玉裁注>今江蘇俗呼鷂鷹。盤旋空中。攫雞子食之。〈大雅〉云：懿厥婦。爲梟爲鴟。莊周云：鴟得腐鼠是也。《爾雅》有鴟鴞、怪鴟、茅鴟。皆與單言鴟者各物。</段玉裁注>
<許慎釋>从隹，氐聲。</許慎釋>
<段玉裁注>處脂切，十五部。</段玉裁注>
</內容>

<說文字頭><img src="142B-05">鴟</img></說文字頭>
<內容>
<許慎釋>籒文鴟。从鳥。</許慎釋>
<段玉裁注>今多从籒。</段玉裁注>
</內容>

<說文字頭><img src="142B-06">𨿠</img></說文字頭>
<內容>
<許慎釋>鴟也。从隹。𡍮聲。</許慎釋>
<段玉裁注>是僞切，古音在十七部。</段玉裁注>
</內容>

<說文字頭>雃</說文字頭>
<內容>
<許慎釋>石鳥。一名雝渠。一曰精列。</許慎釋>
<段玉裁注>《毛傳》曰：脊令、雝渠也。飛則鳴。行則搖。不能自舍爾。〈釋鳥〉作？鴒。俗字也。精列者，脊令之轉語。</段玉裁注>
<許慎釋>从隹，幵聲。</許慎釋>
<段玉裁注>苦堅切，十二部。</段玉裁注>
<許慎釋>《春秋傳》秦有士？。</許慎釋>
<段玉裁注>見《左傳》襄九年。按？當是士會之後。傳云：秦人歸其帑。其處者爲劉氏。葢處者不皆爲劉氏。或？之後乃改氏劉。</段玉裁注>
</內容>

<說文字頭>雝</說文字頭>
<內容>
<許慎釋>雝渠也。</許慎釋>
<段玉裁注>渠鳥部作？。鉉本同。</段玉裁注>
<許慎釋>从隹，邕聲。</許慎釋>
<段玉裁注>於容切。九部。經典多用爲雝和、辟雝。𣜩作雍。</段玉裁注>
</內容>

<說文字頭>雂</說文字頭>
<內容>
<許慎釋>雂鳥也。</許慎釋>
<段玉裁注>《廣韵》云：句喙鳥。本《字林》。</段玉裁注>
<許慎釋>从隹，今聲。</許慎釋>
<段玉裁注>巨淹切，古音在七部。</段玉裁注>
<許慎釋>《春秋傳》有公子若雂。</許慎釋>
<段玉裁注>見《左傳》昭卄一年。若鉉本及《唐石經》皆作苦。</段玉裁注>
</內容>

<說文字頭>雁</說文字頭>
<內容>
<許慎釋>雁鳥也。</許慎釋>
<段玉裁注>此與鳥部鴈別。鴈从鳥爲䳘雁从隹爲鴻雁。禮舒鴈當作舒雁。謂雁之舒者。以別於眞雁也。舒雁謂之鴈。猶舒鳧謂之鶩也。經典鴻雁字多作鴈。《毛傳》曰：大曰鴻。小曰鴈。按鴻，大也。非鳥名。</段玉裁注>
<許慎釋>从隹、从人。</許慎釋>
<段玉裁注>雁有入道。人以爲摯。故从人。</段玉裁注>
<許慎釋>厂聲。</許慎釋>
<段玉裁注>厂呼旱切，雁五晏切。十四部。</段玉裁注>
</內容>

<說文字頭><img src="143A-01">𩁟</img></說文字頭>
<內容>
<許慎釋>𩁟黃也。</許慎釋>
<段玉裁注>三字句。𩁟《字林》省作𨿯。又作鵹。？黃卽離黃。見離下。？離異部而雙聲。故？黃與離黃異名。但二字不類廁。其說未聞。</段玉裁注>
<許慎釋>从隹，黎聲。</許慎釋>
<段玉裁注>郞兮切，十五部。</段玉裁注>
<許慎釋>一曰楚雀也。</許慎釋>
<段玉裁注>一曰謂一名也。見〈釋鳥〉。</段玉裁注>
<許慎釋>其色黎黑而黃。</許慎釋>
<段玉裁注>黎、黑皃。〈月令〉注作驪。亦謂黑色。</段玉裁注>
</內容>

<說文字頭>雐</說文字頭>
<內容>
<許慎釋>雐鳥也。从隹，虍聲。</許慎釋>
<段玉裁注>荒烏切。五部。虧字從此。</段玉裁注>
</內容>

<說文字頭><img src="143A-02">𨾯</img></說文字頭>
<內容>
<許慎釋>牟母也。</許慎釋>
<段玉裁注>母音無。鉉作母。誤。〈釋鳥〉「鴽、牟母。鄭注〈公食大夫禮〉、〈月令〉皆作鴽、母無也。母與牟、無與母皆音同也。今二注舛譌。蔡邕《〈月令〉章句》「鴽爲鶉䳺之屬。時則訓注云：鴽，鶉也。李巡云：鴽䳺一名鴾母。郭云：鴽，䳺也。按内則、《爾雅》皆鶉鴽竝舉。則不可云？卽鶉也。</段玉裁注>
<許慎釋>从隹，奴聲。</許慎釋>
<段玉裁注>人諸切。五部按經典皆从如聲。</段玉裁注>
</內容>

<說文字頭>鴑</說文字頭>
<內容>
<許慎釋>𨾯或从鳥。</許慎釋>
</內容>

<說文字頭>雇</說文字頭>
<內容>
<許慎釋>九雇。</許慎釋>
<段玉裁注>逗。</段玉裁注>
<許慎釋>農桑𠊱鳥。扈民不婬者也。</許慎釋>
<段玉裁注>《左傳》昭十七年。郯子曰。五鳩、鳩民者也。五雉爲五工正。利器用。正度量。夷民者也。九扈爲九農正。扈民無淫者也。皆以同音訓詁。鳩民者，勼民也。夷民者，古雉與夷音同也。扈民者，戸民也。杜曰。扈，止也。《左傳》「屈蕩戸之。《漢書》「王嘉戸殿門。失䦨。注皆曰。戸，止也。此扈同戸。戸下曰護也。</段玉裁注>
<許慎釋>从隹，戸聲。</許慎釋>
<段玉裁注>矦古切。五部。今用爲雇僦字。</段玉裁注>
<許慎釋>春雇鳻盾。夏雇竊玄。秋雇<pb n="145"/>竊藍。冬雇竊黃。棘雇竊丹。行雇唶唶。宵雇嘖嘖。桑雇竊脂。老雇鴳也。</許慎釋>
<段玉裁注>鳻當从《集韵》、《類篇》作頒。鴳也各本作鷃也。今依《廣韵》：與〈釋鳥〉合。賈、服注左皆作鷃鷃。按㬪字則當作晏晏。鳥聲也。一字則當作鴳。鳥部曰鴳雇也是也。賈侍中云：春扈分循。相五土之宜。趣民耕種者也。夏扈竊玄。趣民耘苗者也。秋扈竊藍。趣民收斂者也。冬扈竊黃。趣民葢藏者也。棘扈竊丹。爲果驅鳥者也。行扈唶唶。晝爲民驅鳥者也。宵扈嘖嘖。夜爲農驅獸者也。〈桑扈〉竊脂。爲蠶驅雀者也。老扈鷃鷃。趣民收麥。令不得晏起者也。舍人、樊光、蔡邕說皆同。故皆爲農桑𠊱鳥、戸民不淫者。少昊之官督民農桑者取其名。亦戸民不使淫逸者也。</段玉裁注>
</內容>

<說文字頭><img src="143B-01">𪄮</img></說文字頭>
<內容>
<許慎釋>雇或从雩。</許慎釋>
<段玉裁注>从鳥雩聲。</段玉裁注>
</內容>

<說文字頭><img src="143B-02">𩿇</img></說文字頭>
<內容>
<許慎釋>籒文雇。从鳥。</許慎釋>
<段玉裁注>今《爾雅》同籒。</段玉裁注>
</內容>

<說文字頭><img src="143B-03">𨿡</img></說文字頭>
<內容>
<許慎釋>䨄屬也。</許慎釋>
<段玉裁注>按《說文》或言屬。或言別。言屬而別在焉。言別而屬在焉。言䨄屬則？非䨄也。焦氏循曰。《說文》隼下云：一曰鶉字。鶉卽鷻省。〈輈人〉。鳥旟七斿以象鶉火。鳥隼爲旟。則鶉火之鶉卽鷻。《左傳》童謡鶉之賁賁。下舉鶉火證之。則《詩》之言奔奔者，當亦是鷻。<pb n="145-1"/>惟有縣（⿰県系）鶉兮。毛特訓爲小鳥。乃爲䳺鶉也。按内則有鶉羹、《詩》貆特鶉皆謂食物。</段玉裁注>
<許慎釋>从隹，𦎧聲。</許慎釋>
<段玉裁注>常倫切，十三部。</段玉裁注>
</內容>

<說文字頭>䨄</說文字頭>
<內容>
<許慎釋>？屬也。从隹，酓聲。</許慎釋>
<段玉裁注>恩含切。七部。《太平御覽》引有一曰牟母四字。</段玉裁注>
</內容>

<說文字頭><img src="143B-04">䳺</img></說文字頭>
<內容>
<許慎釋>籒文䨄。从鳥。</許慎釋>
</內容>

<說文字頭>䧴</說文字頭>
<內容>
<許慎釋>䧴鳥也。</許慎釋>
<段玉裁注>漢武帝造鳷鵲觀。在雲陽甘泉宫外。</段玉裁注>
<許慎釋>从隹，支聲。</許慎釋>
<段玉裁注>章移切，十六部。</段玉裁注>
<許慎釋>一曰䧴度。</許慎釋>
<段玉裁注>未聞。或曰。葢如長三丈高一丈爲雉。度廣以廣。度高以高。</段玉裁注>
</內容>

<說文字頭>𨾊</說文字頭>
<內容>
<許慎釋>鳥肥大𨾊𨾊然也。</許慎釋>
<段玉裁注>然依《韵會》補。《詩》傳云：大曰鴻。小曰鴈。當作此𨾊字。謂鴈之肥大者也。</段玉裁注>
<許慎釋>从隹，工聲。</許慎釋>
<段玉裁注>戸工切，九部。</段玉裁注>
</內容>

<說文字頭>䲨</說文字頭>
<內容>
<許慎釋>𨾊或从鳥。</許慎釋>
<段玉裁注>元應曰。䲨古文𨾊。《聲類》以爲鴻鵠之或字。</段玉裁注>
</內容>

<說文字頭><img src="143B-05">𩀼</img></說文字頭>
<內容>
<許慎釋>繳𩀼也。</許慎釋>
<段玉裁注>繳𩀼者，謂縷繫矰矢。放散之加於飛鳥也。按繖葢字當作此。亦取先斂後放也。</段玉裁注>
<許慎釋>从隹，𢽳聲。</許慎釋>
<段玉裁注>穌旰切，十四部。</段玉裁注>
<許慎釋>一曰飛𢽳也。</許慎釋>
<段玉裁注>林部曰。𢽳、分離也。</段玉裁注>
</內容>

<說文字頭>隿</說文字頭>
<內容>
<許慎釋>繳射飛鳥也。</許慎釋>
<段玉裁注>經傳多假弋爲之。</段玉裁注>
<許慎釋>从隹，弋聲。</許慎釋>
<段玉裁注>从弋者，如以弋爲的也。與職切，一部。</段玉裁注>
</內容>

<說文字頭>雄</說文字頭>
<內容>
<許慎釋>鳥父也。从隹，厷聲。</許慎釋>
<段玉裁注>羽弓切，古音在六部。</段玉裁注>
</內容>

<說文字頭>雌</說文字頭>
<內容>
<許慎釋>鳥<pb n="145-2"/>母也。从隹，此聲。</許慎釋>
<段玉裁注>此移切，十五十六部。</段玉裁注>
</內容>

<說文字頭>䍜</說文字頭>
<內容>
<許慎釋>覆鳥令不得飛走也。</許慎釋>
<段玉裁注>得依《廣韵》補。网部有罩、捕魚器也。此與罩不獨魚鳥異用。亦且䍜非网？之類。謂家禽及生獲之禽慮其飛走而籠䍜之。故其字不入网部。今則罩行而䍜廢矣。</段玉裁注>
<許慎釋>从网隹。讀若到。</許慎釋>
<段玉裁注>都校切，二部。</段玉裁注>
</內容>

<說文字頭>雋</說文字頭>
<內容>
<許慎釋>鳥肥也。</許慎釋>
<段玉裁注>各本作肥肉也。今依《廣韵》：《廣韵》不云《說文》「然必《說文》善本也。不言鳥則字何以从隹。蒯通著書。號曰雋永。言其所說味美而長也。惟野鳥味可言雋。故从弓。</段玉裁注>
<許慎釋>从弓隹。</許慎釋>
<段玉裁注>補二字。</段玉裁注>
<許慎釋>弓所㠯射隹。</許慎釋>
<段玉裁注>說从弓之意。徂沇切，十二部。</段玉裁注>
<許慎釋>長沙有下雋縣（⿰県系）。</許慎釋>
<段玉裁注>前後志同。</段玉裁注>
</內容>

<說文字頭><img src="144A-01">𩁌</img></說文字頭>（⿰阝⿱𢀡隹）
<許慎釋>飛也。从隹，隓聲。</許慎釋>
<段玉裁注>山垂切，古音在十七部。</段玉裁注>
<許慎釋>○</許慎釋>
</內容>

<說文字頭>魋</說文字頭>
<內容>
<許慎釋>如小熊。赤毛而黃。从隹。鬼（⿱田⿺儿厶）聲。</許慎釋>
<段玉裁注>各本無此篆。據言部？篆下曰。从言魋聲。必當有此篆。但大徐補入鬼（⿱田⿺儿厶）部。未當。今依《爾雅》補入隹部。獸可言隹也。杜回切，十五部。</段玉裁注>
</內容>
<重文>文三十九<段玉裁注>今補魋。則四十。</段玉裁注>　　重十二</重文>
<說文字頭>奞</說文字頭>
<內容>
<許慎釋>鳥張毛羽自奮奞也。</許慎釋>
<段玉裁注>奞依《篇》、《韵》補。奮奞雙聲字。</段玉裁注>
<許慎釋>从大隹。</許慎釋>
<段玉裁注>大其隹也。張毛羽故从大。</段玉裁注>
<許慎釋>凡奞之屬皆从奞。讀若睢。</許慎釋>
<段玉裁注>息遺切。十五部。按又先晉切。</段玉裁注>
</內容>

<說文字頭>奪</說文字頭>
<內容>
<許慎釋>手持隹失之也。</許慎釋>
<段玉裁注>引伸爲凡失去物之偁。凡手中遺落物當作此字。今乃用脫爲之。而用奪爲爭字。相承久矣。脫、消肉臞也。徒活切。鄭康成說《禮記》曰編𥳑爛脫。脫音奪。</段玉裁注>
<許慎釋>从又奞。</許慎釋>
<段玉裁注>又手也。持隹而奞。少縱卽逝也。徒活切，十五部。</段玉裁注>
</內容>

<說文字頭>奮</說文字頭>
<內容>
<許慎釋>翬也。</許慎釋>
<段玉裁注>㬪韵。羽部曰。翬、大飛也。雉雞羊絕有力皆曰奮。</段玉裁注>
<許慎釋>从奞在田上。</許慎釋>
<段玉裁注>田猶野也。方問切，十三部。</段玉裁注>
<許慎釋>《詩》曰：不能奮飛。</許慎釋>
<段玉裁注>〈邶風〉文。毛云奮翼。卽許云張毛羽自奮奞也。</段玉裁注>
</內容>
<重文>文三</重文>
<說文字頭>雈</說文字頭>
<內容>
<許慎釋>𨾦屬。</許慎釋>
<段玉裁注>𨾦、𨿠也。〈釋鳥〉「萑老兔。郭云：木兔也。似鴟鵂而小、兔頭。</段玉裁注>
<許慎釋>从隹，从𦫳（⿱艹丨）。有毛角。</許慎釋>
<段玉裁注>說从𦫳（⿱艹丨）之意。毛角者，首有蔟毛如角也。</段玉裁注>
<許慎釋>所鳴其民有旤。凡萑之屬皆从萑。讀若<pb n="146"/>和。</許慎釋>
<段玉裁注>當若桓。云若和者，合韵也。萑葦字以爲聲。胡官切，十四部。</段玉裁注>
</內容>

<說文字頭>蒦</說文字頭>
<內容>
<許慎釋>規蒦。</許慎釋>
<段玉裁注>逗。</段玉裁注>
<許慎釋>商也。从又持萑。</許慎釋>
<段玉裁注>規蒦二字葢古語。釋之曰商也。葢毛持萑則恐其奪去。圖所以處之。是曰規蒦。乙虢切，五部。</段玉裁注>
<許慎釋>一曰視遽皃。</許慎釋>
<段玉裁注>矍下云：一曰視遽皃。蒦與矍形聲皆相似。故此義同。</段玉裁注>
<許慎釋>一曰蒦。</許慎釋>
<段玉裁注>逗。</段玉裁注>
<許慎釋>度也。</許慎釋>
<段玉裁注>度、徒故切。漢志曰。寸者，忖也。尺者，蒦也。故蒦爲五度之度。鳥飛起止多有中度者。故雉、蒦皆訓度。度高廣皆曰雉。</段玉裁注>
</內容>

<說文字頭>彠</說文字頭>
<內容>
<許慎釋>蒦或从尋。尋亦度也。</許慎釋>
<段玉裁注>〈寸部〉曰：度人之㒳臂爲尋。八尺也。</段玉裁注>
<許慎釋>《楚辭》曰。求矩彠之所同。</許慎釋>
<段玉裁注>見〈離騷〉。王曰。榘，法也。彠，度也。高注《淮南》曰：榘，方也。彠、度法也。</段玉裁注>
</內容>

<說文字頭>雚</說文字頭>
<內容>
<許慎釋>雚爵也。</許慎釋>
<段玉裁注>三字句。爵當作雀。雚今字作鸛。鸛雀乃大鳥。各本作小爵。誤。今依《太平御覽》正。陸機疏云：鸛、鸛雀也。亦可證。陸云：似鴻而大。《莊子》作觀雀。〈土部〉垤下、鳥部鳳下皆作鸛。係俗改。</段玉裁注>
<許慎釋>从萑，吅聲。</許慎釋>
<段玉裁注>工奂切，十四部。</段玉裁注>
<許慎釋>《詩》曰：雚鳴于垤。</許慎釋>
<段玉裁注>〈豳風〉文。今《詩》作鸛。《釋文》曰：本又作雚。</段玉裁注>
</內容>

<說文字頭>舊</說文字頭>
<內容>
<許慎釋>？舊。</許慎釋>
<段玉裁注>逗。</段玉裁注>
<許慎釋>舊畱也。</許慎釋>
<段玉裁注>〈釋鳥〉「怪鴟。〈舍人〉曰「謂鵂？也。南陽名鉤鵅。一名忌欺。<pb n="146-1"/>按今字爲新舊字。</段玉裁注>
<許慎釋>从萑，臼聲。</許慎釋>
<段玉裁注>巨救切，古音在一部。</段玉裁注>
</內容>

<說文字頭>鵂</說文字頭>
<內容>
<許慎釋>舊或从鳥，休聲。</許慎釋>
<段玉裁注>按《毛詩》舊在一部。音轉入三部。乃別製鵂字。音許流切矣。角部但云鴟舊。</段玉裁注>
</內容>
<重文>文四　　重二</重文>
<說文字頭>𠁥</說文字頭>
<內容>
<許慎釋>羊角也。</許慎釋>
<段玉裁注>《玉篇》曰：𦫳（⿱艹丨）𦫳（⿱艹丨）、㒳角皃。《廣韵》曰：。𦫳（⿱艹丨）𦫳（⿱艹丨）、羊角開皃。</段玉裁注>
<許慎釋>象形。</許慎釋>
<段玉裁注>知爲羊角者，於⺸字知之也。</段玉裁注>
<許慎釋>凡𦫳（⿱艹丨）之屬皆从𦫳（⿱艹丨）。讀若乖。</許慎釋>
<段玉裁注>工瓦切，《篇》、《韵》又乖買切。古音在十六十七部。</段玉裁注>
</內容>

<說文字頭><img src="144B-01">𦮃</img></說文字頭>
<內容>
<許慎釋>戾也。</許慎釋>
<段玉裁注>〈犬部〉曰。戾，曲也。曲則不伸。故爲睽離。</段玉裁注>
<許慎釋>从𦫳（⿱艹丨）？。</許慎釋>
<段玉裁注>八部曰。？，分也。？𣜩作兆。乖从𦫳（⿱艹丨）从兆。皆取分背之意。各本此下有？古文別。此淺人所妄增。說詳八部、⺊部。凡許自注云某古文某者皆見於許書。刀部別下未嘗有？古文別之云也。？𣜩从北。以兆與北形相似也。古懷切，古音葢在十六部。</段玉裁注>
</內容>

<說文字頭>芇</說文字頭>
<內容>
<許慎釋>相當也。</許慎釋>
<段玉裁注>《廣韵》曰：今人賭物相折謂之芇。按《廣雅》「芇，當也。亡殄亡安二切。俗本譌作？。</段玉裁注>
<許慎釋>闕。</許慎釋>
<段玉裁注>此謂闕其形也。从𦫳（⿱艹丨）則知之矣。𦫳（⿱艹丨）取㒳角相當。从？則不可知也。以？从芇聲求之。則三直均長。</段玉裁注>
<許慎釋>讀若宀。</許慎釋>
<段玉裁注>母官切，古音葢在十二部。</段玉裁注>
</內容>
<重文>文三</重文>
<說文字頭>𥄕</說文字頭>
<內容>
<許慎釋>目不正也。从𦫳（⿱艹丨）目。</許慎釋>
<段玉裁注>𦫳（⿱艹丨）者，外向之象。故爲不正。</段玉裁注>
<許慎釋>凡𥄕之屬皆从𥄕。讀若末。</許慎釋>
<段玉裁注>模結切，十五部。</段玉裁注>
</內容>

<說文字頭>瞢</說文字頭>
<內容>
<許慎釋>目不明也。</許慎釋>
<段玉裁注>《周禮》眡祲。六曰瞢。注云：日月瞢瞢無光也。按〈小雅〉「視天夢夢。夢與瞢音義同也。又《左傳》「亦無瞢焉。小《爾雅》「瞢，慙也。此引伸之義。</段玉裁注>
<許慎釋>从𥄕、从䀏。䀏、目數搖也。</許慎釋>
<段玉裁注>𥄕䀏皆不明之意。木空切。古音在六部。《廣韵》武登切是也。</段玉裁注>
</內容>

<說文字頭><img src="145A-01">𤊾</img></說文字頭>
<內容>
<許慎釋>火不明也。</許慎釋>
<段玉裁注>按火當作目。淺人所改也。假令訓火不明。則當入〈火部〉矣。此部四字皆說目。</段玉裁注>
<許慎釋>从𥄕、从火。</許慎釋>
<段玉裁注>火易眩故从火。</段玉裁注>
<許慎釋>𥄕亦聲。</許慎釋>
<段玉裁注>莫結切，十五部。</段玉裁注>
<許慎釋>〈周書〉曰：布重𤊾席。</許慎釋>
<段玉裁注>顧命文。今作敷重蔑席。蔑、衞包又改爲篾。俗字也。？者，蔑之假借字也。</段玉裁注>
<許慎釋>𤊾席。</許慎釋>
<段玉裁注>二字今補。</段玉裁注>
<許慎釋>纖蒻席也。</許慎釋>
<段玉裁注>纖各本作織。今正。馬融云：蔑、纖蒻。王肅云：蔑席、纖蒻苹席。則許亦當作纖。<pb n="146-3"/>纖與蔑皆細也。？者蔑之假借。馬、王謂厎席爲靑蒲席。則謂蔑席爲纖蒻席。許說當同之。〈艸部〉曰。蒻、蒲子。可以爲苹席也。蒲子、蒲之幼稚者。細於蒲。故謂之纖蒻。鄭注四席皆謂竹席。與馬、許不同。詳《尙書》撰異。？葢壁中古文。蔑葢孔安國以今文字讀之、易爲蔑。</段玉裁注>
<許慎釋>讀與蔑同。</許慎釋>
<段玉裁注>上文已云𥄕亦聲。此專謂？席言。</段玉裁注>
</內容>

<說文字頭>蔑</說文字頭>
<內容>
<許慎釋>勞目無精也。</許慎釋>
<段玉裁注>目勞則精光茫然。通作眜。如《左傳》公及邾儀父盟于蔑、晉先蔑、公穀皆作眜是也。引伸之義爲細。如木細枝謂之蔑是也。又引伸之義爲無。如亡之命矣夫、亦作蔑之命矣夫是也。《左傳》鬷蔑、字然明。此以相反爲名字也。</段玉裁注>
<許慎釋>从𥄕、从戍。人勞則蔑然也。</許慎釋>
<段玉裁注>說从戍之意。戍人冣勞者。此十字依《廣韵》、《韵會》訂。莫結切，十五部。</段玉裁注>
</內容>
<重文>文四</重文>
<說文字頭>羊</說文字頭>
<內容>
<許慎釋>祥也。</許慎釋>
<段玉裁注>㬪韵。〈考工記〉注曰：羊，善也。按？義羑美字皆从羊。</段玉裁注>
<許慎釋>从𦫳（⿱艹丨）。象四足尾之形。</許慎釋>
<段玉裁注>謂干也。與章切，十部。</段玉裁注>
<許慎釋>孔子曰。牛羊之字。以形舉也。</許慎釋>
<段玉裁注>許多引孔子言。如王士儿黍羊大貉烏皆是也。</段玉裁注>
<許慎釋>凡羊之屬皆从羊。</許慎釋>
</內容>

<說文字頭>芈</說文字頭>
<內容>
<許慎釋>羊鳴也。</許慎釋>
<段玉裁注>各本中筆直。今依《五經文字》、篆韵諩正。气出不徑直也。</段玉裁注>
<許慎釋>从羊，象气上出。與牟同意。</許慎釋>
<段玉裁注>凡言某與某同意者皆謂其製字之意同也。緜婢切，十六部。</段玉裁注>
</內容>

<說文字頭>羔</說文字頭>
<內容>
<許慎釋>羊子也。</許慎釋>
<段玉裁注>虞氏注〈說卦傳〉爲羊作爲羔。云女使也。妾與羔皆取位賤。鄭本作陽。云讀爲養。无家女行賃炊爨。今時有之。賤於妾也。二說字異義同。武進臧鏞堂曰。羔者，養之誤也。</段玉裁注>
<許慎釋>从羊，照省聲。</許慎釋>
<段玉裁注>古牢切，二部。</段玉裁注>
</內容>

<說文字頭>羜</說文字頭>
<內容>
<許慎釋>五月生羔也。</許慎釋>
<段玉裁注>謂羔生五月者也。釋畜、《毛傳》皆云：羜、未成羊也。郭云：俗呼五月羔爲羜。</段玉裁注>
<許慎釋>从羊，宁聲，讀若煑。</許慎釋>
<段玉裁注>直吕切，五部。</段玉裁注>
</內容>

<說文字頭>𦎦</說文字頭>
<內容>
<許慎釋>六月生羔也。</許慎釋>
<段玉裁注>《廣雅》「羍𦎦羜䍻羔也。</段玉裁注>
<許慎釋>从羊，敄聲，讀若霚。</許慎釋>
<段玉裁注>各本作霧。《說文》無。今正。亡遇切，古音在三部。</段玉裁注>
</內容>

<說文字頭>羍</說文字頭>
<內容>
<許慎釋>小羊也。</許慎釋>
<段玉裁注>羊當作羔。字之誤也。羜𦎦皆曰羔。羍又小於羔。是初生羔也。薛綜荅韋昭云：羊子初生名達。小名羔。未成羊曰<pb n="147-1"/>羜。大曰羊。長幼之異名。《初學記》引羍七月生羔也。《藝文類聚》引七月生羊也。與陸德明、孔穎達所據不同。似未可信。按生民。誕彌厥月。先生如達。毛曰。達，生也。姜嫄之子先生者也。此不可通。當是經文作羍。傳云羍，達也。先生、姜嫄之子先生者也。達、他達切。卽滑達字。凡生子始生較難。后稷爲姜嫄始生子。乃如達出之易。故曰先生如羍。先釋羍後釋先生者，欲文義顯箸。文法與白華傳先釋煁、後釋桑薪正同。《鄭箋》如字訓爲羊子。云如羊子之生。媟矣。尊祖之《詩》似不應若是。且嘼類之生無不易者。何獨取乎羊。尋箋不云達讀爲羍。則知《毛詩》本作羍。毛以達訓羍。謂羍爲達之假借也。凡《故訓傳》之通例如此。用毛說改經、改傳、改箋。使文義皆不可通。則淺人之過而巳。</段玉裁注>
<許慎釋>从羊，大聲。讀若𨔶同。</許慎釋>
<段玉裁注>他末切，十五部。</段玉裁注>
</內容>

<說文字頭><img src="145B-01">𦍐</img></說文字頭>
<內容>
<許慎釋>羍或省。</許慎釋>
<段玉裁注>按此不當从入。當是从人。大，人也。故或从人。羊有仁義禮之德。故从人。</段玉裁注>
</內容>

<說文字頭>䍮</說文字頭>
<內容>
<許慎釋>羊未卒歲也。</許慎釋>
<段玉裁注>《廣雅》「吳羊牡一歲曰牯䍮。三歲曰羝。其牝一歲曰牸䍮。三歲曰牂。</段玉裁注>
<許慎釋>从羊，兆聲。</許慎釋>
<段玉裁注>治小切，二部。</段玉裁注>
<許慎釋>或曰。羠羊百斤𠂇又爲䍮。</許慎釋>
<段玉裁注>羠各本作夷。小<pb n="147-2"/>徐釋以殷紂時夷羊。非也。今依《急就篇》顏注正。㓺羊易肥。故有重百斤左右者。</段玉裁注>
<許慎釋>讀若春秋盟于洮。</許慎釋>
<段玉裁注>見僖八年。《釋文》洮他刀反。羠䍮音同。</段玉裁注>
</內容>

<說文字頭>羝</說文字頭>
<內容>
<許慎釋>牡羊也。</許慎釋>
<段玉裁注>見〈大雅〉〔毛傳〕：</段玉裁注>
<許慎釋>从羊，氐聲。</許慎釋>
<段玉裁注>都兮切，十五部。</段玉裁注>
</內容>

<說文字頭>羒</說文字頭>
<內容>
<許慎釋>牡羊也。</許慎釋>
<段玉裁注>各本作牂羊。誤。今依《初學記》正。〈釋嘼〉：羊牡羒。郭曰。謂吳羊白羝。《廣韵》：羒、白羝羊也。《國語》「土之怪羵羊。羵者，雌雄未成。</段玉裁注>
<許慎釋>从羊，分聲。</許慎釋>
<段玉裁注>符分切，十三部。</段玉裁注>
</內容>

<說文字頭>牂</說文字頭>
<內容>
<許慎釋>牝羊也。</許慎釋>
<段玉裁注>各本作牡羊。誤。今正。〈釋嘼〉、《毛傳》、内則注皆曰。牂、牝羊。角部觟下云：牂羊生角者也。羖羊無無角者。故《詩》以童羖爲難。牂羊多無角。故殊之。</段玉裁注>
<許慎釋>从羊，爿聲。</許慎釋>
<段玉裁注>按許無爿字。《五經文字》曰：爿音牆。有所受之也。牂則郞切，十部。</段玉裁注>
</內容>

<說文字頭>羭</說文字頭>
<內容>
<許慎釋>夏羊牝曰羭。</許慎釋>
<段玉裁注>牝各本作牡。誤。按〈釋嘼〉：夏羊牝羭、牡羖。自郭所據牝牡字巳互譌。引之者多誤。因之竄改《說文》「今正。下文夏羊牡曰羖。亦有譌作夏羊牝曰羖者。牝牡字易互譌。而羖必是牡。則知羭必是牝。《爾雅》牝羭牡羖。猶上文云牡㸮牝牂也。《急就篇》「牂羖羯羠䍮羝羭。師古曰。牂、吳羊之牝也。羝、牂羊之牡也。羭、夏羊之牝也。羖、夏羊之牡也。此所據《說文》尙不誤。《左傳》曰：攘公之羭。杜曰。羭，美也。牝羊美於牡者。故内則八珍亦用牂。歸藏齊母亦曰。㒳壷㒳羭。夏羊謂黑羊。郭注《爾雅》云：白者吳羊。黑者夏羊。</段玉裁注>
<許慎釋>从羊，俞聲。</許慎釋>
<段玉裁注>羊朱切，四部。</段玉裁注>
</內容>

<說文字頭>羖</說文字頭>
<內容>
<許慎釋>夏羊牡曰羖。</許慎釋>
<段玉裁注>此牡字大小徐皆不誤。今刻大徐本誤牝。假令羖是牝。則下文安得云犗乎。</段玉裁注>
<許慎釋>从羊，殳聲。</許慎釋>
<段玉裁注>公戸切，五部。</段玉裁注>
</內容>

<說文字頭>羯</說文字頭>
<內容>
<許慎釋>羊羖犗也。</許慎釋>
<段玉裁注>羊羖當作羖羊。《廣雅》曰：羖羊犗曰羯。牛部曰。犗者，？牛也。按〈小雅〉「俾出童羖。鄭云：羖羊之性。牝牡有角。則鄭謂羖羊兼有牡牝。與許說殊。疑鄭說卽郭所云：今人便以牂羖名白黑羊也。黑羊則名羖。牝牡皆角。故童羖爲難。白羊則名牂。牝者多無角。故許別言牂羊生角者。</段玉裁注>
<許慎釋>从羊，曷聲。</許慎釋>
<段玉裁注>居謁切，十五部。</段玉裁注>
</內容>

<說文字頭>羠</說文字頭>
<內容>
<許慎釋>？羊也。</許慎釋>
<段玉裁注>夏羊犗曰羯。吳羊犗曰羠也。《爾雅》、《說文》皆無吳羊之名。單言羊則謂白羊也。〈馬部〉曰：？、犗馬也。貨殖傳。其民羯羠不均。謂很如羊也。</段玉裁注>
<許慎釋>从羊，夷聲。</許慎釋>
<段玉裁注>徐？切，十五部。</段玉裁注>
</內容>

<說文字頭>羳</說文字頭>
<內容>
<許慎釋>黃腹羊也。</許慎釋>
<段玉裁注>見〈釋嘼〉。</段玉裁注>
<許慎釋>从羊，畨聲。</許慎釋>
<段玉裁注>附袁切，十四部。</段玉裁注>
</內容>

<說文字頭>羥</說文字頭>
<內容>
<許慎釋>羊名也。从羊，巠聲。</許慎釋>
<段玉裁注>口莖切。十一部。按《初學記》引《說文》楷閒反。葢本音隱。〈考工記〉顅字、故書或作牼。劉音牼苦顏反。皆雙聲合韵也。《左傳》「邾子牼卒。《穀梁》作瞯。</段玉裁注>
</內容>

<說文字頭><img src="146B-01">𦎷</img></說文字頭>
<內容>
<許慎釋>羊名。从羊。𡘺聲。汝南平輿有？亭。讀若晉。</許慎釋>
<段玉裁注>春秋。蔡滅沈。杜預、司馬昭皆云：平輿有沈亭。疑沈亭卽？亭也。？从？聲。？與沈皆七部字也。讀若晉之晉疑有誤。大徐卽刃切。《篇》、《韵》同。</段玉裁注>
</內容>

<說文字頭>羸</說文字頭>
<內容>
<許慎釋>𤸃也。</許慎釋>
<段玉裁注>引伸爲凡𤸃之偁。又假借爲纍字。易。羸其角、羸其瓶。或作纍。或作虆。其意一也。</段玉裁注>
<許慎釋>从羊，？聲。</許慎釋>
<段玉裁注>力爲切，十六部。</段玉裁注>
</內容>

<說文字頭>䍴</說文字頭>
<內容>
<許慎釋>羊相䍴？也。</許慎釋>
<段玉裁注>各本誤。今依《篇》、《韵》補正。䍴？㬪韵字。猶委積也。〈夏小正〉「三月䍷羊。傳曰。羊有相還之時。其類䍷䍷然。其䍴？之謂與。</段玉裁注>
<許慎釋>从羊，委聲。</許慎釋>
<段玉裁注>於僞切，十五部。</段玉裁注>
</內容>

<說文字頭><img src="146B-02">𦎸</img></說文字頭>
<內容>
<許慎釋>羊相䍴𦎸也。从羊，責聲。</許慎釋>
<段玉裁注>子賜切，十六部。</段玉裁注>
</內容>

<說文字頭>羣</說文字頭>
<內容>
<許慎釋>輩也。</許慎釋>
<段玉裁注>若軍發車百兩爲輩。此就字之從車言也。朋也、類也、此輩之通訓也。〈小雅〉「誰謂爾無羊。三百維羣。〈犬部〉曰。羊爲羣。犬爲獨。引伸爲凡類聚之偁。</段玉裁注>
<許慎釋>从羊，君聲。</許慎釋>
<段玉裁注>渠云切。十三部。《五經文字》曰：俗作群。</段玉裁注>
</內容>

<說文字頭>𦎣</說文字頭>
<內容>
<許慎釋>羣羊相積也。</許慎釋>
<段玉裁注>積各本作？。今依《玉篇》。</段玉裁注>
<許慎釋>一曰黑羊也。</許慎釋>
<段玉裁注>《字林》有黫字。黑色也。《左傳》「左輪朱殷。衹作殷。許意黑羊曰𦎣。借爲凡黑之偁。</段玉裁注>
<許慎釋>从羊，垔聲。</許慎釋>
<段玉裁注>烏閑切，十四部。</段玉裁注>
</內容>

<說文字頭><img src="146B-03">𦍧</img></說文字頭>
<內容>
<許慎釋>羊名。蹏皮可㠯割桼。</許慎釋>
<段玉裁注>未聞。</段玉裁注>
<許慎釋>从羊，此聲。</許慎釋>
<段玉裁注>此思切，按當从《廣韵》此移切。十五十六部。</段玉裁注>
</內容>

<說文字頭>美</說文字頭>
<內容>
<許慎釋>甘也。</許慎釋>
<段玉裁注>〈甘部〉曰。美也。甘者，五味之一。而五味之美皆曰甘。引伸之凡好皆謂之美。</段玉裁注>
<許慎釋>从羊大。</許慎釋>
<段玉裁注>羊大則肥美。無鄙切，十五部。</段玉裁注>
<許慎釋>羊在六畜主給膳也。</許慎釋>
<段玉裁注>《周禮》「膳用六牲。始養之曰六畜。將用之曰六牲。馬牛羊豕犬雞也。膳之言善也。羊者，祥也。故美从羊。此說从羊之意。</段玉裁注>
<許慎釋>美與善同意。</許慎釋>
<段玉裁注>美？義羑皆同意。</段玉裁注>
</內容>

<說文字頭>羌</說文字頭>
<內容>
<許慎釋>西戎。</許慎釋>
<段玉裁注>句。按此當有也字。〈商頌〉自彼氐羌。箋云：氐羌、夷狄國在西方者也。〈王制〉曰。西方曰戎。是則戎與羌一也。</段玉裁注>
<許慎釋>羊穜也。</許慎釋>
<段玉裁注>各本作从羊人也。《廣韵》、《韵會》、《史記索隱》作牧羊人也。學者多言牧羊人爲是。其實非也。下文言僰焦僥字乃从人。東夷字乃从大。南方蠻閩字从虫。以其蛇穜也。北方狄字从犬。以其犬穜也。東北方貉字从豸。以其豸穜也。故字皆不从人。假令羌字从人牧羊。則既人之矣。何待僰僥字始从人哉。且何不入儿部而入〈羊部〉哉。是則許謂爲羊穜。與蛇穜、犬穜、豸穜一例。各本作牧羊人。似取《風俗通》竄改。《御覽》引《風俗通》曰：羌本西戎卑賤者也。主牧羊。故羌字从羊人。因以爲號。按應氏《風俗通》其語有襲用《說文》者。有竄改《說文》者。其說貉不从豸穜之說亦見《御覽》「則說羌不从羊穜正同。今正。</段玉裁注>
<許慎釋>从羊儿。</許慎釋>
<段玉裁注>各本作从人从羊。誤也。今正。羊儿者，羊穜而人胻也。</段玉裁注>
<許慎釋>羊亦聲。</許慎釋>
<段玉裁注>去羊切，十部。</段玉裁注>
<許慎釋>南方蠻閩从虫。</許慎釋>
<段玉裁注>見〈虫部〉。南方蠻。東南閩越。此云南方者，槩言之。</段玉裁注>
<許慎釋>北方狄从犬。</許慎釋>
<段玉裁注>見〈犬部〉。</段玉裁注>
<許慎釋>東方貉从豸。</許慎釋>
<段玉裁注>見豸部。豸部云北方。此云東者，謂東北方也。</段玉裁注>
<許慎釋>西方羌从羊。此六穜也。</許慎釋>
<段玉裁注>上文祇有四穜。不得言六。或云此當作有謂羌有六穜。〈明堂位〉、《爾雅》所云六戎也。今按亦非文義。當云皆異穜也。以引下文从人从大之字。</段玉裁注>
<許慎釋>西南僰人、焦僥从人。</許慎釋>
<段玉裁注>僰人之人賸字。焦各本作僬。誤。僰僥字皆見〈人部〉。</段玉裁注>
<許慎釋>葢在坤地。頗有順理之性。</許慎釋>
<段玉裁注>坤，順也。在西南。此說僰僥字得从人之意。</段玉裁注>
<許慎釋>唯東夷从大。</許慎釋>
<段玉裁注>〈大部〉曰。夷，平也。从大弓。東方之人也。</段玉裁注>
<許慎釋>大，人也。</許慎釋>
<段玉裁注>天大地大人亦大。故<pb n="148-3"/>大象人形。僰、焦僥略有人性。故進之。字从人。東夷俗仁。故又進之。字从大。</段玉裁注>
<許慎釋>夷俗仁。仁者壽。有君子不死之國。</許慎釋>
<段玉裁注>《山海經》有君子之國。有不死民。《後漢書》東夷傳曰。仁而好生。天性柔順。易以道御。有君子不死之國焉。</段玉裁注>
<許慎釋>孔子曰。道不行。欲之九夷。乗桴浮於海。</許慎釋>
<段玉裁注>見《論語》公冶長篇、子䍐篇。</段玉裁注>
<許慎釋>有㠯也。</許慎釋>
<段玉裁注>漢〈地理志〉曰：東夷天性柔順。異於三方之外。故孔子悼道不行。設桴於海。欲居九夷。有以也夫。自南方蠻閩巳下。揔論四夷字各不同之意。</段玉裁注>
</內容>

<說文字頭><img src="147A-01">𡸓</img></說文字頭>
<內容>
<許慎釋>古文羌如此。</許慎釋>
<段玉裁注>不得其說。</段玉裁注>
</內容>

<說文字頭>羑</說文字頭>
<內容>
<許慎釋>進善也。</許慎釋>
<段玉裁注>進當作道。道善、導以善也。顧命。誕受羑若。馬曰。羑，道也。文王拘羑里。《尙書大傳》、《史記》作牖里。</段玉裁注>
<許慎釋>从羊。
<段玉裁注>羊，善也。故从羊。</段玉裁注>
<許慎釋>久聲。</許慎釋>
<段玉裁注>與久切。三部。按此字又見厶部。曰？古文。</段玉裁注>
<許慎釋>文王拘羑里。在蕩陰。</許慎釋>
<段玉裁注>蕩各本作湯。誤。今正。〈水部〉正作蕩陰。漢二志皆云河内郡蕩陰有羑里城。西伯所拘。音湯。</段玉裁注>
</內容>
<重文>文二十六　　重二</重文>
<說文字頭>羴</說文字頭>
<內容>
<許慎釋>羊臭也。</許慎釋>
<段玉裁注>臭者，气之通於鼻者也。羊多則气羴。故从三羊。</段玉裁注>
<許慎釋>从三羊。</許慎釋>
<段玉裁注>式連切，十四部。</段玉裁注>
<許慎釋>凡羴之屬皆从羴。</許慎釋>
</內容>

<說文字頭>羶</說文字頭>
<內容>
<許慎釋>羴或从亶。</許慎釋>
<段玉裁注>亶聲也。今經傳多从或字。</段玉裁注>
</內容>

<說文字頭>羼</說文字頭>
<內容>
<許慎釋>羊相廁也。</許慎釋>
<段玉裁注>《釋名》曰：廁，襍也。</段玉裁注>
<許慎釋>从羴在尸下。尸，屋也。</許慎釋>
<段玉裁注>尸者，屋之省。此說从尸之意。初限切，十四部。</段玉裁注>
<許慎釋>一曰相出前也。</許慎釋>
<段玉裁注>相廁者襍廁而居。相出前者，突出居前也。《顏氏家訓》曰。典籍錯亂。皆由後人所羼。此相出前引伸之義。</段玉裁注>
</內容>
<重文>文二　　重一</重文>
<說文字頭>瞿</說文字頭>
<內容>
<許慎釋>？隼之視也。</許慎釋>
<段玉裁注>隼亦鷻字也。知爲鷹隼之視者。以从隹䀠知之也。〈吳都賦〉曰：鷹瞵鶚視。經傳多假瞿爲䀠。見䀠下。</段玉裁注>
<許慎釋>从隹䀠。䀠亦聲。凡瞿之屬皆从瞿。讀若章句之句。</許慎釋>
<段玉裁注>古音句讀如鉤。別之曰章句之句。知許時章句巳不讀鉤矣。九遇切，四部。</段玉裁注>
<許慎釋>又音衢。</許慎釋>
<段玉裁注>鍇本有此三字。音當<pb n="149-1"/>作若。</段玉裁注>
</內容>

<說文字頭>矍</說文字頭>
<內容>
<許慎釋>隹欲逸走也。</許慎釋>
<段玉裁注>隹當作隼。也當作皃。隼欲逸走而未能。矍矍然。震上六。視矍矍。馬云：中未得之皃。人之中未得者，如隼之欲逸走也。</段玉裁注>
<許慎釋>从又，持之瞿瞿也。</許慎釋>
<段玉裁注>瞿瞿各本作矍矍。今正。又持之而瞿瞿然。故其字爲矍。</段玉裁注>
<許慎釋>讀若《詩》云穬彼淮夷之穬。</許慎釋>
<段玉裁注>泮水。憬彼淮夷。憬下既引之。而此作穬。假借字也。《詩》、《釋文》則云憬《說文》作懬。音獷。今心部懬下佚此文。《文選》注引《韓詩》則作獷。矍在五部。讀若从廣聲字者，十部與五部同入也。九縛切。</段玉裁注>
<許慎釋>一曰視遽皃。</許慎釋>
<段玉裁注>前義自鷹隼言。後義自人言。東都賦。西都賓矍然失容。善注引驚視皃。</段玉裁注>
</內容>
<重文>文二</重文>
<說文字頭>雔</說文字頭>
<內容>
<許慎釋>雙鳥也。</許慎釋>
<段玉裁注>按〈釋詁〉仇讎敵妃知儀匹也。此讎字作雔。則義尤切近。若應也、當也、醻物價也、怨也、宼也、此等義則當作讎。度古書必有用雔者。今則讎行而雔廢矣。</段玉裁注>
<許慎釋>从二隹。凡雔之屬皆从雔。讀若？。</許慎釋>
<段玉裁注>市流切，三部。</段玉裁注>
</內容>

<說文字頭>靃</說文字頭>
<內容>
<許慎釋>飛聲也。</許慎釋>
<段玉裁注>此字之本義也。引伸爲揮霍、爲靃靡。靃靡音選委切。</段玉裁注>
<許慎釋>从雨雔。</許慎釋>
<段玉裁注>各本少此三字，今補。呼郭切。五部。俗作霍。</段玉裁注>
<許慎釋>雨而雔飛者其聲靃然。</許慎釋>
<段玉裁注>說从雨之意。</段玉裁注>
</內容>

<說文字頭>雙</說文字頭>
<內容>
<許慎釋>隹二枚也。</許慎釋>
<段玉裁注>見隹部隻下。《方言》「飛鳥曰雙。鴈曰乗。</段玉裁注>
<許慎釋>从雔、又持之。</許慎釋>
<段玉裁注>所江切，九部。</段玉裁注>
</內容>
<重文>文三</重文>
<說文字頭>雥</說文字頭>
<內容>
<許慎釋>羣鳥也。</許慎釋>
<段玉裁注>許善心神雀頌。嘉貺雥集。</段玉裁注>
<許慎釋>从三隹。</許慎釋>
<段玉裁注>徂合切，七部。</段玉裁注>
<許慎釋>凡雥之屬皆从雥。</許慎釋>
</內容>

<說文字頭>䨊</說文字頭>
<內容>
<許慎釋>鳥羣也。</許慎釋>
<段玉裁注>如𣶒爲水聚。</段玉裁注>
<許慎釋>从雥，𣶒聲。</許慎釋>
<段玉裁注>烏玄切，十二部。</段玉裁注>
</內容>

<說文字頭>雧</說文字頭>
<內容>
<許慎釋>羣鳥在木上也。</許慎釋>
<段玉裁注>引伸爲凡聚之偁。漢人多假襍爲集。</段玉裁注>
<許慎釋>从雥木。</許慎釋>
<段玉裁注>秦人切，七部。</段玉裁注>
</內容>

<說文字頭>集</說文字頭>
<內容>
<許慎釋>雧或省。</許慎釋>
<段玉裁注>今字作此。</段玉裁注>
</內容>
<重文>文三　　重一</重文>
<說文字頭>鳥</說文字頭>
<內容>
<許慎釋>長尾禽緫名也。</許慎釋>
<段玉裁注>〈釋鳥〉音義引長尾羽衆禽揔名也。按厹部云：禽、走獸緫名。此不同者。此依〈釋鳥〉二足而羽謂之禽也。短尾名隹。長尾名鳥。析言則然。渾言則不別也。</段玉裁注>
<許慎釋>象形。鳥之足佀匕。从匕。</許慎釋>
<段玉裁注>鳥足以一該二。能、鹿足以二該四。都了切，二部。</段玉裁注>
<許慎釋>凡鳥之屬皆从鳥。</許慎釋>
</內容>

<說文字頭>鳳</說文字頭>
<內容>
<許慎釋>神鳥也。天老曰。</許慎釋>
<段玉裁注>天老、黃帝臣。</段玉裁注>
<許慎釋>鳳之像也。麐前鹿後。蛇頸魚尾。龍文龜背。燕頷雞喙。五色？舉。</許慎釋>
<段玉裁注>麐前鹿後各本作鴻前麐後。又魚尾下有鸛顙鴛思四字。按《爾雅》、《釋文》、〈大雅〉卷阿正義、《初學記》、《論語》疏所引皆作麐前鹿後。皆無鸛顙鴛思四字。惟《左傳正義》同今本。葢唐人所據原有二本。左疏所據非善本也。天老對黃帝之言見《韓詩外傳》「今外傳亦無此四字。郭氏《山海經》圖讚曰。八象其體。五德其文。云八象則益爲十者非矣。今皆更正。五德其文者，首文曰德。翼文曰順。背文曰義。腹文曰信。膺文曰仁也。見《山海經》。</段玉裁注>
<許慎釋>出於東方君子之國。</許慎釋>
<段玉裁注>見〈羊部〉羌下。</段玉裁注>
<許慎釋>？翔四海之外。過崐崘。</許慎釋>
<段玉裁注>崐崘當作昆侖。</段玉裁注>
<許慎釋>飮砥柱。濯羽弱水。</許慎釋>
<段玉裁注>弱〈水部〉作溺。</段玉裁注>
<許慎釋>莫宿風穴。</許慎釋>
<段玉裁注>二語見《淮南書》「《文選》注引許愼曰。風<pb n="150"/>穴、風所從出也。</段玉裁注>
<許慎釋>見則天下大安寧。</許慎釋>
<段玉裁注>黃帝、周成王之世是也。</段玉裁注>
<許慎釋>从鳥，凡聲。</許慎釋>
<段玉裁注>馮貢切。古音在七部。荀卿書引《詩》「有鳳有皇。樂帝之心。當作有皇有鳳。與心爲韵。</段玉裁注>
</內容>

<說文字頭><img src="148B-01">𠤈</img></說文字頭>
<內容>
<許慎釋>古文鳳。象形。</許慎釋>
<段玉裁注>象其首及羽翼。</段玉裁注>
<許慎釋>鳳飛。羣鳥從㠯萬數。故㠯爲朋黨字。</許慎釋>
<段玉裁注>此說假借也。朋本神鳥。以爲朋黨字。韋本相背也。以爲皮韋。烏本孝烏也。以爲烏呼。子本十一月陽气動萬物滋也。人以爲偁。凡此四以爲皆言六書假借也。朋黨字何以借朋鳥也。鳳飛則羣鳥從以萬數也。未製鳳字之前假借固已久矣。猶習聞鳳至者爲之也。六部七部音冣相近。故朋在六部、蒸登韵。小篆鳳入七部。侵韵也。</段玉裁注>
</內容>

<說文字頭><img src="148B-02">𪆍</img></說文字頭>
<內容>
<許慎釋>亦古文鳳。</許慎釋>
<段玉裁注>既象其形矣。又加鳥旁。葢朋者冣初古文。鵬者踵爲之者也。《莊子》書。化而爲鳥。其名爲鵬。崔云古鳳字。按莊生寓言。故鯤、魚子也。鵬、羣鳥之一也。而皆云大不知其幾千里。</段玉裁注>
</內容>

<說文字頭>鸞</說文字頭>
<內容>
<許慎釋>赤神靈之精也。</許慎釋>
<段玉裁注>赤各本作亦。誤。今依《藝文類聚》、《埤雅》、《集韵》、《類篇》、《韵會》正。《後漢書注》、《廣韵》皆引孫氏瑞應圖曰。鸞、赤神之精也。春秋元命包曰。离爲鸞。</段玉裁注>
<許慎釋>赤色五采。</許慎釋>
<段玉裁注>謂赤多而五采畢（）具也。《後漢書．輿服志》：鸞雀立衡。崔豹《古今注》：五路衡上金雀。金雀者，朱鳥也。或謂朱鳥者，鸞也。後漢太史令蔡衡曰。多赤色者鳳。多靑色者鸞。其說非是。〈月令〉鸞路。鄭云：取有虞氏之車有鸞和之節爲名。春言鸞。夏言色。互文。然則鄭不謂鸞鳥青色矣。</段玉裁注>
<許慎釋>雞形。</許慎釋>
<段玉裁注>郭注〈西山經〉云：舊說鸞似雞。</段玉裁注>
<許慎釋>鳴中五音。</許慎釋>
<段玉裁注>鑾下曰。鈴象鸞鳥聲和。</段玉裁注>
<許慎釋>頌聲作則至。</許慎釋>
<段玉裁注>周成王之世是也。〈西山經〉曰：見則天下安寧。</段玉裁注>
<許慎釋>从鳥，䜌聲。</許慎釋>
<段玉裁注>洛官切，十四部。</段玉裁注>
<許慎釋>周成王時氐羌獻鸞鳥。</許慎釋>
<段玉裁注>見《逸周書》王會篇。</段玉裁注>
</內容>

<說文字頭>鸑</說文字頭>
<內容>
<許慎釋>鸑鷟。</許慎釋>
<段玉裁注>逗。</段玉裁注>
<許慎釋>鳳屬。神鳥也。从鳥，獄聲。</許慎釋>
<段玉裁注>五角切，三部。</段玉裁注>
<許慎釋>《春秋國語》曰：周之興也。鸑鷟鳴於岐山。</許慎釋>
<段玉裁注>〈周語〉內史過說。韋曰。三君云鸑鷟、鳳之別名也。按三君者，侍中賈逵、侍御史虞翻、《尙書》僕射唐固也。許云鳳屬。於賈小異。劉逵曰。鸑鷟、鳳雛也。說又異。</段玉裁注>
<許慎釋>江中有鸑鷟。佀鳧而大。赤目。</許慎釋>
<段玉裁注>此言江中鸑鷟。別是一物。非神鳥。或許所記。或後人所增。不可定也。〈上林賦〉屬玉。〈吳都賦〉作鸀？。郭璞曰。屬玉、似鴨而大。長頸<pb n="150-2"/>赤目。紫紺色。劉逵曰。如鶩而大。長頸赤目。其毛辟水毒。陳藏器曰。鸀？主治沙蝨、短弧、蝦？等病。能唼病人身。出含沙䠶人之沙箭。如鴨而大。眼赤觜斑。玄中記曰。水弧者，其形蟲也。其氣乃鬼（⿱田⿺儿厶）也。鴛鴦、鸑鷟、蟾蜍好食之。合是四說。知鸑鷟卽鸀？。云似鴨眼赤者。亦正與許合。</段玉裁注>
</內容>

<說文字頭>鷟</說文字頭>
<內容>
<許慎釋>鸑鷟也。从鳥，族聲。</許慎釋>
<段玉裁注>士角切，三部。</段玉裁注>
</內容>

<說文字頭>鷫</說文字頭>
<內容>
<許慎釋>鷫鷞也。从鳥，肅聲。</許慎釋>
<段玉裁注>息逐切，三部。</段玉裁注>
<許慎釋>五方神鳥也。東方發明。南方焦明。西方鷫鷞。北方豳昌。中央鳳皇。</許慎釋>
<段玉裁注>劉昭引叶圖徵云：似鳳有四。〈司馬相如傳〉「揜焦明。又焦明已翔乎寥廓。張揖曰。焦明似鳳。西方之鳥。按西字疑誤。《左傳》「唐成公有兩肅爽馬。賈逵曰。色如霜紈。馬融說。肅爽，雁也。其羽如練。高首而脩頸。馬似之。天下稀有。高注《淮南》云：鷫鸘長頸、綠色、似鴈。賈、馬、高等所說葢別一鳥。非西方神鳥。</段玉裁注>
</內容>

<說文字頭><img src="149A-01">𪂸</img></說文字頭>
<內容>
<許慎釋>司馬相如說从叜聲。</許慎釋>
<段玉裁注>按肅叜同在三部。鷫？皆可讀如𢯱也。葢《凡將》字如此。</段玉裁注>
</內容>

<說文字頭>鷞</說文字頭>
<內容>
<許慎釋>鷫鷞也。从鳥，爽聲。</許慎釋>
<段玉裁注>所莊切，十部。</段玉裁注>
</內容>

<說文字頭>鳩</說文字頭>
<內容>
<許慎釋>鶻鵃也。</許慎釋>
<段玉裁注>按今本《說文》奪譌。鳩與雉雇皆本《左傳》「鳩爲五鳩之緫名。猶雉爲十四雉之緫名、雇爲九雇之緫名也。當先出鳩篆。釋云五鳩、鳩民者也。乃後云鶌鳩、鶻鵃也。鵻、祝鳩也。秸？、尸鳩也。鴡、王鴡、鴡鳩也。鴡鳩鳥。故別爲類廁之。而？爲爽鳩。已見於隹部矣。度《說文》古本當如是。今本以鳩名專系諸鶻鵃。則不可通矣。《毛詩》〈召南〉〔傳〕曰：鳩、尸鳩秸鞠也。〈衞風〉〔傳〕曰：鳩、鶻鳩也。〈月令〉注曰：鳩、搏榖也。經文皆單言鳩。傳注乃別爲某鳩。此可證鳩爲五鳩之緫名。經傳多假鳩爲逑、爲勼。〈辵部〉曰。逑、斂聚也。勹部曰。勼，聚也。</段玉裁注>
<許慎釋>从鳥，九聲。</許慎釋>
<段玉裁注>居求切，三部。</段玉裁注>
</內容>

<說文字頭>鶌</說文字頭>
<內容>
<許慎釋>鶌鳩、鶻鵃也。</許慎釋>
<段玉裁注>鶻鵃二字依《爾雅》補。〈釋鳥〉曰：鶌鳩、鶻鵃。〈小雅〉「宛彼鳴鳩。毛曰。鳴鳩、鶻鵰也。〈衞風〉「于嗟鳩兮。無食桑葚。毛曰。鳩、鶻鳩也。食桑葚過則醉而傷其性。鶻鳩食桑葚。毛葢目驗而知。鵰與鵃音同。郭云：今江東亦呼爲鶻鵃。似山鵲而小。短尾。青黑色。多聲。卽是此也。舊說及《廣雅》皆云班鳩。非也。按此郭注見左正義。今本不完。《左傳》「鶻鳩氏司事也。鶻鳩春來冬去而多聲。故《詩》小宛謂之鳴鳩。若〈陳風〉、〈魯頌〉之鴞。毛皆謂惡聲之鳥。則必鉤雒之類。而非司事之鳥矣。</段玉裁注>
<許慎釋>从鳥，屈聲。</許慎釋>
<段玉裁注>九勿切，十五部。</段玉裁注>
</內容>

<說文字頭>鵻</說文字頭>
<內容>
<許慎釋>祝鳩也。</許慎釋>
<段玉裁注>〈小雅〉「翩翩者鵻。〈釋鳥〉鵻其鳺鴀〔毛傳〕曰：鵻、夫不也。南有嘉魚傳曰。鵻、壹宿之鳥。《左傳》「祝鳩氏司徒也。杜曰。祝鳩、䳡鳩也。䳡鳩孝故爲司徒。主敎民。樊光注《爾雅》亦云：孝故爲司徒。郭云：今䳕鳩也。按䳕鳩今俗呼爲勃姑。䳕勃語之轉。䳕卽《爾雅》之夫不也。</段玉裁注>
<許慎釋>从鳥，隹聲。</許慎釋>
<段玉裁注>《詩》、《釋文》「鵻音隹。本又作隹。按〈釋鳥〉直作隹。職追切。十五部。大徐思允切。</段玉裁注>
</內容>

<說文字頭><img src="149B-01">隼</img></說文字頭>
<內容>
<許慎釋>鵻或从隹一。</許慎釋>
<段玉裁注>从一者，謂壹宿之鳥也。箋云：壹宿者，壹意於其所宿之木也。《毛詩》、《爾雅音義》云：鵻本作隹。葢是本作？。轉寫譌之耳。《廣韵》及大徐鵻思允切。未爲非也。</段玉裁注>
<許慎釋>一曰鶉字。</許慎釋>
<段玉裁注>按此鶉字卽鷻字。轉寫混之。《詩》四月鶉、陸德明《釋文》云字或作？。可證。《毛詩》㒳言隼俱無傳。四月。匪？匪鳶。傳曰。？，雕也。葢隼人所習知。故不詳其名物。隼與？當是同物。而異字異音。隼當在十五部。？當在十三部也。祝鳩與？異物而同字同音。豈因鳩鷹互化而謂爲一物與。依鄭則？化布。非雕　祝鳩也。○按陽湖莊氏述祖依《韵會》作一曰？子。證之以兩京賦薛解云：隼、小鷹也。余始從其說。繼思作一曰？字爲是。異字同義謂之轉注：異義同字謂之假借。隼與？同音同字。是亦假借也。謂隼亦卽？字也。此外䖵部？下一曰螟字。謂？亦卽螟字。〈大部〉？下或曰拳勇字。謂？亦卽拳字也。此三條一例。今本鳥部或作？子、䖵部作螟子者，失之。</段玉裁注>
</內容>

<說文字頭>鶻</說文字頭>
<內容>
<許慎釋>鶻鵃也。</許慎釋>
<段玉裁注>按鶻鵃二篆宜蒙鶌篆類廁。乃中隔以祝鳩。豈轉寫倒易與。小宛《釋文》云：鵰、《字林》作鵃。云骨鵃、小種鳩也。不云《說文》作鵃而係《字林》「且《字林》鶻作骨。豈鶻鵃二篆《說文》本無。而後人益之與。</段玉裁注>
<許慎釋>从鳥，骨聲。</許慎釋>
<段玉裁注>古忽切，十五部。</段玉裁注>
</內容>

<說文字頭>鵃</說文字頭>
<內容>
<許慎釋>鶻鵃也。从鳥，舟聲。</許慎釋>
<段玉裁注>張流切。三部。按鶻音骨。鵃郭音嘲。《釋文》音陟交反。凡鳥名多取其聲爲之。郭云：今江東亦呼爲鶻鵃。正謂江東皆呼骨嘲而定此音也。</段玉裁注>
</內容>

<說文字頭><img src="149B-02">𪈓</img></說文字頭>
<內容>
<許慎釋>秸𪈓。</許慎釋>
<段玉裁注>逗。</段玉裁注>
<許慎釋>尸鳩也。</許慎釋>
<段玉裁注>秸各本作桔。今依《廣韵》、《韵會》「《說文》無此字。卽稭字也。〈釋鳥〉曰：鳲鳩、鴶鵴。《毛傳》「尸鳩、秸鞠也。字異音同。《方言》作結誥、擊榖。郭云：今之布榖也。江東呼爲穫榖。按今之郭公也。以榖雨後鳴。古名今名皆像似其音爲之。《左傳》曰：鳲鳩氏司空也。〈召南〉序云：德如尸鳩。〈曹風〉〔傳〕云：尸鳩之養其子。朝從上下。莫從下上。平均如一。〈月令〉「仲春鷹化爲鳩。鄭云：鳩、搏榖也。季<pb n="151-2"/>春鳴鳩拂其羽。鄭云：鳩鳴飛翼相擊。趨農急也。鄭意鳴鳩卽搏榖。鳴鳩猶鳩鳴也。與蔡邕、孫炎謂此鳴鳩爲鶻鵃不同。</段玉裁注>
<許慎釋>从鳥，𥱩聲。</許慎釋>
<段玉裁注>居六切，三部。</段玉裁注>
</內容>

<說文字頭>鴿</說文字頭>
<內容>
<許慎釋>鳩屬也。</許慎釋>
<段玉裁注>鳩之可畜於家者。狀全與勃姑同。</段玉裁注>
<許慎釋>从鳥，合聲。</許慎釋>
<段玉裁注>古沓切，七部。</段玉裁注>
</內容>

<說文字頭>鴠</說文字頭>
<內容>
<許慎釋>渴鴠也。</許慎釋>
<段玉裁注>〈月令〉作曷旦。坊記作？旦。鄭云：夜鳴求旦之鳥。《方言》作䳚鴠、鶡鴠。廣志作侃旦。皆一語之轉。此渴旦當同〈月令〉作曷旦。淺人改之。誤用渴爲飢㵣字耳。《太平御覽》引鴠、可旦也。冣爲古本。曷旦、可旦、鳥語如此。故云求旦之鳥。</段玉裁注>
<許慎釋>从鳥，旦聲。</許慎釋>
<段玉裁注>得案切，十四部。</段玉裁注>
</內容>

<說文字頭>鶪</說文字頭>
<內容>
<許慎釋>伯勞也。</許慎釋>
<段玉裁注>〈夏小正〉作百鷯。〈月令〉注作博勞。《詩》箋作伯勞。古音同也。鶪〈夏小正〉、《孟子》作鴂。乃雙聲假借字。小正、〈月令〉皆云五月鳴。惟〈豳風〉曰：七月鳴鶪。《左傳》曰：伯趙氏司至者也。</段玉裁注>
<許慎釋>从鳥，狊聲。</許慎釋>
<段玉裁注>古？切，十六部。</段玉裁注>
</內容>

<說文字頭><img src="150A-01">𩀎</img></說文字頭>
<內容>
<許慎釋>鶪或从隹。</許慎釋>
</內容>

<說文字頭><img src="150A-02">𪅡</img></說文字頭>
<內容>
<許慎釋>天蘥也。</許慎釋>
<段玉裁注>𪅡今本作鷚。蘥今本作鸙。宋本、李燾本作𪅡、作龠。〈釋鳥〉「鷚天鸙。《釋文》曰：鷚字又作𪅡。？《說文》作蘥。今從之。《玉篇》「鸙、天蘥也。許無鸙字。郭云：大如鷃雀。色似鶉。好高飛作聲。今江東名之天鷚。音綢繆之繆。按此與隹部雡<pb n="151-3"/>異義。</段玉裁注>
<許慎釋>从鳥，翏聲。</許慎釋>
<段玉裁注>力救切。三部。陸云《說文》力幼反。本音隱。</段玉裁注>
</內容>

<說文字頭>𪇬</說文字頭>
<內容>
<許慎釋>卑居也。</許慎釋>
<段玉裁注>見隹部雅下。卑音壁。</段玉裁注>
<許慎釋>从鳥，與聲。</許慎釋>
<段玉裁注>羊茹切，五部。</段玉裁注>
</內容>

<說文字頭>鷽</說文字頭>
<內容>
<許慎釋>？鷽。</許慎釋>
<段玉裁注>逗。</段玉裁注>
<許慎釋>山鵲。</許慎釋>
<段玉裁注>句。</段玉裁注>
<許慎釋>知來事鳥也。</許慎釋>
<段玉裁注>隹部雗下但云雗鷽。此乃足之。《淮南書》「乾鵠、知來而不知往。高曰。乾鵠，䧿也。人將有來事憂喜之徵則鳴。此知來也。知歲多風。卑巢於木枝。人皆探其𡖉。故曰不知往也。乾讀如乾燥之乾。鵠讀告退之告。《太平御覽》引乾鵲知來而不知往。此修短之分也。注：乾鵲，鵲也。見人有吉事之徵則修修然。凶事之徵則鳴啼。而知來歲多風則巢於下枝。而童子乃探其𡖉而不知。各有所能、故曰修短之分也。此正文作乾鵲。與高本作乾鵠異。注亦小異。必是許注：玉裁謂。〈釋鳥〉「鷽、山鵲。未嘗云雗，鷽也。高、許注《淮南》皆曰鵲也。未嘗云山鵲也。《廣雅》亦云鳱鵠，鵲也。不云山䧿。然則〈釋鳥〉鷽、山鵲爲一物。《說文》當云雗鷽、䧿也爲一物。今本山字淺人依《爾雅》增之。避太歲。知來歲風。知人憂喜。知行人將至。此正今之喜䧿。其性好晴。故曰乾䧿。雗乾䧲同。鷽鵠同。射有正鵠。正之言正。鵠之言較。較者，直也。非取名於鳱鵠也。鳱鵠非小而難中<pb n="152"/>之鳥也。</段玉裁注>
<許慎釋>从鳥，學省聲。</許慎釋>
<段玉裁注>胡角切，三部。</段玉裁注>
</內容>

<說文字頭>雤</說文字頭>
<內容>
<許慎釋>鷽或从隹。</許慎釋>
</內容>

<說文字頭><img src="150B-01">𪆩</img></說文字頭>
<內容>
<許慎釋>𪆩鳥。</許慎釋>
<段玉裁注>𪆩字今補。</段玉裁注>
<許慎釋>黑色。多子。</許慎釋>
<段玉裁注>《山海經》「其獸多鹿𪊨就。郭引《廣雅》「𪆩，雕也。李將軍傳。是必射雕者。服虔曰。雕一名鷲。黑色。多子。可以其毛作矢羽。按《廣雅》？鶚䳻鷲雕也。統言之。許雕？爲一。？爲一。鶚爲一。析言之。</段玉裁注>
<許慎釋>師曠曰。南方有鳥。名曰羌𪆩。黃頭赤目。五色皆備。</許慎釋>
<段玉裁注>此別一鳥。名羌𪆩。非𪆩也。〈藝文志〉小說家有師曠六篇。豈許所偁與。今世有禽經係之師曠。其文理淺陋。葢因《說文》此條而僞造。〈吳都賦〉：彈鸞鶁。劉注引師曠曰云云：葢本《說文》「不知字何以作鶁。李音京。《廣韵》十二庚有鶁字。注：羌鶁也。元應書引《說文》「赤目作赤咽。</段玉裁注>
<許慎釋>从鳥，就聲。</許慎釋>
<段玉裁注>疾僦切，三部。</段玉裁注>
</內容>

<說文字頭>鴞</說文字頭>
<內容>
<許慎釋>鴟鴞。</許慎釋>
<段玉裁注>逗。鴟當作？。？，？也。？鴞則爲寧鴂。？舊則爲舊畱。不得舉一？字謂爲同物。又不得因鴞與梟音近謂爲一物。又不得因？鴞與鴟鵂音近謂爲一物也。？舊不可單言？。？鴞不可單言鴞。凡物以兩字爲名者，不可因一字與他物同謂爲一物。</段玉裁注>
<許慎釋>寧鴂也。</許慎釋>
<段玉裁注>〈釋鳥〉「鴟鴞、鸋鴂。〈豳風〉《毛傳》同。《方言》曰：桑飛有工爵、過鸁、女匠、鸋鴂、懱爵諸名。陸璣曰。鴟鴞似黃雀而小。取茅秀爲窠。以麻紩之。如刺襪然。或謂之襪爵。按郭氏因一？字謂寧鴂必？屬。後人㴱信之者，謂此鳥呼既取我子之鳥而告之耳。不知鳥名多自𧦝。開端一句正是鳥聲。</段玉裁注>
<許慎釋>从鳥，号聲。</許慎釋>
<段玉裁注>于嬌切。二部。按今人讀許嬌切。非。</段玉裁注>
</內容>

<說文字頭>鴂</說文字頭>
<內容>
<許慎釋>寧鴂也。</許慎釋>
<段玉裁注>小正、《孟子》借鴂爲鶪。〈離騷〉。恐鵜鴂之先鳴。楊雄作鷤䳏。或釋爲子規。或釋爲伯勞。未得其審。而《廣韵》乃合鸋鴂、鶗鴂爲一物。凡物名因一字相同而溷誤之類如此。</段玉裁注>
<許慎釋>从鳥，夬聲。</許慎釋>
<段玉裁注>古穴切，十五部。</段玉裁注>
</內容>

<說文字頭>䳳</說文字頭>
<內容>
<許慎釋>鳥也。</許慎釋>
<段玉裁注>《廣韵》曰：。小鳥名。</段玉裁注>
<許慎釋>从鳥，祟聲。</許慎釋>
<段玉裁注>辛聿切，十五部。</段玉裁注>
</內容>

<說文字頭>䲱</說文字頭>
<內容>
<許慎釋>澤虞也。</許慎釋>
<段玉裁注>〈釋鳥〉「鶭、澤虞。《釋文》「鶭本或作鴋。《說文》作䲱。郭云：今婟澤鳥。常在澤中。有象主守之官。按此釋澤虞之意。謂若《周禮》之澤虞也。楊雄云：䲩鳩或謂之鶭鸅。葢尸鳩之一名耳。孫氏乃援以注《爾雅》之鴋澤虞。不知其𣃔句本異。</段玉裁注>
<許慎釋>从鳥，方聲。</許慎釋>
<段玉裁注>分㒳切。十部。此不得牽合鷝鴋。</段玉裁注>
</內容>

<說文字頭><img src="150B-02">𪇲</img></說文字頭>
<內容>
<許慎釋>𪇲鳥也。</許慎釋>
<段玉裁注>𪇲之言？也。小鳥名也。《篇》、《韵》皆云小雞。</段玉裁注>
<許慎釋>从鳥，𢧵聲。</許慎釋>
<段玉裁注>子結切，十五部。</段玉裁注>
</內容>

<說文字頭><img src="150B-03">𪄭</img></說文字頭>
<內容>
<許慎釋>𪄭鳥也。从鳥，桼聲。</許慎釋>
<段玉裁注>親吉切，十二部。</段玉裁注>
</內容>

<說文字頭>䳀</說文字頭>
<內容>
<許慎釋>鋪豉也。</許慎釋>
<段玉裁注>二徐上字皆作鋪。宋刻鉉本、李燾本不作餔也。《爾雅》作餔。〈釋鳥〉「䳀、餔豉。此必鳥聲。如云鋪豉。自郭氏巳未詳矣。</段玉裁注>
<許慎釋>从鳥，失聲。</許慎釋>
<段玉裁注>徒結切，十二部。</段玉裁注>
</內容>

<說文字頭>鶤</說文字頭>
<內容>
<許慎釋>鶤雞也。</許慎釋>
<段玉裁注>〈釋鳥〉「雞三尺爲鶤。郭曰。陽溝巨鶤。古之名雞。《釋文》「字或作鵾。九辯。鵾雞啁哳而悲鳴。王云：奮翼鳴呼而低昂。王正謂雞三尺者也。高注《淮南》曰：鶤雞、鳳皇別名。張揖注〈上林賦〉曰：昆雞似鶴。黃白色。則非〈釋鳥〉所云矣。許意不謂雞嘼。亦不謂鳳皇。故其字廁於此。葢與張說同也。</段玉裁注>
<許慎釋>从鳥，軍聲，讀若運。</許慎釋>
<段玉裁注>古渾切，十三部。</段玉裁注>
</內容>

<說文字頭><img src="151A-01">𪁾</img></說文字頭>
<內容>
<許慎釋>𪁾鳥也。</許慎釋>
<段玉裁注>各本𪇲𪄭𪁾等字皆刪（⿰刂），今補。三字句。疑卽〈釋鳥〉之鴢頭。</段玉裁注>
<許慎釋>从鳥，芺聲。</許慎釋>
<段玉裁注>烏浩切，二部。</段玉裁注>
</內容>

<說文字頭>䳔</說文字頭>
<內容>
<許慎釋>䳔鳥也。从鳥𦥑聲。</許慎釋>
<段玉裁注>居玉切，三部。</段玉裁注>
</內容>

<說文字頭><img src="151A-02">𪆄</img></說文字頭>
<內容>
<許慎釋>𪆄𪃐。</許慎釋>
<段玉裁注>逗。</段玉裁注>
<許慎釋>桃蟲也。</許慎釋>
<段玉裁注>桃蟲見〈周頌〉「〈釋鳥〉曰：桃蟲、鷦。其雌鴱。《毛傳》亦云：桃蟲，鷦也。鳥之始小終大者。箋云：鷦之所爲鳥題肩也。或曰鴞。按單呼曰鷦。絫呼曰？？。？？謂其小也。取義於焦眇也。桃蟲之桃亦取兆聲。謂其小。《列子》盜驪之馬。《廣雅》作駣𩥴。荀卿、《戰國策》作纖離。郭注穆天子傳云：爲馬細頸。此桃訓小之證也。郭注《爾雅》云：俗呼爲巧婦。注《方言》云：桑飛卽鷦鷯也。今亦名爲巧婦。按許意巧婦者，其所謂？鴞、寧鴂也。鷦鷯者，其所謂？？也。許二之。郭一之。陸機疏分別、與許合。</段玉裁注>
<許慎釋>从鳥，焦聲。</許慎釋>
<段玉裁注>卽消切，二部。</段玉裁注>
</內容>

<說文字頭><img src="151A-03">𪃐</img></說文字頭>
<內容>
<許慎釋>𪆄𪃐也。从鳥，眇聲。</許慎釋>
<段玉裁注>眇，小也。亡沼切，二部。</段玉裁注>
</內容>

<說文字頭><img src="151A-04">𪅳</img></說文字頭>
<內容>
<許慎釋>鳥少美長醜爲𪅳離。</許慎釋>
<段玉裁注>〈邶風〉：瑣兮尾兮。畱離之子。毛云：畱離鳥也。少好長醜。〈釋鳥〉曰：鳥少美長醜爲？鷅。？與畱、鷅與離皆同也。《詩》字本作畱。《爾雅》〔注〕及音義可證。《詩音義》則淺人改易之。按此《詩》以少好長醜比衞臣始有小善。終無成功。陸疏乃謂流離，䲷也。其子長大還食其母。絕非《爾雅》、毛鄭許諸君意也。</段玉裁注>
<許慎釋>从鳥，畱聲。</許慎釋>
<段玉裁注>力求切，三部。</段玉裁注>
</內容>

<說文字頭>𪅀</說文字頭>
<內容>
<許慎釋>𪄿鳥也。</許慎釋>
<段玉裁注>今爲難易字、而本義隱矣。</段玉裁注>
<許慎釋>从鳥，堇聲。</許慎釋>
<段玉裁注>那干切。十四部。按堇聲在十三部。合韵也。</段玉裁注>
</內容>

<說文字頭><img src="151A-05">難</img></說文字頭>
<內容>
<許慎釋>𪄿或从隹。</許慎釋>
<段玉裁注>今難易字皆作此。</段玉裁注>
</內容>

<說文字頭><img src="151A-06">𩁪</img></說文字頭>
<內容>
<許慎釋>古文𪄿。</許慎釋>
</內容>

<說文字頭><img src="151A-07">𩁳</img></說文字頭>
<內容>
<許慎釋>古文𪄿。</許慎釋>
</內容>

<說文字頭><img src="151A-08">𩀙</img></說文字頭>
<內容>
<許慎釋>古文𪄿。</許慎釋>
</內容>

<說文字頭>鶨</說文字頭>
<內容>
<許慎釋>欺老也。</許慎釋>
<段玉裁注>〈釋鳥〉「鶨、䳢老。下云鳸鴳。按許上文說九雇。既云老雇，鴳也。則以老下屬。與賈逵、樊光同。此<pb n="153"/>以老上屬。下云鴳雇也。復與舍人、李巡、孫炎同。葢兩從未定也。欺老未詳何鳥。</段玉裁注>
<許慎釋>从鳥，彖聲。</許慎釋>
<段玉裁注>丑絹切，十四部。</段玉裁注>
</內容>

<說文字頭><img src="151B-01">𪁑</img></說文字頭>
<內容>
<許慎釋>？鳥也。</許慎釋>
<段玉裁注>《玉篇》「水鳥也。</段玉裁注>
<許慎釋>从鳥，兌聲。</許慎釋>
<段玉裁注>弋雪切，十五部。</段玉裁注>
</內容>

<說文字頭><img src="151B-02">𩿢</img></說文字頭>
<內容>
<許慎釋>？鳥也。</許慎釋>
<段玉裁注>《篇》、《韵》皆云水鳥。黑色。</段玉裁注>
<許慎釋>从鳥，主聲。</許慎釋>
<段玉裁注>天口切，四部。</段玉裁注>
</內容>

<說文字頭><img src="151B-03">𪂆</img></說文字頭>
<內容>
<許慎釋>？鳥也。</許慎釋>
<段玉裁注>《廣韵》：鳥似翠而赤喙。《玉篇》作鴖作？。</段玉裁注>
<許慎釋>从鳥，昏聲。</許慎釋>
<段玉裁注>武巾切，古音在十三部。</段玉裁注>
</內容>

<說文字頭>鷯</說文字頭>
<內容>
<許慎釋>刀鷯。</許慎釋>
<段玉裁注>逗。</段玉裁注>
<許慎釋>剖葦。</許慎釋>
<段玉裁注>句。〈釋鳥〉「鳭鷯、剖葦。鳭者，刀之俗字。郭云：好剖葦皮。食其中蟲。因名云：按《爾雅》、《說文》之剖葦自是刀鷯之別名。今本《說文》食其中蟲四字淺人用郭注羼入也。能剖葦故名刀鷯。刀與剖義相應。改刀爲鳭。讀丁堯切。非也。《玉篇》云：鷦鷯亦作？鷯。其說尤誤。鷦鷯爲小鳥。刀鷯則不甚小。觀郭云似雀靑斑長尾、則大於？？可知也。</段玉裁注>
<許慎釋>食其中蟲。</許慎釋>
<段玉裁注>四字當刪（⿰刂）。</段玉裁注>
<許慎釋>从鳥，尞聲。</許慎釋>
<段玉裁注>洛蕭切，二部。</段玉裁注>
</內容>

<說文字頭>鶠</說文字頭>
<內容>
<許慎釋>鶠鳥也。其雌皇。</許慎釋>
<段玉裁注>〈釋鳥〉「鶠鳳、其雌皇。說者便以鳳皇釋之。據許則有鳥名鶠鳳。非可以鳳釋鶠也。鳥字葢鳳之誤。三字一句。</段玉裁注>
<許慎釋>从鳥，匽聲。</許慎釋>
<段玉裁注>於幰切，十四部。</段玉裁注>
<許慎釋>一曰鳳皇也。</許慎釋>
<段玉裁注>此別一義。與說《爾雅》者同。</段玉裁注>
</內容>

<說文字頭>鴲</說文字頭>
<內容>
<許慎釋>瞑鴲也。</許慎釋>
<段玉裁注>《廣韵》曰：。小靑雀也。按《廣韵》葢謂卽竊脂。</段玉裁注>
<許慎釋>从鳥，旨聲。</許慎釋>
<段玉裁注>旨夷切，十五部。</段玉裁注>
</內容>

<說文字頭>鵅</說文字頭>
<內容>
<許慎釋>烏？也。</許慎釋>
<段玉裁注>見〈釋鳥〉「郭云：水鳥也。按此與隹部雒音同義別。</段玉裁注>
<許慎釋>从鳥，各聲。</許慎釋>
<段玉裁注>盧各切，五部。</段玉裁注>
</內容>

<說文字頭>鸔</說文字頭>
<內容>
<許慎釋>烏鸔也。从鳥，㬥聲。</許慎釋>
<段玉裁注>蒲木切，古音在二部。</段玉裁注>
</內容>

<說文字頭>鶴</說文字頭>
<內容>
<許慎釋>鶴鳴九皐。聲聞于天。</許慎釋>
<段玉裁注>鶴字今補。此見《詩》〈小雅〉「毛曰。皐，澤也。言身隱而名著也。《爾雅》無鶴。故偁《詩》「後人鶴與鵠相亂。</段玉裁注>
<許慎釋>从鳥，隺聲。</許慎釋>
<段玉裁注>下各切，古音在二部。</段玉裁注>
</內容>

<說文字頭>鷺</說文字頭>
<內容>
<許慎釋>白鷺也。</許慎釋>
<段玉裁注>〈釋鳥〉曰：鷺、舂鋤。〈周頌〉、〈魯頌〔傳〕〉曰：鷺、白鳥也。按〈大雅〉：白鳥翯翯。白鳥謂鷺。傳不言者，人所共知也。漢人謂鷺爲白鳥也。於頌則以人所知說其所不知。此傳注之體也。陸氏疏云：好而潔白故謂之白鳥。此白鷺當作白鳥。許之例多因《毛傳》也。舂鋤者，謂其狀俯仰如舂如鋤。</段玉裁注>
<許慎釋>从鳥，路聲。</許慎釋>
<段玉裁注>洛故切，五部。</段玉裁注>
</內容>

<說文字頭>鵠</說文字頭>
<內容>
<許慎釋>黃鵠也。</許慎釋>
<段玉裁注>黃各本作鴻。今依元應書、李善〈西都賦〉注正。《戰國策》「黃鵠游於江海。淹於大沼。奮其六翮而陵淸風。賈生惜誓曰。黃鵠一舉兮知山川之紆曲。再舉兮知天地之圜方。凡經史言鴻鵠者皆謂黃鵠<pb n="153-2"/>也。或單言鵠。或單言鴻。</段玉裁注>
<許慎釋>从鳥，告聲。</許慎釋>
<段玉裁注>胡沃切，三部。</段玉裁注>
</內容>

<說文字頭>鴻</說文字頭>
<內容>
<許慎釋>鴻。</許慎釋>
<段玉裁注>逗。此複舉字之未刪（⿰刂）者。</段玉裁注>
<許慎釋>鵠也。</許慎釋>
<段玉裁注>黃鵠一名鴻。〈豳風〉「鴻飛遵渚。毛曰。鴻不宜循渚。鴻飛遵陸。毛曰。陸非鴻所宜止。按《鄭箋》衹云鴻、大鳥。不言何鳥。學者多云雁之大者。夫鴻雁遵渚遵陸亦其常耳。何以毛云不宜。以喻周公未得禮。正謂一舉千里之大鳥。常集高山茂林之上。不當循小州之渚、高平之陸也。經傳鴻字有謂大雁者。如《曲禮》前有車騎則載飛鴻、易鴻漸于磐是也。有謂黃鵠者。此《詩》是也。單呼鵠。絫呼黃鵠、鴻鵠。黃言其色。鴻之言𨾊也。言其大也。故又單呼鴻雁之大者曰鴻。字當作䲨而假借也。</段玉裁注>
<許慎釋>从鳥，江聲。</許慎釋>
<段玉裁注>戸工切，九部。</段玉裁注>
</內容>

<說文字頭><img src="152A-01">𪀖</img></說文字頭>
<內容>
<許慎釋>秃𪀖也。</許慎釋>
<段玉裁注>〈小雅〉〔毛傳〕：鶖、禿鶖也。張尙對孫皓曰。鳥之大者有禿鶖。《古今注》曰：扶老、秃秋也。大者頭高八尺。李時珍說其形甚詳。云頭項皆無毛。此其偁禿之故乎。</段玉裁注>
<許慎釋>从鳥，尗聲。</許慎釋>
<段玉裁注>七由切。三部。尗聲秋聲同在三部也。</段玉裁注>
</內容>

<說文字頭>鶖</說文字頭>
<內容>
<許慎釋>𪀖或从秋。</許慎釋>
<段玉裁注>秋聲。</段玉裁注>
</內容>

<說文字頭>鴛</說文字頭>
<內容>
<許慎釋>鴛鴦也。</許慎釋>
<段玉裁注>〈小雅〉〔傳〕曰：鴛鴦、匹鳥也。《古今注》曰：雌雄未嘗相離。按鸂𪀦者，鴛鴦屬也。</段玉裁注>
<許慎釋>从鳥，夗聲。</許慎釋>
<段玉裁注>於袁切，十四部。</段玉裁注>
</內容>

<說文字頭>鴦</說文字頭>
<內容>
<許慎釋>鴛鴦也。</許慎釋>
<段玉裁注>二字雙聲。</段玉裁注>
<許慎釋>从鳥，央聲。</許慎釋>
<段玉裁注>於良切，十部。</段玉裁注>
</內容>

<說文字頭>鵽</說文字頭>
<內容>
<許慎釋>鵽鳩也。</許慎釋>
<段玉裁注>〈釋鳥〉鵽鳩。郭連下文宼雉爲一物。〈釋鳥〉宼雉泆泆。郭云：卽鵽鳩也。據許不云宼雉也。則許讀不同郭也。郭云：鵽大如鴿。出北方沙漠地。俗名突厥雀。按〈南都賦〉「歸雁鳴鵽。黃稻鱻魚。以爲勺藥。若《莊子》逸篇云：青鵽愛子忘（⿱亾心）親。此必別是一物也。</段玉裁注>
<許慎釋>从鳥，叕聲。</許慎釋>
<段玉裁注>丁刮切，十五部。</段玉裁注>
</內容>

<說文字頭><img src="152A-02">𪂚</img></說文字頭>
<內容>
<許慎釋>蔞䳘也。</許慎釋>
<段玉裁注>〈釋鳥〉「鵱、鷜鵝。郭云：今之野鵝。按《篇》、《韵》皆以鵱鷜爲句。許作蔞而下屬。則古讀不同。蔞䳘、鳥名。今不定爲何鳥也。《論衡》云：蛢彈雀則失鷜。</段玉裁注>
<許慎釋>从鳥，坴聲。</許慎釋>
<段玉裁注>力竹切。三部。按？篆鍇本在部末。</段玉裁注>
</內容>

<說文字頭>鴚</說文字頭>
<內容>
<許慎釋>鴚䳘也。</許慎釋>
<段玉裁注>三字句。《方言》「鴈自關而東謂之鴚䳘。南楚之外謂之䳘。或謂之鶬鴚。《廣雅》𪀉鵞倉𪀉鴈也。本此。按楊、張所云鴈者，鴻雁也。許以鴻雁字系隹部。此不云鴚䳘雁也。知許意不爲鴻雁。鴚字亦作鴐。《大玄》作鴚䳘。〈子虛〉、〈上林〉、〈反離騷〉、〈南都賦〉皆作駕鵞古作駕。《山海經》駕鳥、魯大夫榮駕鵞皆卽駕鵞也。古加聲與可聲同音。張揖注〈上林賦〉曰：駕鵞、野鵞也。然則非家鵞。亦非鴻雁。鴻雁屬也。許意當同。○魯大夫榮駕鵞。《左傳》、《漢書》皆作駕。與《山海經》同。毛居正云从馬誤。毛非也。《釋文》宋刊皆作駕。通志堂乃於定元年改作駕。</段玉裁注>
<許慎釋>从鳥，可聲。</許慎釋>
<段玉裁注>古俄切。十七部。《爾雅音義》曰。《說文》音河。郭音加。</段玉裁注>
</內容>

<說文字頭>䳘</說文字頭>
<內容>
<許慎釋>鴚䳘也。从鳥，我聲。</許慎釋>
<段玉裁注>五何切，十七部。</段玉裁注>
</內容>

<說文字頭>鴈</說文字頭>
<內容>
<許慎釋>䳘也。</許慎釋>
<段玉裁注>鴈與雁各字。䳘與鴚䳘各物。許意隹部雁爲鴻雁。鳥部鴈爲䳘。鴚䳘爲野䳘。單呼䳘、爲人家所畜之䳘。今字雁鴈不分久矣。《禮經》單言鴈者皆鴻雁也。言舒鴈者則䳘也。《爾雅》舒鴈鵝是也。李巡云：野曰鴈。家曰鵝。鵝謂之舒鴈者，家養馴不畏人。飛行舒遟也。是則當作舒雁。謂雁之舒者也。雁在野。䳘爲家雁也。《儀禮》「出如舒鴈。不言如鴈。内則。舒鴈翠。別於下文鴈腎。䳘之名舒鴈顯然。而某氏注《爾雅》云：在野舒翼飛遠者爲鴈。以《爾雅》舒鴈爲一物。鵝爲一物。非是。䳘固有單呼鴈者。如《莊子》「命豎子殺鴈而烹之。謂䳘也。王褒僮約云鴈鶩百餘者爲䳘鴨。別於上文云繳鴈彈鶩者爲雁鳧。葢雁鴈不分久矣。許當云鴈、舒雁也。舒雁，䳘也。文乃備。</段玉裁注>
<許慎釋>从鳥人。</許慎釋>
<段玉裁注>䳘依人。故同？從人。</段玉裁注>
<許慎釋>厂聲。</許慎釋>
<段玉裁注>厂、呼旱切，鴈、五晏切。十四部。</段玉裁注>
</內容>

<說文字頭>鶩</說文字頭>
<內容>
<許慎釋>舒鳧也。</許慎釋>
<段玉裁注>几部曰。舒鳧，鶩也。與〈釋鳥〉同。舍人、李巡云：鳧、野鴨名。鶩、家鴨名。許於鳧下當云鳧、水鳥也。舒鳧，鶩也。文乃備。《左傳》疏云：謂之舒鳧者，家養馴不畏人。故飛行遟。別野名耳。某氏注云在野舒飛遠者爲鳧。非是。詞章家鳧亦呼鶩。此如今野人雁亦呼雁䳘也。春秋？露。張湯問祠宗廟。或以鶩當鳧。可用否。仲舒曰。鶩非鳧。鳧非鶩也。以鶩當鳧名實不相應。以承大廟不可。此舒鳧與鳧之判。《廣雅》云：鳧鶩𪁗也。此統言而未析言之也。</段玉裁注>
<許慎釋>从鳥，敄聲。</許慎釋>
<段玉裁注>莫⺊切，三部。</段玉裁注>
</內容>

<說文字頭>鷖</說文字頭>
<內容>
<許慎釋>鳧屬也。</許慎釋>
<段玉裁注>〈大雅〉鳧鷖〔傳〕曰：鳧、水鳥也。鷖、鳧屬也。按此謂鳧屬。非謂舒鳧屬也。《周禮》「王后之五路。安車彫面鷖緫。故書鷖或爲繄。鄭司農云：繄讀爲鳧鷖之鷖。鷖緫者，靑黑色。以繒爲之。按於此知此鳥靑黑色也。陸、孔皆引《倉頡解詁》曰。鷖，鷗也。一名水鴞。許云鷗、水鴞。而不云鷖，鷗也。則許不謂一物也。鳧屬者，似鳧而別。其〈釋鳥〉之鸍沈鳧乎。</段玉裁注>
<許慎釋>从鳥，殹聲。</許慎釋>
<段玉裁注>烏雞切，十五十六部。</段玉裁注>
<許慎釋>《詩》曰：鳧鷖在梁。</許慎釋>
<段玉裁注>梁當作涇。〈大雅〉文。</段玉裁注>
</內容>

<說文字頭>𪃈</說文字頭>
<內容>
<許慎釋>𪃈？。</許慎釋>
<段玉裁注>逗。</段玉裁注>
<許慎釋>鳧屬。</許慎釋>
<段玉裁注>〈南都賦〉「其鳥則有𪃈鶂鸊鶙。李引《說文》曰：𪃈鶂、鳧屬。按鶂皆？之誤。故李音雅札反。與《集韵》牛轄切同。若鶃則五歷切。在今錫韵。不相謀<pb n="154-2"/>也。</段玉裁注>
<許慎釋>从鳥，契聲。</許慎釋>
<段玉裁注>古節切。十五部。李善苦札切。《廣韵》古黠切。</段玉裁注>
</內容>

<說文字頭><img src="153A-01">𪇷</img></說文字頭>
<內容>
<許慎釋>？𪇷也。从鳥，辥聲。</許慎釋>
<段玉裁注>魚列切。十五部。《集韵》牛轄切。</段玉裁注>
</內容>

<說文字頭>䴌</說文字頭>
<內容>
<許慎釋>水鳥也。</許慎釋>
<段玉裁注>《史記》〈上林賦〉說水鳥有煩鶩。徐廣曰。煩鶩一作番？。按矛聲敄聲之字、音轉多讀如蒙。賦文當依此本。</段玉裁注>
<許慎釋>从鳥，蒙聲。</許慎釋>
<段玉裁注>莫紅切，九部。</段玉裁注>
</內容>

<說文字頭>鷸</說文字頭>
<內容>
<許慎釋>知天將雨鳥也。</許慎釋>
<段玉裁注>〈釋鳥〉「翠鷸。李巡、樊光、郭璞皆云一鳥。許於羽部曰。翠、靑羽雀也。合此條知其讀不同。各爲一鳥。</段玉裁注>
<許慎釋>从鳥，矞聲。</許慎釋>
<段玉裁注>余律切，十五部。</段玉裁注>
<許慎釋>《禮記》曰：知天文者冠鷸。</許慎釋>
<段玉裁注>引《禮記》者，漢志百三十一篇中語也。《左傳》「鄭子臧出奔宋。好聚鷸冠。鄭伯聞而惡之。使盜殺之。君子曰。服之不衷。身之災也。《詩》曰：彼己之子。不稱其服。子臧之服不稱也夫。云不稱者，正謂子臧不知天文而冠聚鷸也。獨𣃔曰。建華冠形制似縷鹿。記曰。知天文者服之。鄭子臧聚鷸冠前圜。此則是也。司馬彪《輿服志》引記曰。知天者冠述。知地者履絇。《莊子》鷸一作鶐。然則述者鶐之省。《毛傳》遹，述也。古音同也。《說苑》「知天道者冠鉥。知地道者履蹻。則又假鉥蹻爲鶐絇字。小顏說禮之衣服圖謂爲術氏冠。亦以<pb n="154-3"/>古音同耳。</段玉裁注>
</內容>

<說文字頭><img src="153A-02">𪈄</img></說文字頭>
<內容>
<許慎釋>鷸或从遹。</許慎釋>
</內容>

<說文字頭><img src="153A-03">𪇊</img></說文字頭>
<內容>
<許慎釋>𪇊鷈也。</許慎釋>
<段玉裁注>〈釋鳥〉「鷉須鸁。按單呼曰鷈。絫呼曰𪇊鷈。《方言》「野鳧其小而好𣳚水中者，南楚之外謂之鷿鷉。大者謂之鶻鷉。〈南都賦〉作鸊鶙。</段玉裁注>
<許慎釋>从鳥，辟聲。</許慎釋>
<段玉裁注>普擊切，十六部。</段玉裁注>
</內容>

<說文字頭>鷈</說文字頭>
<內容>
<許慎釋>𪇊鷈也。从鳥虒聲。</許慎釋>
<段玉裁注>土雞切。十六部。按？？、𪇊鷈皆曡韵。</段玉裁注>
</內容>

<說文字頭><img src="153A-04">𪈒</img></說文字頭>
<內容>
<許慎釋>𪈒鷀也。</許慎釋>
<段玉裁注>〈釋鳥〉「鶿鷧。郭云：卽鸕鶿也。按今江蘇人謂之水老鴉。畜以捕魚。？者謂其色黑也。鷀者謂其不𡖉而吐生。多者生八九。少生五六。相連而出。若絲緒也。有單言？者。〈上林賦〉箴疵鵁盧、〈南都賦〉鵾鸕是也。有單言鷀者。〈釋鳥〉是也。</段玉裁注>
<許慎釋>从鳥，盧聲。</許慎釋>
<段玉裁注>洛乎切，五部。</段玉裁注>
</內容>

<說文字頭>鷀</說文字頭>
<內容>
<許慎釋>𪈒鷀也。从鳥，茲聲。</許慎釋>
<段玉裁注>疾之切，一部。</段玉裁注>
</內容>

<說文字頭><img src="153A-05">𪆖</img></說文字頭>
<內容>
<許慎釋>鷀也。从鳥，壹聲。</許慎釋>
<段玉裁注>乙冀切，十五部。</段玉裁注>
</內容>

<說文字頭><img src="153A-06">𪀐</img></說文字頭>
<內容>
<許慎釋>𪀐鵖也。</許慎釋>
<段玉裁注>〈釋鳥〉「鵖鴔、戴鵀。郭云：鵀卽頭上勝。今亦呼爲戴勝。按《說文》倒之曰？鵖。疑當從《爾雅》「鵖戴、一音也。？鵀勝、一音也。《吕覽》作任。勝與任六部七部合音冣近。《方言》又謂之戴南。〈月令〉「戴勝降於桑。鄭云：戴勝、織紝之鳥。郭注《方言》云：勝所以纏紝。按〈木部〉云：榺、機持經者。糸部云：紝、機縷也。此鳥之首<pb n="155"/>文有如纏機縷之榺。故曰戴勝。《方言》又謂之？鶝。鵖？之雙聲也。</段玉裁注>
<許慎釋>从鳥，𣥄聲。</許慎釋>
<段玉裁注>平立切，七部。</段玉裁注>
</內容>

<說文字頭>鵖</說文字頭>
<內容>
<許慎釋>𪀐鵖也。从鳥，皀聲。</許慎釋>
<段玉裁注>彼及切，七部。</段玉裁注>
</內容>

<說文字頭>鴇</說文字頭>
<內容>
<許慎釋>鴇鳥也。</許慎釋>
<段玉裁注>鴇見《詩》、《禮記》：陸疏曰。連蹄。性不樹止。</段玉裁注>
<許慎釋>肉出尺胾。</許慎釋>
<段玉裁注>未聞。按内則鵠鴞判。謂脅側薄肉也。鵠或爲鴇。鴇胖在不利人之列。此云出尺胾者，葢謂去此尺胾不食。其餘可食。</段玉裁注>
<許慎釋>从鳥，？聲。</許慎釋>
<段玉裁注>博好切，古音在三部。</段玉裁注>
</內容>

<說文字頭>䳈</說文字頭>
<內容>
<許慎釋>鴇或从包。</許慎釋>
<段玉裁注>古？聲包聲同在三部。《管子》、《周禮》〔注〕皆作𪀀。</段玉裁注>
</內容>

<說文字頭><img src="153B-01">𪆫</img></說文字頭>
<內容>
<許慎釋>雝？也。</許慎釋>
<段玉裁注>見隹部？下。</段玉裁注>
<許慎釋>从鳥，渠聲。</許慎釋>
<段玉裁注>強魚切，五部。</段玉裁注>
</內容>

<說文字頭>䳼</說文字頭>
<內容>
<許慎釋>水鴞也。</許慎釋>
<段玉裁注>《山海經》〔注〕曰：鷗、水鷂也。按《列子》作漚。</段玉裁注>
<許慎釋>从鳥，區聲。</許慎釋>
<段玉裁注>鳥矦切，四部。</段玉裁注>
</內容>

<說文字頭>䳁</說文字頭>
<內容>
<許慎釋>䳁鳥也。从鳥，犮聲，讀若撥。</許慎釋>
<段玉裁注>蒲達切，十五部。</段玉裁注>
</內容>

<說文字頭><img src="153B-02">𪅟</img></說文字頭>
<內容>
<許慎釋>𪅟鳥也。</許慎釋>
<段玉裁注>〈上林賦〉說水鳥有庸渠。《史記》作？？。郭曰。？？似鶩。灰色而雞足。一名章渠。〈吳都賦〉？？。劉注同郭。李善音庸渠。按此鳥本單呼？也。</段玉裁注>
<許慎釋>从鳥，庸聲。</許慎釋>
<段玉裁注>余封切，九部。</段玉裁注>
</內容>

<說文字頭>鶃</說文字頭>
<內容>
<許慎釋>鶃鳥也。</許慎釋>
<段玉裁注>字見春秋經文十六年。水鳥也。《博物志》曰：鷁雄雌相視則孕。或曰。雄<pb n="155-1"/>鳴上風。雌鳴下風。薛綜曰。鷁首者，船頭象鷁鳥。厭水神。按今字多作鷁。</段玉裁注>
<許慎釋>从鳥，兒聲。</許慎釋>
<段玉裁注>五歷切，十六部。</段玉裁注>
<許慎釋>《春秋傳》曰：六鶃退飛。</許慎釋>
<段玉裁注>三傳皆同。今皆左兒右鳥。</段玉裁注>
</內容>

<說文字頭>鷊</說文字頭>
<內容>
<許慎釋>鶃或从鬲。</許慎釋>
<段玉裁注>兒聲鬲聲益聲皆十六部也。</段玉裁注>
</內容>

<說文字頭><img src="153B-03">𪁌</img></說文字頭>
<內容>
<許慎釋>司馬相如鶃从赤。</許慎釋>
<段玉裁注>按赤聲古音在五部。而用爲鶃字者合韵也。葢《凡將篇》如此作。今〈上林賦〉濯鷁牛首。衹作鷁。</段玉裁注>
</內容>

<說文字頭>鴺</說文字頭>
<內容>
<許慎釋>鴺胡。</許慎釋>
<段玉裁注>逗。</段玉裁注>
<許慎釋>污澤也。</許慎釋>
<段玉裁注>〈釋鳥〉鵜、鴮鸅〔毛傳〕：鵜、洿澤鳥也。按今《爾雅》多俗字。《毛詩》作洿澤。是也。鄭注表記云：鵜、鵜胡、污澤也。污澤善居泥水之中。許、鄭皆云鵜胡。《爾雅》、《毛詩》不言胡者，此鳥本單呼鵜。以其胡能抒水。故又名鵜胡也。《國語》「盛以鴟夷而投之於江。惟宋明道二年本作鴟鴺。注云：鴟鴺、革囊。按陸疏云：鵜胡頷下胡大如數升囊。若小澤中有魚。便羣共抒水。滿其胡而棄之。令水竭盡。乃共食之。故曰淘河。然則此革囊名鴺。亦取能容受之意。應劭注《漢書》曰。取馬革爲鴟夷。鴟夷榼形。而楊雄酒箴曰。鴟夷滑稽。腹如大壷。盡日盛酒。人復借酤。師古曰。鴟夷、韋囊。以盛酒。卽今鴟夷幐也。然則凡作夷者，皆鴺之省。云鴟夷者。謂其如鴟之<pb n="155-2"/>貪、如鴺之善受也。古音鴺讀同夷。</段玉裁注>
<許慎釋>从鳥，夷聲。</許慎釋>
<段玉裁注>杜兮切，十五部。</段玉裁注>
</內容>

<說文字頭>鵜</說文字頭>
<內容>
<許慎釋>鴺或从弟。</許慎釋>
<段玉裁注>今字多作鵜。</段玉裁注>
</內容>

<說文字頭>鴗</說文字頭>
<內容>
<許慎釋>天狗也。</許慎釋>
<段玉裁注>見〈釋鳥〉「郭曰。小鳥也。靑似翠。食魚。江東呼爲水狗。按今所在園池有之。謂之魚狗。亦謂之魚虎。</段玉裁注>
<許慎釋>从鳥，立聲。</許慎釋>
<段玉裁注>力入切，七部。</段玉裁注>
</內容>

<說文字頭>鶬</說文字頭>
<內容>
<許慎釋>麋鴰也。</許慎釋>
<段玉裁注>見〈釋鳥〉「郭云：今呼鶬鴰。師古曰。今關西呼爲鴰鹿。山東通謂之鶬。鄙俗名爲錯落。司馬彪云：鶬似鴈而黑。</段玉裁注>
<許慎釋>从鳥，倉聲。</許慎釋>
<段玉裁注>七岡切，十部。</段玉裁注>
</內容>

<說文字頭><img src="154A-01">𩀞</img></說文字頭>
<內容>
<許慎釋>鶬或从隹。</許慎釋>
</內容>

<說文字頭>鴰</說文字頭>
<內容>
<許慎釋>麋鴰也。从鳥。𠯑聲。</許慎釋>
<段玉裁注>古活切，十五部。</段玉裁注>
</內容>

<說文字頭><img src="154A-02">𪁉</img></說文字頭>
<內容>
<許慎釋>𪁉𪂴也。</許慎釋>
<段玉裁注>三字句。〈釋鳥〉「？、鵁鶄。職方氏。楊州其畜宜鳥獸。鄭云：孔雀、鸞、鵁鶄、犀、象之屬。《史記》〈上林賦〉？𪂴。《漢書》作交精。《爾雅音義》曰。本亦作交精。</段玉裁注>
<許慎釋>从鳥，交聲。</許慎釋>
<段玉裁注>古肴切，二部。</段玉裁注>
<許慎釋>一曰？？也。</許慎釋>
<段玉裁注>此謂？𪂴一名？？。元應書作一名？？。按〈上林賦〉既云交精旋目。又云箴疵鵁盧。《史記》盧作鸕。張揖、郭璞注皆？？爲二物。與此不同。</段玉裁注>
</內容>

<說文字頭>𪂴</說文字頭>
<內容>
<許慎釋>？𪂴也。从鳥，靑聲。</許慎釋>
<段玉裁注>子盈切。十一部。按辭章家有單呼鶄者。〈吳都賦〉：鶄鶴𪃩鶬。謂四鳥也。</段玉裁注>
</內容>

<說文字頭>鳽</說文字頭>
<內容>
<許慎釋>？𪂴也。</許慎釋>
<段玉裁注>？者古名。？𪂴者今名。此與隹部雃各物。</段玉裁注>
<許慎釋>从鳥，幵聲。</許慎釋>
<段玉裁注>古賢切，十二部。</段玉裁注>
</內容>

<說文字頭>𪇳</說文字頭>
<內容>
<許慎釋>𪇳鴜也。</許慎釋>
<段玉裁注>〈上林賦〉箴疵。《史記》作𪇳䳄。張揖曰。箴疵似魚虎而蒼黑色。按鍼貲二音。鴜之言觜也。觜，口也。𪇳鴜、葢其咮似鍼之銳。</段玉裁注>
<許慎釋>从鳥，箴聲。</許慎釋>
<段玉裁注>職㴱切，七部。</段玉裁注>
</內容>

<說文字頭>鴜</說文字頭>
<內容>
<許慎釋>𪇳鴜也。从鳥，此聲。</許慎釋>
<段玉裁注>卽夷切。十六部。○按自鶩舒鳧也至此皆謂水鳥。而？鵖鴇鶬非水鳥。辭章家舖陳水鳥。或舉鴇鶬而不舉鵖？。</段玉裁注>
</內容>

<說文字頭>鷻</說文字頭>
<內容>
<許慎釋>雕也。</許慎釋>
<段玉裁注>隹部曰。雕，鷻也。今〈小雅〉四月匪鶉。鶉字或作？。毛曰。？，雕也。隹部隼下曰。一曰鶉字。鶉者鷻之省。鷻鶉字與隹部？字別。經典鶉首、鶉火、鶉尾字當爲鷻。〈魏風〉縣（⿰県系）鶉、内則鶉羹字當爲？。當隨文釋之。《漢書音義》、《廣雅》皆雕鷲爲一鳥。許二之。且？不列於鷙鳥。</段玉裁注>
<許慎釋>从鳥，𣀦（⿰𦎧攵）聲。</許慎釋>
<段玉裁注>度官切，古音在十三部。</段玉裁注>
<許慎釋>《詩》曰：匪鷻匪？。</許慎釋>
</內容>

<說文字頭>𪀝</說文字頭>
<內容>
<許慎釋>鷙鳥也。</許慎釋>
<段玉裁注>此今之鶚字也。咢、《說文》作㖾。鶚、《廣雅》作？。古音屰聲㖾聲皆在五部。五各切。作鶚者，𣜩變耳。自鷻至鷐九篆皆鷙鳥、獨於𪀝鷂言之者，𪀝鷂無他名則直謂鷙鳥而已矣。《詩》「匪鷻匪鳶。正義鳶作鶚。引孟康曰。鶚、大雕也。又引《說文》「𪀝、鷙鳥也。是孔沖遠固知𪀝卽鶚字。陸德明本乃作鳶。云以專反。今《毛詩》本因之。又以與專反改《說文》𪀝字之音。誤之甚矣。鳶〈夏小正〉作弋。與職切。俗作鳶。與專切。此猶鷕切以水、譌爲以沼耳。弋者，？也。非鶚也。</段玉裁注>
<許慎釋>从鳥，屰聲。</許慎釋>
<段玉裁注>五各切，五部。</段玉裁注>
</內容>

<說文字頭>鷼</說文字頭>
<內容>
<許慎釋>？也。</許慎釋>
<段玉裁注>隹部曰。？，？也。？，？也。又名鷳。今之鷂鷹也。《廣雅》曰：鷳鴟。〈夏小正〉謂之弋。十有二有鳴弋。弋卽？也。弋之字變爲鳶。讀與專切。鳶行而弋廢矣。鳶讀與專切者，與鷳㬪韵而又雙聲。《毛詩正義》引《倉頡解詁》鳶卽鴟也。然則《倉頡》有鳶字。从鳥弋聲。許無者，謂鷳爲正字、鳶爲俗字也。《毛詩》四月匪鶚。《說文》作匪𪀝。陸《釋文》作匪鳶。不獨改其字。且非其物矣。〈大雅〉：鳶飛戾天。魚躍于淵。語與四月相類。鳶亦當爲𪀝。箋云：鳶、鴟之類。云類則別於鴟。經文字本爲𪀝明矣。正義又引《說文》云：鳶、鷙鳥也。此亦引《說文》𪀝、鷙鳥而從俗寫爲鳶耳。葢唐初巳認𪀝爲鳶。二字不分。故正義不能質言。</段玉裁注>
<許慎釋>从鳥，閒聲。</許慎釋>
<段玉裁注>戸閒切，十四部。</段玉裁注>
</內容>

<說文字頭>鷂</說文字頭>
<內容>
<許慎釋>鷙鳥也。</許慎釋>
<段玉裁注>〈釋鳥〉「鷣、負雀。郭曰。鷣，鷂也。江東呼之爲鷣。按鷣古音淫。見《釋文》「今音燿。見《廣韵》：語之轉也。《說文》鷂卽鷣。以其善捉雀。故亦爲鷙鳥。</段玉裁注>
<許慎釋>从鳥，䍃聲。</許慎釋>
<段玉裁注>弋𥬇切，二部。</段玉裁注>
</內容>

<說文字頭>鷢</說文字頭>
<內容>
<許慎釋>白鷢。</許慎釋>
<段玉裁注>逗。</段玉裁注>
<許慎釋>王雎也。</許慎釋>
<段玉裁注>〈釋鳥〉曰：鸉、白鷢。郭云：似鷹、尾上白。按〈釋鳥〉云雎鳩王雎、與鸉白鷢劃分二鳥。許乃一之。恐係轉寫譌誤。非許書本然也。當爲正之曰。鷢者，白鷢楊也。鴡者，鴡鳩王鴡也。乃合。《毛詩正義》曰。陸璣疏云：雎鳩、大小如鴟。㴱目。目上骨露。幽州人謂之鷲。而楊雄、許愼皆曰白鷢。白鷢似鷹、尾上白。此是陸璣而非楊雄、許愼也。楊雄、許愼巳下孔沖遠語也。所謂楊雄者，今不見於《方言》「未知其所本。</段玉裁注>
<許慎釋>从鳥，厥聲。</許慎釋>
<段玉裁注>居月切，十五部。</段玉裁注>
</內容>

<說文字頭>鴡</說文字頭>
<內容>
<許慎釋>王鴡也。</許慎釋>
<段玉裁注>按鴡鳩見《詩》、《春秋傳》「傳曰。雎鳩氏司馬也。五鳩鳩民之一。許不當不箸鴡鳩二字。王鴡也之上當出鴡鳩。乃與前文鶌鳩、祝鳩、尸鳩爲一例。〈釋鳥〉「雎鳩、王雎。郭云：雕類。今江東呼之爲鶚。〈周南〉《毛傳》曰：雎鳩、王雎也。鳥摯而有別。摯本亦作鷙。古字同。</段玉裁注>
<許慎釋>从鳥，且聲。</許慎釋>
<段玉裁注>七余切，五部。</段玉裁注>
</內容>

<說文字頭><img src="154B-01">𪈩</img></說文字頭>
<內容>
<許慎釋>𪈩專。</許慎釋>
<段玉裁注>逗。</段玉裁注>
<許慎釋>畐蹂。</許慎釋>
<段玉裁注>句。</段玉裁注>
<許慎釋>如䧿短尾。射之。銜矢射人。</許慎釋>
<段玉裁注>見〈釋鳥〉「〈釋鳥〉作鸛鷒、鶝鶔。《廣韵》作鸛鷤。按畐蹂葢其一名。郭云：又名𡡙羿。《釋文》「𡡙古以爲懈惰字。言此鳥捷勁。雖羿之善射。亦懈惰不敢射也。鄭注《周禮》設其鵠云謂之鵠者，取名於䧲鵠。䧲鵠小鳥而難中。按當是此鳥。？䧲音近。鵲呼雗鵲。此鳥狀如鵲。故亦謂之䧲鵠。</段玉裁注>
<許慎釋>从鳥，雚聲。</許慎釋>
<段玉裁注>呼官切，專、徒端切。㬪韵。十四部。</段玉裁注>
</內容>

<說文字頭>鸇</說文字頭>
<內容>
<許慎釋>鷐風也。</許慎釋>
<段玉裁注>秦風作晨風。〈釋鳥〉、《毛傳》皆云：晨風、鸇也郭云：鷂屬。《孟子》趙注謂之土鸇。</段玉裁注>
<許慎釋>从鳥，亶聲。</許慎釋>
<段玉裁注>諸延切十四部《釋文》引《說文》上仙反。</段玉裁注>
</內容>

<說文字頭><img src="155A-01">𪇮</img></說文字頭>
<內容>
<許慎釋>籒文鸇。从廛。</許慎釋>
<段玉裁注>廛聲也。又作？。《戰國策》「宋康王之時。有雀生？於城之陬。《新序》作鸇。一字也。今《戰國策》誤爲𪇥。通鑑作？不誤。而《集韵》不收。</段玉裁注>
</內容>

<說文字頭>鷐</說文字頭>
<內容>
<許慎釋>鷐風也。</許慎釋>
<段玉裁注>一名翰。見羽部。</段玉裁注>
<許慎釋>从鳥，晨聲。</許慎釋>
<段玉裁注>植鄰切。十三部。《毛詩》作晨。古文假借。</段玉裁注>
</內容>

<說文字頭>鷙</說文字頭>
<內容>
<許慎釋>擊殺鳥也。</許慎釋>
<段玉裁注>〈夏小正〉「六月鷹始摯。〈月令〉「鷹隼蚤鷙。古字多假摯爲鷙。儒行。鷙蟲攫搏。注曰：鷙从鳥、𦥎省聲。此注正義本誤。郭忠恕所據不誤。〈六月〉〔毛傳〕云：輊，摯也。〈士喪禮〉注云：輖、𦥎也。〈考工記〉注云：摯，輖也。然則𦥎卽摯字。摯之或體也。鄭注少言字體。此言之者。葢鷙上从執。俗認爲執聲。則當在侵韵。而非音理。故云摯省聲以正之。摯之在質術韵而不在侵緝易明也。擊殺鳥者，謂能擊殺之鳥。自鷻至鷐風皆擊殺鳥也。故釋鷙。</段玉裁注>
<許慎釋>从鳥、从？。</許慎釋>
<段玉裁注>各本作从鳥執聲。非也。許說會意。鄭說形聲。皆可以知此字之非執聲也。不曰从執鳥而曰从鳥从執者，惡其以鳥殺鳥。傷其類。且容所殺不獨鳥也。殺鳥必先攫搏之。故从執。小正傳曰。諱殺、故言摯。然則摯者，執也。脂利切，古音在十二部一作？。从折聲。則在十五部。</段玉裁注>
</內容>

<說文字頭>鴥</說文字頭>
<內容>
<許慎釋>鸇飛皃。</許慎釋>
<段玉裁注>秦風。鴥彼晨風。毛曰。鴥、疾飛皃。許專系諸鸇。</段玉裁注>
<許慎釋>从鳥，穴聲。</許慎釋>
<段玉裁注>按各本篆作鴥。陸云：鴥《說文》作鴪。今從之。余律切，古音在十二部。</段玉裁注>
<許慎釋>《詩》曰：鴪彼鷐風。</許慎釋>
</內容>

<說文字頭>鶯</說文字頭>
<內容>
<許慎釋>鳥有文章皃。</許慎釋>
<段玉裁注>各本作鳥也。必淺人所改。今正。《毛詩》曰：交交〈桑扈〉。有鶯其羽。有鶯其領。傳曰。鶯鶯然有文章皃。皃舊作也。非。鶯鶯猶熒熒也。皃其光彩不定。故从熒省。會意兼形聲。自淺人謂鶯卽鸎字。改《說文》爲鳥也。而與下引《詩》不貫。於形聲會意亦不合。不可以不辨也。</段玉裁注>
<許慎釋>从鳥，熒省聲。</許慎釋>
<段玉裁注>熒各本作榮。今正。《說文》熒省聲之字共十有九。無榮省聲之字。鳥莖切，十一部。</段玉裁注>
<許慎釋>《詩》曰：有鶯其羽。</許慎釋>
</內容>

<說文字頭>鴝</說文字頭>
<內容>
<許慎釋>鴝鵒也。</許慎釋>
<段玉裁注>今之八哥也。《左氏春秋．昭二十五年》：有鸜鵒來巢。鸜本又作鴝。《公羊》作鸛。音權。《穀梁》作鸜。亦作鸛。〈考工記〉作鸛。亦作鸜。郭注《山海經》云：鸛鵒、鴝鵒也。按句瞿音同。作鸛音權者，語轉也。鴝與隹部雊各字。</段玉裁注>
<許慎釋>从鳥，句聲。</許慎釋>
<段玉裁注>其俱切，四部。</段玉裁注>
</內容>

<說文字頭>鵒</說文字頭>
<內容>
<許慎釋>鴝鵒也。从鳥，谷聲。</許慎釋>
<段玉裁注>余蜀切，三部。</段玉裁注>
<許慎釋>古者，鴝鵒不踰？。</許慎釋>
<段玉裁注>見〈考工記〉「《五經異義》。《公羊》以爲鸜鵒夷狄之鳥。穴居。今來至魯之中國。巢居。此權臣欲自下居上之象。《穀梁》亦以爲夷狄之鳥來中國。義與《公羊》同。左氏以爲鸜鵒來巢。書所無也。彼注云：《周禮》曰：鸜鵒不踰濟。今踰。宜穴而又巢。書所無也。彼注云：《周禮》曰：鸜鵒不踰濟。今踰。宜穴而又巢。故曰書所無也。許君謹案。從二傳。後鄭駁之云：按春秋言來者甚多。非皆從夷狄來也。從魯疆外而至則言來。鸜鵒本濟西穴處。今乃踰濟而東、又巢。爲昭公將去魯國。玉裁按。先鄭云不踰濟。無妨於中國有之。駁二傳也。作異義時從二傳。作《說文解字》亦引〈考工記〉爲證。不言夷狄之鳥。則從古左氏說。許君異義先成。《說文解字》晩定。故多有不同異義者。不言《周禮》曰而言古者，，此以釋左氏書所無也之恉也。</段玉裁注>
</內容>

<說文字頭><img src="155B-01">𪃪</img></說文字頭>
<內容>
<許慎釋>鵒或从隹臾。</許慎釋>
<段玉裁注>臾聲。此如鬼（⿱田⿺儿厶）臾區亦爲鬼（⿱田⿺儿厶）容區也。</段玉裁注>
</內容>

<說文字頭>鷩</說文字頭>
<內容>
<許慎釋>赤雉也。</許慎釋>
<段玉裁注>隹部雉十四穜。有鷩雉。〈釋鳥〉「鷩雉。樊光曰。丹雉也。《左傳》「丹鳥氏司閉<pb n="157-1"/>也。杜曰。丹鳥、鷩雉也。以立秋來。立冬去。入大水爲蜃。《周禮》鷩冕注曰：鷩畫以雉。謂華蟲也。華蟲、五色之蟲。繢人職曰鳥獸蛇襍四時五色以章之、謂是也。〈考工記〉鳥獸蛇注曰：蟲之毛鱗有文采者也。按鄭意鷩爲雉五色。不云赤雉也。許云赤雉。與樊光合。</段玉裁注>
<許慎釋>从鳥，敝聲。</許慎釋>
<段玉裁注>幵列切，十五部。</段玉裁注>
<許慎釋>《周禮》曰：孤服鷩冕。</許慎釋>
<段玉裁注>司服曰。矦伯之服。自鷩冕而下如公之服。此云孤服鷩冕者，葢以天子之孤當矦伯。</段玉裁注>
</內容>

<說文字頭>鵔</說文字頭>
<內容>
<許慎釋>鵔鸃。</許慎釋>
<段玉裁注>逗。</段玉裁注>
<許慎釋>鷩也。</許慎釋>
<段玉裁注>師古注〈上林賦〉曰：鵔鸃，鷩也。似山雞而小。冠、背毛黃。腹赤。項綠。尾紅。按許云赤雉者，不必全赤。謂赤多也。劉逵注〈蜀都賦〉曰。𧌽蛦、鳥名也。如今之所謂山雞。注〈吳都賦〉曰：今所謂山雞者，鷩跠也。合浦有之。此葢皆鷩屬。</段玉裁注>
<許慎釋>从鳥，夋聲。</許慎釋>
<段玉裁注>私閏切，按古音當讀如雖。十五部。</段玉裁注>
</內容>

<說文字頭>鸃</說文字頭>
<內容>
<許慎釋>鵔鸃也。从鳥，義聲。</許慎釋>
<段玉裁注>魚羈切，古音在十七部。</段玉裁注>
<許慎釋>秦漢之初。侍中冠鵔鸃。</許慎釋>
<段玉裁注>佞幸傳曰。孝惠時。郞、侍中皆冠鵔鸃。貝帶。</段玉裁注>
</內容>

<說文字頭><img src="155B-02">𪄱</img></說文字頭>
<內容>
<許慎釋>雉屬。戇鳥也。</許慎釋>
<段玉裁注>戇，愚也。</段玉裁注>
<許慎釋>从鳥，啻聲。</許慎釋>
<段玉裁注>都歷切，十六部。</段玉裁注>
</內容>

<說文字頭>鶡</說文字頭>
<內容>
<許慎釋>佀雉。出上黨。</許慎釋>
<段玉裁注>《後書．輿服志》：虎賁、羽林皆鶡冠。鶡者，勇雉也。其鬬對一死乃止。故趙武靈王以表武士。加雙鶡尾。豎左右爲鶡冠。徐廣曰。鶡似黑雉。出於上黨。</段玉裁注>
<許慎釋>从鳥，曷聲。</許慎釋>
<段玉裁注>胡割切，十五部。</段玉裁注>
</內容>

<說文字頭>䲸</說文字頭>
<內容>
<許慎釋>䲸雀也。</許慎釋>
<段玉裁注>依《顏氏家訓》、《廣韵》訂。</段玉裁注>
<許慎釋>佀鶡而靑。出羌中。</許慎釋>
<段玉裁注>《顏氏家訓》曰。竇如同得一靑鳥。呼之爲鶡。吾曰。鶡出上黨。數會見之。色竝黃黑。故陳思王鶡賦云：揚玄黃之勁羽。試檢《說文》「䲸雀似鶡而靑。出羌中。韵集音介。此疑頓釋。漢循吏傳。張敞舍䲸雀飛集丞相府。蘇林曰。今虎賁所箸鶡也。師古曰。蘇說非也。䲸音芥。或作鶡。此通用耳。䲸雀大而色靑。出羌中。非武賁所箸也。武賁鶡者色黑。出上黨。今時俗人所謂鶡雞。音曷。非此䲸雀。按二書今本舛譌。介誤分。芥誤芬。䲸誤鶡、誤鳻。不可讀。故全載之。據此。知郭注《山海經》云：鶡似雉而大。靑色。有毛角。鬬死乃止。亦誤認䲸爲鶡也。今《玉篇》、毛晃增韵皆襲《漢書》誤字。</段玉裁注>
<許慎釋>从鳥，介聲。</許慎釋>
<段玉裁注>古拜切，十五部。</段玉裁注>
</內容>

<說文字頭>鸚</說文字頭>
<內容>
<許慎釋>鸚䳇。</許慎釋>
<段玉裁注>逗。</段玉裁注>
<許慎釋>能言鳥也。</許慎釋>
<段玉裁注>《曲禮》曰：嬰母能言。不離飛鳥。</段玉裁注>
<許慎釋>从鳥，嬰聲。</許慎釋>
<段玉裁注>烏莖切，十一部。</段玉裁注>
</內容>

<說文字頭>䳇</說文字頭>
<內容>
<許慎釋>鸚䳇也。从鳥，母聲。</許慎釋>
<段玉裁注>《曲禮》《釋文》「嬰本或作鸚。母本或作鵡。同音武。諸葛恪茂后<pb n="157-3"/>反。按裴松之引江表傳曰。恪呼殿前鳥爲白頭翁。張昭欲使恪復求白頭母。恪亦以鳥名鸚母未有鸚父相難。此陸氏所謂茂后反也。據此知彼時作母、作䳇、不作鵡。至唐武后時。狄仁傑對云：鵡者，陛下之姓。起二子則㒳翼振矣。其字其音皆與三國時不同。此古今語言文字變移之證也。《釋文》當云母本或作䳇。古茂后反。今作鵡。音武。乃合。李善注《文選》云：鵡一作䳇。莫口反。較明析。大徐用《唐韵》文甫切，亦鵡音。非䳇音也。古音母在一部。</段玉裁注>
</內容>

<說文字頭>鷮</說文字頭>
<內容>
<許慎釋>長尾雉。走且鳴。</許慎釋>
<段玉裁注>依《毛詩正義》、《韵會》訂。隹部雉十四穜。有鷮雉。〈小雅〉「有集維鷮。毛曰。鷮、鷮雉也。〈釋鳥〉「鷮雉。陸疏云：鷮、微小於翟。走而且鳴曰鷮鷮。薛綜曰。雉之健者爲鷮。尾長六尺。按《韓詩》鄭風。二矛重鷮。謂以鷮羽飾矛。</段玉裁注>
<許慎釋>乗輿尾爲防釳箸馬頭上。</許慎釋>
<段玉裁注>尾各本作以。今從《詩》正義。防釳詳〈金部〉。按〈金部〉云臿以翟尾。此云以鷮尾者。鷮、翟屬也。陸疏云：似翟而小是也。</段玉裁注>
<許慎釋>从鳥，喬聲。</許慎釋>
<段玉裁注>巨嬌切。二部。按當依鄭風、〈小雅〉陸《釋文》居橋反。《廣韵》、《玉篇》皆音嬌。雉聲如是。</段玉裁注>
</內容>

<說文字頭>鷕</說文字頭>
<內容>
<許慎釋>雌雉鳴也。</許慎釋>
<段玉裁注>〈邶風〉：有鷕雉鳴。又云：雉鳴求其牡。毛曰。鷕、雌雉聲也。此望文爲<pb n="158"/>義。</段玉裁注>
<許慎釋>从鳥，唯聲。</許慎釋>
<段玉裁注>以沼切。古音在十五部。《釋文》引《說文》以水反。《字林》于水反。皆古音也。其云以小反者。字之譌亦聲之譌也。</段玉裁注>
<許慎釋>《詩》曰：有鷕雉鳴。</許慎釋>
</內容>

<說文字頭>䴎</說文字頭>
<內容>
<許慎釋>鼠形、飛走且乳之鳥也。</許慎釋>
<段玉裁注>走字疑衍。〈釋鳥〉「鼯鼠、夷由。鼯或作？。由或作？。郭云：狀如小狐。似蝙蝠。肉翅。飛且乳。其飛善從高集下。劉淵林、陶隱居說略同。其物見《本艸經》「〈上林〉、西京、南都、吳都諸賦亦名飛生。飛而生子故也。亦名飛鸓。亦名？鼠。其字惟《史記》作鸓。《本艸經》作？。在獸部。賦家或作蠝。或作𤢹。以其似鳥、似獸、似蟲、似鼠也。諸家皆云：以肉翼飛。而張揖云：狀如兔而鼠首。以其？飛。此本〈北山經〉「有獸狀如兔而鼠首。以其背飛。名曰飛鼠。惟張所據背作？耳。不若劉、郭說可信也。今雲南有之。</段玉裁注>
<許慎釋>从鳥，畾聲。</許慎釋>
<段玉裁注>《說文》無畾字。當作靁省聲。力軌切，十五部。</段玉裁注>
</內容>

<說文字頭><img src="156B-01">𤴒</img></說文字頭>
<內容>
<許慎釋>籒文䴎。</許慎釋>
<段玉裁注>𤴐省聲也。𤴐古文靁。</段玉裁注>
</內容>

<說文字頭>鶾</說文字頭>
<內容>
<許慎釋>雞肥翰音者也。</許慎釋>
<段玉裁注>各本作雉肥鶾音者也。今正。《曲禮》：凡祭宗廟之禮。雞曰翰音。注：翰猶長也。正義曰。雞肥則其鳴聲長也。易。翰音登于天。虞曰。翰，高也。按〈小雅〉「翰飛戾天。毛曰。翰，高也。高飛曰翰。因之聲高亦曰<pb n="158-1"/>翰。故鄭云翰猶長也。翰音之雞謂之鶾。此許以疉韵爲訓也。《玉篇》曰：鶾、雞肥皃。此所據《說文》古本不誤也。若作雉則下文丹雞不可通矣。鶾與隹部雗義別。</段玉裁注>
<許慎釋>从鳥，倝聲。</許慎釋>
<段玉裁注>矦旰切，十四部。</段玉裁注>
<許慎釋>魯郊㠯丹雞祝曰。㠯斯翰音赤羽去魯矦之咎。</許慎釋>
<段玉裁注>此引魯郊禮文。證翰音之爲肥雞也。各本翰作鶾。誤。〈田部〉曰：魯郊禮畜字從田茲作？。《五經異義》曰。魯郊禮祝延帝尸。《風俗通》亦言魯郊祀常以丹雞祝曰。以斯翰聲赤羽去魯矦之咎。</段玉裁注>
</內容>

<說文字頭>鴳</說文字頭>
<內容>
<許慎釋>雇也。</許慎釋>
<段玉裁注>〈釋鳥〉「鳸、鴳。舍人、李巡、孫炎皆云：鳸一名鴳。鴳，雀也。元應曰。鴳又作鷃。一名鳸。一名鶬鴳。纂文云關中有鴳濫堆是也。按杜注《左傳》靑鳥氏爲鶬鴳。而九鳸有老鳸鷃鷃。是則別爲二鳥。不如元應所說也。《國語》「晉平公射鴳。內則云：雉兔鶉鷃。又云：爵鷃蜩范。雇下云老雇，鴳也。皆不云鶬鴳。</段玉裁注>
<許慎釋>从鳥，安聲。</許慎釋>
<段玉裁注>鳥諫切，十四部。</段玉裁注>
</內容>

<說文字頭>鴆</說文字頭>
<內容>
<許慎釋>毒鳥也。</許慎釋>
<段玉裁注>《左傳正義》：鴆鳥食蝮，以羽翮擽酒水中，飮之則殺人。按，《左傳》鴆毒字皆作酖，假借也。〈酉部〉曰：酖，樂酒也。</段玉裁注>
<許慎釋>从鳥，冘聲。</許慎釋>
<段玉裁注>直禁切，古音在八部。</段玉裁注>
<許慎釋>一曰運日。</許慎釋>
<段玉裁注>一曰，猶一名也。《廣雅》云：雄曰運日，雌曰陰諧。《淮南書》云：暉日知晏，陰諧知雨。</段玉裁注>
</內容>

<說文字頭>𪅏</說文字頭>
<內容>
<許慎釋>鳥子生哺者。</許慎釋>
<段玉裁注>〈釋鳥〉「生哺鷇。郭云：鳥子須母食之。生噣雛。郭云：能自食。《方言》「北燕朝鮮洌水之閒爵子及雞雛皆謂之鷇。</段玉裁注>
<許慎釋>从鳥，𣪊聲。</許慎釋>
<段玉裁注>口豆切，三部。</段玉裁注>
</內容>

<說文字頭>鳴</說文字頭>
<內容>
<許慎釋>鳥聲也。</許慎釋>
<段玉裁注>引伸之凡出聲皆曰鳴。</段玉裁注>
<許慎釋>从鳥口。</許慎釋>
<段玉裁注>武兵切，十一部。</段玉裁注>
</內容>

<說文字頭>鶱</說文字頭>
<內容>
<許慎釋>飛皃也。</許慎釋>
<段玉裁注>《楚辭》「鳳鶱翥而飛翔。</段玉裁注>
<許慎釋>从鳥，寒省聲。</許慎釋>
<段玉裁注>虛言切，十四部。</段玉裁注>
</內容>

<說文字頭><img src="157A-01">𩿈</img></說文字頭>
<內容>
<許慎釋>鳥聚皃也。</許慎釋>
<段玉裁注>言繽紛也。</段玉裁注>
<許慎釋>一曰飛皃也。</許慎釋>
<段玉裁注>《莊子》「翂翂翐翐。司馬云：舒遟皃。一曰飛不高皃。</段玉裁注>
<許慎釋>从鳥，分聲。</許慎釋>
<段玉裁注>府文切，十三部。</段玉裁注>
</內容>
<重文>文百十六　　重十九</重文>
<說文字頭>烏</說文字頭>
<內容>
<許慎釋>孝鳥也。</許慎釋>
<段玉裁注>謂其反哺也。小《爾雅》曰：純黑而反哺者謂之烏。</段玉裁注>
<許慎釋>象形。</許慎釋>
<段玉裁注>鳥字點睛。烏則不。以純黑故不見其睛也。哀都切，五部。</段玉裁注>
<許慎釋>孔子曰。烏、亏呼也。</許慎釋>
<段玉裁注>亏各本作盱。今正。亏，於也。象气之舒。亏呼者，謂此鳥善舒气自叫。故謂之烏。</段玉裁注>
<許慎釋>取其助气。故㠯爲烏呼。</許慎釋>
<段玉裁注>此許語也。取其字之聲可以助气。故以爲烏呼字。此發明假借之法。與朋爲朋黨。韋爲皮韋、來爲行來、西爲東西、止爲足、子爲人偁一例。古者，短言於。長言烏呼。於烏一字也。匡繆正俗曰。《今文尚書》悉爲於戲字。《古文尚書》悉爲烏呼字。而《詩》皆云於乎。中古以來文籍皆爲烏呼字。按經、傳、《漢書》烏呼無有作嗚呼者。《唐石經》誤爲嗚者十之一耳。近今學者無不加口作嗚。殊乖〈大雅〉：又小顏云：《古文尙書》作烏呼。謂枚頤本也。《今文尙書》作於戲。謂漢石經也。洪适載石經《尙書》殘𥓓於戲字尙四見。可證也。今匡繆正俗古今字互譌。</段玉裁注>
<許慎釋>凡烏之屬皆从烏。</許慎釋>
</內容>

<說文字頭><img src="157A-02">𡗃</img></說文字頭>
<內容>
<許慎釋>古文烏。象形。</許慎釋>
</內容>

<說文字頭><img src="157A-03">於</img></說文字頭>
<內容>
<許慎釋>象古文烏省。</許慎釋>
<段玉裁注>此卽今之於字也。象古文烏而省之。亦？省爲革之類。此字葢古文之後出者。此字既出。則又于於爲古今字。〈釋詁〉、《毛傳》、鄭注經皆云：亏，於也。凡經多用于。凡傳多用於。而烏鳥不用此字。</段玉裁注>
</內容>

<說文字頭>舄</說文字頭>
<內容>
<許慎釋>䧿也。</許慎釋>
<段玉裁注>謂舄卽䧿字。此以今字釋古字之例。古文作舄。小篆作䧿。𣆪下曰。？也。《周禮》〔注〕曰：勛讀爲勲。皆以今字釋古字。鳥部曰。雗鷽，䧿也。言其物。此云：舄，䧿也。言其字。舄本䧿字。自經典借爲履舄字而本義廢矣。《周禮》〔注〕曰：複下曰舄。禪下曰屨。〈小雅〉〔毛傳〕曰：舄、達屨也。達之言重沓也。卽複下之謂也。《釋名》曰：舄，腊也。複其下使乾腊也。</段玉裁注>
<許慎釋>象形。</許慎釋>
<段玉裁注>烏舄焉皆象形。惟首各異。故合爲一部。七削切，古音在五部。</段玉裁注>
</內容>

<說文字頭><img src="157B-01">𩁆</img></說文字頭>
<內容>
<許慎釋>篆文舄。从隹㫺。</許慎釋>
<段玉裁注>昔聲也。此亦上部先古文之例。䧿𣜩變从鳥。</段玉裁注>
</內容>

<說文字頭>焉</說文字頭>
<內容>
<許慎釋>焉鳥。</許慎釋>
<段玉裁注>逗。</段玉裁注>
<許慎釋>黃色。出於江淮。</許慎釋>
<段玉裁注>今未審何鳥也。自借爲詞助而本義廢矣。古多用焉爲發聲。訓爲於。亦訓爲於是。如《周禮》焉使則介之。〈晉語〉焉作爰田、焉作州兵。《左傳》晉鄭焉依、裔焉大國。《公羊傳》焉爾、焉門者，焉閨者。《吕覽》、《淮南》焉始乗舟。三年問焉爲之立中制節、焉使倍之、焉使不及也。〈招䰟〉巫陽焉乃下招。</段玉裁注>
<許慎釋>象形。</許慎釋>
<段玉裁注>有乾切，十四部。</段玉裁注>
<許慎釋>凡字、朋者羽蟲之長。烏者日中之禽。</許慎釋>
<段玉裁注>《淮南書》曰：日中有踆烏。靈憲曰。日陽精之宗。積而成烏。烏有三趾。陽之類故數奇。</段玉裁注>
<許慎釋>舄者知大歲之所在。</許慎釋>
<段玉裁注>《淮南書》曰：蟄蟲鵲巢。皆向天一。按天一謂太陰所建也。《博物志》曰：鵲背太歲。然則鵲巢開戸。向天一而背歲。</段玉裁注>
<許慎釋>燕者請子之𠊱。</許慎釋>
<段玉裁注>見？部。</段玉裁注>
<許慎釋>作巢避戊己。</許慎釋>
<段玉裁注>亦見《博物志》「陸氏佃、羅氏願皆曰。燕之來去皆<pb n="159-1"/>避社。又戊己日不取土。</段玉裁注>
<許慎釋>所貴者故皆象形。</許慎釋>
<段玉裁注>鳥多矣。非所貴皆爲形聲字。今字作鳳、作䧿、作鵲、作？、作鷰。則惟烏、焉不改焉。</段玉裁注>
<許慎釋>焉亦是也。</許慎釋>
<段玉裁注>焉亦象形。必有可貴者也。按烏、舄、焉皆可入鳥部。云從鳥省。不爾者，貴之也。貴燕故既有燕部。又有？部。朋何以不別爲部也。冠於羣鳥之首矣。故傅諸小篆也。</段玉裁注>
</內容>
<重文>文三　　重三</重文>
<卷末篇題>說文解字第四篇上</段玉裁注></卷末篇題>
<校對>山陰李宏信校字</校對>
