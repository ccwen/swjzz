<檔 ="swjz09-02.xml">
<title n="juan-head" id="v17">說文解字第九篇下</title>
<author>金壇段玉裁注</author>

<wh>山</wh>
<t>
<xushi>宣也。謂能宣𢿱气，生萬物也。</xushi>
<duanzhu>九字依《莊子》、《釋文》訂。𢿱當作𢽳。</duanzhu>
<xushi>有石而高，象形。</xushi>
<duanzhu>所閒切。〈十四部〉。</duanzhu>
<xushi>凡山之屬皆从山。</xushi>
</t>

<wh>嶽</wh>
<t>
<xushi>東，岱；</xushi>
<duanzhu>見下。</duanzhu>
<xushi>南，靃；</xushi>
<duanzhu>南靃者，衡山也。在今湖南衡州府衡山縣（⿰県系）西北。《風俗通》曰：「衡山一名霍山。」《爾雅．釋山》曰：「霍山爲南嶽。」《尚書大傳》、《白虎通》皆舉霍山。《毛傳》則曰：南嶽，衡。許宗毛者也。曰南霍，正皆謂今湖南之衡山，卽《漢．〈地理志〉》長沙國湘南縣（⿰県系）東南之〈禹貢〉衡山也。〈封禪書〉漢武帝元封四年：「巡南郡，至江陵而東，登禮灊之天柱山，號曰南嶽。」此郭景純所謂武帝以衡山遼曠，移其神於天柱者，葢自是天柱始有霍山之名。而衡山不曰霍山矣，許言霍者，從其朔偁也。天柱山者，今安徽六安州霍山縣（⿰県系）南之霍山是也。</duanzhu>
<xushi>西，𡼙；</xushi>
<duanzhu>見下。</duanzhu>
<xushi>北，恒；</xushi>
<duanzhu>《爾雅》曰：「恒山爲北嶽。」《毛傳》曰：北嶽，恒。〈禹貢〉、〈職方〉之恒山也，在今直𣜩(*)（⿰⿱士示⿱又米）省定州曲陽縣（⿰県系）。</duanzhu>
<xushi>中，大室。</xushi>
<duanzhu>「大」，各本作「泰」。今正。古書大字，俗或讀他葢切；改爲太，又改爲泰。葢不可盡正矣。《爾雅》曰：「嵩高爲中嶽。」〈封禪書〉、〈郊祀志〉皆曰：中嶽、嵩高也。按，〈禹貢〉曰外方、《左傳》曰大室、《國語》曰崇山。崇之字亦作崈、亦作嵩。故崇山亦曰崈高山、亦曰嵩高山。〈地理志〉潁川郡崈高縣（⿰県系），武帝置，以奉大室山，是爲中岳。古文以崇高爲外方山也，大室、崇高錯舉。可見一山數名，卽今河南——(*)河南府登封縣（⿰県系）北之嵩山也。</duanzhu>
<xushi>王者之所㠯巡狩所至。</xushi>
<duanzhu>㠯，用也。王者所用至此而巡狩也。巡狩者，巡所守也。天子適諸侯曰：巡狩。按，〈堯典〉：二月至于岱宗、五月至于南嶽、八月至于西嶽、十有一月至于北嶽，不言中嶽也。而〈封禪書〉、〈郊祀志〉述《〈堯典〉》皆云：「中嶽，嵩高也。」何氏注《公羊》則偁〈堯典〉，而補其文曰「還至嵩，如初禮。應劭《風俗通》則曰：「中嶽、嵩高也。王者所居，故不巡焉。」其說乖異。</duanzhu>
<xushi>从山，獄聲。</xushi>
<duanzhu>五角切。〈三部〉</duanzhu>
</t>

<wh><img src="437B-01">𡶓</img></wh>
<t>
<xushi>古文。象高形。</xushi>
<duanzhu>今字作岳，古文之變。</duanzhu>
</t>

<wh>岱</wh>
<t>
<xushi>大山也。</xushi>
<duanzhu>大作太者，俗改也。域中冣大之山，故曰大山；作太、作泰皆俗。〈釋山〉曰：泰山爲東嶽。《毛傳》曰：東嶽，岱。〈堯典〉至于岱宗。〈封禪書〉、〈郊祀志〉曰：岱宗，泰山也。〈禹貢〉、〈職方〉皆曰岱，在今山東泰安府泰安縣（⿰県系）北。</duanzhu>
<xushi>从山，代聲。</xushi>
<duanzhu>徒耐切，〈一部〉</duanzhu>
</t>

<wh>㠀</wh>
<t>
<xushi>海中往往有山可依止，曰㠀。</xushi>
<duanzhu>〈禹貢〉鳥夷皮服、某氏〔傳〕讀爲㠀。與馬、鄭注如字不同。衞包徑改經爲㠀字，非也。</duanzhu>
<xushi>从山，鳥聲。</xushi>
<duanzhu>《韵會》作鳥省聲，非。</duanzhu>
<xushi>讀若《詩》曰：「蔦與女蘿。」</xushi>
<duanzhu>《〈小雅〉．頍弁》文，都晧切，〈二部〉「《玉篇》丁了、多老二切。</duanzhu>
</t>

<wh>峱</wh>
<t>
<xushi>峱山也。</xushi>
<duanzhu>舊奪峱字、也字，今補。三字句。</duanzhu>
<xushi>在齊地。</xushi>
<duanzhu>上文五嶽不言在者，人所共知，不待言也。〈齊風〉還曰：「遭我乎峱之閒兮。」《傳》曰「峱，峱山也」，〈地理志〉引作嶩，師古云亦作巙(**)，音皆乃高反。</duanzhu>
<xushi>从山，狃聲。</xushi>
<duanzhu>奴刀切。古音在〈三部〉</duanzhu>
<xushi>《詩》曰：「遭我于峱之閒兮。」</xushi>
<duanzhu>今《詩》于作乎，《漢書》作虖。</duanzhu>
</t>

<wh>嶧</wh>
<t>
<xushi>葛嶧山也。</xushi>
<duanzhu>〈地理志〉東海郡下邳：「葛嶧山在西，古文以爲嶧陽。」〈郡國志〉下邳國，下邳縣（⿰県系）；葛嶧山，本嶧陽山。按，今在江蘇省淮安府邳州西北六里。非山東兖州府鄒縣（⿰県系）東南二十五里之繹山也。〈魯頌〉：「𠈃有鳧繹。」《傳》曰：繹，繹山也。《左傳》：邾文公十遷于繹。杜云：繹，邾邑。魯國鄒縣（⿰県系）北有繹山。〈哀七年〉：「邾衆𠈃于繹。」杜云：繹，邾山也。《史記》：秦始皇上鄒嶧山，刻石頌功德。〈地理志〉魯國騶縣（⿰県系）、嶧山在北。此山字作繹，从糸不从山，與東海葛嶧山字从山不同，《史記》作鄒嶧、〈漢志〉作嶧山，乃譌字也。秦時石刻字作繹。</duanzhu>
<xushi>在東海下邳。</xushi>
<duanzhu>此用永平以前地志也。</duanzhu>
<xushi>从山，睪聲。</xushi>
<duanzhu>羊益切。古音在〈五部〉</duanzhu>
<xushi>〈夏書〉曰：「嶧陽孤桐。」</xushi>
<duanzhu>〈禹貢．靑州〉文。</duanzhu>
</t>

<wh>嵎</wh>
<t>
<xushi>封嵎之山也，在吳楚之閒，𣷪芒之國。</xushi>
<duanzhu>〈魯語〉：「孔子曰：防風氏者，汪芒氏之君也，守封嵎之山者也。」韋云：封，封山；嵎，嵎山——在今吳郡永安縣（⿰県系）。按，據許則封嵎乃一山名耳。今封、嵎二山在浙江省湖州府武康縣（⿰県系）東，實一山也。楚當依《玉篇》作越。〈〈邑部〉〉曰：在夏爲防風氏、在殷爲汪芒氏，孔子謂防風氏爲汪芒氏之君者，以今釋古之例，謂夏之防風氏其國在殷之汪芒氏也。</duanzhu>
<xushi>从山，禺聲。</xushi>
<duanzhu>噳俱切。〈四部〉</duanzhu>
</t>

<wh>嶷</wh>
<t>
<xushi>九嶷山也，舜所葬。</xushi>
<duanzhu>〈海內經〉：「南方蒼梧之𠀉，蒼梧之淵，其中有九嶷山，舜之所葬，在長沙零陵畍中。」郭云：山今在零陵營道縣（⿰県系）南，其山九溪皆相似，故云九疑。古者，總名其地爲蒼梧也。</duanzhu>
<xushi>在零陵營道。</xushi>
<duanzhu>山在今湖南永州府寧遠縣（⿰県系）南六十里、桂陽州藍山縣（⿰県系）西南五十里。</duanzhu>
<xushi>从山，疑聲。</xushi>
<duanzhu>語其切。〈一部〉「按，諸書多作九疑，惟《山海經》作嶷，音疑，而郭注亦作九疑。</duanzhu>
</t>

<wh><img src="438B-01">𡼐</img></wh>
<t>
<xushi>𡼐，山也。</xushi>
<duanzhu>〈禹貢〉，岷山道江。〈夏本紀〉作汶山。〈封禪書〉曰：「瀆山，蜀之汶山也。」</duanzhu>
<xushi>在蜀湔氐西徼外。</xushi>
<duanzhu>〈地理志〉：蜀郡湔氐道。〈禹貢〉：崏山在西徼外，江水所出。《〈郡國志〉》同。今四川直𣜩（⿰⿱士示⿱又米）茂州西北有湔氐廢縣（⿰県系）。𡼐山在茂州西北五百里，江水所出，卽隴山之南首。連峯千里不絕，蜀西之山皆𡼐也。〈水部〉曰：江水出蜀湔氐徼外𡼐山，入海。</duanzhu>
<xushi>从山，𢽹聲。</xushi>
<duanzhu>武巾切。古音在〈十三部〉「按，此篆省作崏，𣜩（⿰⿱士示⿱又米）變作汶、作文、作㞶、作𡹋，俗作㟩、作岷。漢蜀郡有汶江道，漢元鼎六年置，汶山郡亦作文山郡。汶文皆卽𡼐字之叚借也。〈𦒱工記〉：「貉踰汶則𣦸。」自謂魯北之水，殷敬順乃疑爲岷江。殊誤。</duanzhu>
</t>

<wh>㞦</wh>
<t>
<xushi>㞦山也。</xushi>
<duanzhu>三字句。各本無㞦字，淺人所刪（⿰刂），乃使文理不完。許書之例，以說解、釋文字。若㞦篆爲文字，㞦山也爲說解，淺人往往氾謂複字而刪（⿰刂）之。如髦篆下云髦髮也，巂篆下云巂周，河篆、江篆下云河水、江水，皆刪（⿰刂）一字，今皆補正。《玉篇》、《廣韵》皆曰：「女㞦，山名。」按，〈中山經〉曰：中次九經岷山之首，曰女<pb n="443-1"/>几之山。凡岷山之首，自女几之山至于賈超之山，凡十六山。許立文𡼐㞦系聯，與〈山經〉合，豈古本作女㞦山與。</duanzhu>
<xushi>或曰溺水之所出。</xushi>
<duanzhu>溺，各本作弱。誤。今正。〈水部〉曰：溺水自張掖刪（⿰刂）（⿰刂）丹西至酒泉、合黎，餘波入于流沙。桑欽說：不云出女㞦山也。此云或曰者，廣異聞。按，《集韵》、《類篇》引《說文》：山名，一曰女㞦山，弱水所出。與今本異，恐未可從。</duanzhu>
<xushi>从山，几聲。</xushi>
<duanzhu>居履切。〈十五部〉。</duanzhu>
</t>

<wh>巀</wh>
<t>
<xushi>巀𡾦山也。</xushi>
<duanzhu>四字句。</duanzhu>
<xushi>在左馮翊池陽。</xushi>
<duanzhu>左字各本無，今補。〈地理志〉：左馮翊池陽，惠帝四年置，巀嶭山在北。漢池陽故城在今陝西西安府三原縣（⿰県系）西北二十里，嵯峨山在西安府涇陽縣（⿰県系）北四十里，卽巀嶭山也。巀嶭、嵳峩，語音之轉，本謂山𡺲皃，因以爲山名也。楊雄〈長楊賦〉曰：椓巀嶭而爲弋。</duanzhu>
<xushi>从山，𢧵聲。</xushi>
<duanzhu>才葛切。十五部。按，語轉爲嵳。</duanzhu>
</t>

<wh><img src="438B-02">𡾦</img></wh>
<t>
<xushi>巀𡾦山也。从山，辥聲。</xushi>
<duanzhu>五曷切。十五部。按，語轉爲峩。</duanzhu>
</t>

<wh>嵏</wh>
<t>
<xushi>九嵏山也，在左馮翊谷口。</xushi>
<duanzhu>左字各本無，今補。〈地理志〉曰：左馮翊谷口，九嵏山在西。谷口故城今在西安府醴泉縣（⿰県系）東北七十里，九嵏山今在縣（⿰県系）東北五十里，有九夆，俱峻。</duanzhu>
<xushi>从山，㚇聲。</xushi>
<duanzhu>子紅切。九部。按，此篆各本在嶢、𡸤二篆之後，非其次。今依《玉篇》次弟正。又按古書皆作嵕，山在左。</duanzhu>
</t>

<wh><img src="439A-01">𡼀</img></wh>
<t>
<xushi>崋山也，在弘農華陰。</xushi>
<duanzhu>〈地理志〉：京兆尹華陰，大華山在南，豫州山。〈郡國志〉：弘農郡華陰，故屬京兆，有大華山。漢之華陰，今陝西同州府華陰縣（⿰県系）是其地；泰華山在縣（⿰県系）南十里，卽西嶽也。</duanzhu>
<xushi>从山，𠌶聲。</xushi>
<duanzhu>各本作𦾓省聲。今正。𦾓卽𠌶聲也。胡化切。古音在五部。按，西嶽字各書皆作華，華行而崋廢矣，漢𥓓多有从山者。</duanzhu>
</t>

<wh>崞</wh>
<t>
<xushi>崞（⿰山𩫖）山也。在鴈門。</xushi>
<duanzhu>〈地理志〉「鴈門郡領縣（⿰県系）十四，有崞縣（⿰県系），葢以山名縣（⿰県系）也。不言某縣（⿰県系）者，略也。今崞縣（⿰県系）故城在山西直𣜩（⿰⿱士示⿱又米）代州崞縣（⿰県系）西三十五里，崞山在縣（⿰県系）西南四十里。</duanzhu>
<xushi>从山，𩫖聲。</xushi>
<duanzhu>古博切，五部。</duanzhu>
</t>

<wh>崵</wh>
<t>
<xushi>首崵山也，在遼西。</xushi>
<duanzhu>各本無首字，今依《玉篇》及〈伯夷列傳正義〉、〈王貢兩龔鮑〔傳〕注〉所引正。〈地理志〉遼西郡令支有孤竹城，〈郡國志〉同。應劭曰：故伯夷國。按，許意首崵山卽伯夷、叔齊餓於首陽之下也。馬融注《論語》、曹大家注〈幽通賦〉、戴延之《西征記》說夷齊首陽各不同。</duanzhu>
<xushi>从山，昜聲。</xushi>
<duanzhu>與章切，十部。</duanzhu>
<xushi>一曰<pb n="443-3"/>嵎銕崵谷也。</xushi>
<duanzhu>銕，宋本作鐵。此卽〈堯典〉之嵎夷暘谷也。〈土部〉引《書》宅嵎夷、〈日部〉引《書》暘谷，皆謂《古文尚書》也；此云嵎銕崵谷，則《今文尚書》也。〈堯典〉〔釋文〕曰：《尚書𦒱靈曜》及《史記》作禺銕。《尚書正義》曰：夏侯等書宅嵎夷爲宅嵎䥫。〈夏本紀〉〔索隱〕曰：嵎夷，《今文尚書》及《帝命驗》並作禺䥫，凡緯書皆同《今文尚書》「〈金部〉曰：銕，古文鐵。</duanzhu>
</t>

<wh>岵</wh>
<t>
<xushi>山有艸木也。</xushi>
<duanzhu>艸舊作草，誤。今正。有當作無。〈釋山〉曰：多草木，岵；無草木，峐。《釋名》曰「山有草木曰岵」，岵，怙也──人所怙取以爲事用也；「山無草木曰屺」，屺，圮也──無所出生也。許書同《爾雅》、《釋名》「〈吳都賦〉「岡岵童」用字亦宗《爾雅》，而《毛詩．魏風》〔傳〕曰「山無草木曰岵，山有草木曰屺」，與《爾雅》互異。竊謂《毛詩》所據爲長。岵之言瓠落也，屺之言荄滋也。岵有陽道，故以言父，「無父何怙」也；屺有陰道，故以言母，「無母何恃」也。毛又曰「父尚義，母尚恩」，則屬辭之意可見矣。許宗毛者也，疑有、無字本同毛，後人易之。</duanzhu>
<xushi>从山，古聲。</xushi>
<duanzhu>侯古切，五部。</duanzhu>
<xushi>《詩》曰：陟彼岵兮。</xushi>
<duanzhu>〈魏風．陟岵〉。</duanzhu>
</t>

<wh>屺</wh>
<t>
<xushi>山無艸木也。</xushi>
<duanzhu>無當作有。</duanzhu>
<xushi>从山，己聲。</xushi>
<duanzhu>墟里切，一部。〈釋山〉作峐，《三蒼》、《字林》、《聲類》並云峐卽屺字，音起。</duanzhu>
<xushi>《詩》曰：陟彼屺兮。</xushi>
<duanzhu>〈魏風．陟岵〉。</duanzhu>
</t>

<wh>嶨</wh>
<t>
<xushi>山多大石也。</xushi>
<duanzhu>〈釋山〉曰：多大石，礐。許所據字从山也，《廣韵》引《爾雅》字亦从山。許〈石部〉有礐，訓石聲，與此義別。</duanzhu>
<xushi>从山，學省聲。</xushi>
<duanzhu>胡角切，三部。</duanzhu>
</t>

<wh>嶅</wh>
<t>
<xushi>山多小石也。</xushi>
<duanzhu>〈釋山〉曰：多小石，磝。許所據字从山也。魯有具、敖二山，晉師在敖、鄗二山之間。敖葢卽嶅字，以多小石得名。</duanzhu>
<xushi>从山，敖聲。</xushi>
<duanzhu>五交切，二部。</duanzhu>
</t>

<wh>岨</wh>
<t>
<xushi>石戴土也。</xushi>
<duanzhu>〈周南．卷耳〉曰「陟彼𥕅矣」，本亦作砠。〈釋山〉曰：石戴土謂之崔嵬，土戴石爲岨。《毛傳》云「崔嵬，土山之戴石者」、「石山戴土曰砠」，二文互異而義則一。戴者，增益也。〈釋山〉謂用石戴於土上，毛謂土而戴之以石；〈釋山〉謂用土戴於石上，毛謂石而戴之以土──以絲衣戴弁例之，則毛之立文爲善矣。石在上則高不平，故曰崔嵬；土在上則雨水沮洳，故曰岨。許於嵬下同毛，此岨下亦同毛也。《詩》、《爾雅》作砠，。許作岨，主謂山，故字从山；重土，故不从石。</duanzhu>
<xushi>从山，且聲。</xushi>
<duanzhu>七余切，五部。</duanzhu>
<xushi>《詩》曰：陟彼岨矣。</xushi>
</t>

<wh>岡</wh>
<t>
<xushi>山脊也。</xushi>
<duanzhu>〈釋山〉曰：山脊岡。〈周南〉〔傳〕曰：山脊曰岡。</duanzhu>
<xushi>从山，网聲。</xushi>
<duanzhu>古郞切，十部。</duanzhu>
</t>

<wh>岑</wh>
<t>
<xushi>山小而高。</xushi>
<duanzhu>〈釋山〉曰：山小而高曰岑。《釋名》曰：岑，嶃也──嶃然也。</duanzhu>
<xushi>从山，今聲。</xushi>
<duanzhu>鉏箴切，七部。</duanzhu>
</t>

<wh>崟</wh>
<t>
<xushi>山之岑崟也。</xushi>
<duanzhu>〈子虛賦〉：岑崟參差，日月蔽虧。又，楊雄〈蜀都賦〉、張衡〈南都賦〉皆有嶜岑字，李善讀爲岑崟。</duanzhu>
<xushi>从山，金聲。</xushi>
<duanzhu>魚音切，七部。</duanzhu>
</t>

<wh>崒</wh>
<t>
<xushi>崒。</xushi>
<duanzhu>此複舉字之未刪（⿰刂）者。</duanzhu>
<xushi>危高也。</xushi>
<duanzhu>言危殆之高也。〈釋山〉曰：崒者，厜㕒。厜㕒亦作嵳峩。按〈小雅．十月之交〉〔箋〕曰：崒者，崔嵬。是鄭所據《爾雅》厜㕒作崔嵬也。惟土山戴石，故易崩耳。〈漸漸之石〉曰：漸漸之石，維其卒矣。〔箋〕云：卒者，崔嵬也，謂山巓之末也。是鄭謂卒爲崒之假借字。〈子虛賦〉：隆崇𡷏崒。</duanzhu>
<xushi>从山，卒聲。</xushi>
<duanzhu>醉綏切，十五部。按《廣韵》六術崒，慈卹切；六脂嶉、醉綏切。大徐誤也。</duanzhu>
</t>

<wh>巒</wh>
<t>
<xushi>山小而銳。</xushi>
<duanzhu>〈釋山〉曰：巒山墮。說者謂爲一條，許於巒、墮別爲二條，毛公釋嶞亦不云巒也，葢《爾雅》巒、嶞二物。許云山小而銳，巒之解也；毛云山之隋隋小者，嶞之解也。後儒合爲一者，非是。劉淵林注〈蜀都賦〉曰「巒，山長而狹也；一曰山小而銳也」，兼用《爾雅》、《說文》，而《爾雅》之讀與毛、許異矣。</duanzhu>
<xushi>从山，䜌聲。</xushi>
<duanzhu>洛官切，十四部。</duanzhu>
</t>

<wh>密</wh>
<t>
<xushi>山如堂者。</xushi>
<duanzhu>〈土部〉曰「堂，殿也」。〈釋山〉曰「山如堂者，密」，郭引《尸子》「松栢之鼠，不知堂密之有美樅」。按，密主謂山，假爲精密字而本義廢矣。</duanzhu>
<xushi>从山，宓聲。</xushi>
<duanzhu>美畢（）切，十二部。按，《廣韵》密下引《說文》「山脊也」；𡶇下云「山形如堂」，葢有誤。《玉篇》云：𡶇同密。</duanzhu>
</t>

<wh>岫</wh>
<t>
<xushi>山有穴也。</xushi>
<duanzhu>有字各本奪，今依《文𨕖．張景陽襍．詩》〔注〕補。有穴之山謂之岫，非山穴謂之岫也。〈東京賦〉：王鮪岫居。薛解云：山有穴曰岫，然則岫居，言居有穴之山。</duanzhu>
<xushi>从山，由聲。</xushi>
<duanzhu>似又切，三部。</duanzhu>
</t>
<wh><img src="440A-01">𥥉</img></wh>
<t>
<xushi>籒文从穴。</xushi>
</t>

<wh>𡺲</wh>
<t>
<xushi>高也。</xushi>
<duanzhu>高上當有陖字，轉寫奪之耳。高者，崇也；陖者，陗高也──凡斗上曰陗。𡺲从陖，則義與陖同。同一高而有危高、陖高、尢高、短而高、巍高、大而高之別。〈大雅〉：崧高維嶽，駿極于天。〔傳〕曰：駿，大也。〈中庸〉、〈〈孔子閒居〉〉注皆曰：峻，高大也。然則〈大雅〉之駿，用叚借字。</duanzhu>
<xushi>从山，陖聲。</xushi>
<duanzhu>此舉形聲包會意。私閏切，十三部。</duanzhu>
</t>

<wh>峻</wh>
<t>
<xushi>𡺲或省。</xushi>
<duanzhu>今經典作此字。</duanzhu>
</t>

<wh>嶞</wh>
<t>
<xushi>山之嶞嶞者。</xushi>
<duanzhu>〈周頌〉曰：嶞山喬嶽。《毛傳》曰：嶞山，山之嶞嶞小者也。嶞嶞，狹長之皃。凡圜而長者謂之隋，圜方而長者謂之隋方。字或作橢。《毛傳》：方銎曰斨，隋銎曰斧。鄭注〈月令〉曰：隋曰竇，方曰窖。注〈禮噐〉曰：棜禁，如今方案隋長。隋長皆用隋字。《爾雅》鰿貝小而橢，〈平準書〉、〈食貨志〉三曰復小橢之，皆用橢字。此說山則用嶞字，疑當同《毛傳》作嶞嶞小者，今奪小字耳；嶞嶞疑當作隋隋，隋卽墮字。《詩》、《釋文》曰：嶞字又作墮。</duanzhu>
<xushi>从山，憜省聲，讀若相推落之墮。</xushi>
<duanzhu>徒果切，十七部。</duanzhu>
</t>

<wh>嶘</wh>
<t>
<xushi>尢高也。</xushi>
<duanzhu>〈乙部〉曰：尢者，異也。〈京部〉曰：尤者，異於凡也。尢高謂之嶘，今字作㟞。</duanzhu>
<xushi>从山，棧聲。</xushi>
<duanzhu>士限切，十四部。</duanzhu>
</t>

<wh>𡽈</wh>
<t>
<xushi>山短而高也。</xushi>
<duanzhu>而字舊無，今依《廣韵》補。短高者，不長而高也；不長故从𡲬。𡲬者，無尾也，無尾之物則短。張揖〈上林賦〉注曰：崛崎，斗絕也。</duanzhu>
<xushi>从山，𡲬聲。</xushi>
<duanzhu>衢勿切，十五部。𡲬，省作崛。</duanzhu>
</t>

<wh>崇</wh>
<t>
<xushi>山大而高也。</xushi>
<duanzhu>各本作巍高也三字。今正。〈大雅〉：崧高維嶽。〈釋山〉、《毛傳》皆曰山大而高曰崧，〈〈孔子閒居〉〉引《詩》崧作嵩，《釋名》作山大而高曰嵩。崧、嵩二形皆卽崇之異體，韋注《國語》云古通用崇字，《太平御覽》及徐鉉皆引其語。〈詩序〉曰「崇𠀉，萬物得極其高大也」，此崇之故訓也。〈河東賦〉「瞰帝唐之嵩高，眽隆周之大寧」，嵩高卽崇高也。漢𥓓曰「如山如岳，嵩如不傾」，謂崇而不<pb n="445"/>傾也。中嶽，〈禹貢〉謂之外方，秦名大室，漢武帝始謂之崇高山，因以山下戸三百爲之奉邑，名曰崇高縣（⿰県系）。〈武帝紀〉、〈郊祀志〉、〈地理志〉、〈封禪書〉可證。崇字〈地里志〉作崈，體之小異耳。〈史〉、〈漢〉或崇嵩錯出，要無礙爲一字。惟《後漢書．靈帝紀》「熹平五年復崇高山爲嵩高山」，語大可疑。證以《東觀紀》「堂谿典請雨，因上言改之，名爲嵩高山」，是則非復崇高爲嵩高，乃改崇高爲嵩高。葢其時六書之學不明，謂嵩與崇別而改之，沿至今日，尚仍其誤。李賢注云「《前書》武帝祠中嶽，改嵩高爲崇高」，《前書》未嘗有此文。武帝改大室爲崇高，武帝以前但曰大室，不曰嵩高也。崇高本非中嶽之專偁，故淺人以崇爲氾辭，嵩爲中嶽，强生分別。許造《說文》不取嵩、崧字，葢其時固憭然也。崇之引伸爲凡高之偁。〈大雅〉福祿來崇〔傳〕曰：崇，重也。《禮經》崇酒〔注〕：崇，充也。〈邶風〉崇朝其雨〔傳〕曰：崇，終也。皆音近假借。○或問〈釋山〉嵩高爲中嶽，非古名嵩高之證與。曰嵩卽崇字。〈封禪書〉曰「秦有大室，祠大室嵩高也」，此謂秦之大室卽漢之崇高也。〈釋山〉之嵩高葢漢人語，非本經。故許嶽字下言大室，不言崇高。</duanzhu>
<xushi>从山，宗聲。</xushi>
<duanzhu>鉏弓切，九部。此篆舊在岊篆之後，解云嵬高也，必轉寫之<pb n="445-1"/>誤。今依《玉篇》移其次，依《毛傳》、《釋名》易其解。</duanzhu>
</t>

<wh><img src="440B-01">𡿋</img></wh>
<t>
<xushi>巍高也。从山，蠆聲。</xushi>
<duanzhu>〈虫部〉作蠆，毒蟲也。从虫，上象形。依𣜩（⿰⿱士示⿱又米）體从虫、从萬則誤。</duanzhu>
<xushi>讀若厲。</xushi>
<duanzhu>力制切，十五部。《玉篇》、《廣韵》作巁，云巍也。</duanzhu>
</t>

<wh>𡃫</wh>
<t>
<xushi>厓也。</xushi>
<duanzhu>各本作岸也，今依《太平御覽》所引正。〈厂部〉曰：厓者，山邊也。厓亦謂之巖，故厂下云：山石之厓巖，人可居也。《戰國䇿》「巖下有貫珠者」，《漢書》「遊於巖廊之上」，皆謂殿下小屋，如厓巖之下可居也。天子之堂九尺，諸侯七尺，其上曰巖廊，其下曰巖下。</duanzhu>
<xushi>从山。
<duanzhu>〈山部〉之巖，主謂山厓；〈石部〉之礹，主謂積石。</duanzhu>
<xushi>𠪘聲。</xushi>
<duanzhu>五緘切，八部。按，此篆之上舊有峯篆，乃大徐所增──古衹用夆。夆，啎也。</duanzhu>
</t>

<wh>嵒</wh>
<t>
<xushi>山巖也。</xushi>
<duanzhu>〈西京賦〉曰：下嶄巖以喦齬。</duanzhu>
<xushi>从山，品聲。</xushi>
<duanzhu>大徐無聲。按，喦與〈石部〉之碞別。五咸切，七部。</duanzhu>
<xushi>讀若吟。</xushi>
</t>

<wh>𡼊</wh>
<t>
<xushi>𡼊𡽕。</xushi>
<duanzhu>逗。曡韵字也。</duanzhu>
<xushi>山皃也。</xushi>
<duanzhu>各本舛誤，今依全書通例補正。〈西京賦〉曰：〈上林〉岑以壘㠑。按，壘㠑卽𡼊𡽕也。</duanzhu>
<xushi>从山，絫聲。</xushi>
<duanzhu>落猥切，十五部。俗作𡻭。按，二篆同在十五部，則應作𡿜，纍聲。</duanzhu>
</t>

<wh><img src="440B-02">𡽕</img></wh>
<t>
<xushi>𡼊𡽕也。从山，聲。</xushi>
<duanzhu>徂賄切，十五部。《文𨕖》、《篇》、《韵》皆作㠑。</duanzhu>
</t>

<wh>𡷥</wh>
<t>
<xushi>山皃，一曰山名。从山，吿聲。</xushi>
<duanzhu>古到切，《篇》、《韵》皆口沃切，三部。</duanzhu>
</t>

<wh><img src="441A-01">𡽃</img></wh>
<t>
<xushi>山皃。从山，隓聲。</xushi>
<duanzhu>徒果切，十七部。按，隓者，小篆文之𡐦也。嶞（⿰阝⿱山）从隋者，从𡐦之省也。是則𡽃、嶞葢一字，不當爲二。</duanzhu>
</t>

<wh>嵯</wh>
<t>
<xushi>𡾑峨。</xushi>
<duanzhu>逗。二字各本無，今依全書通例補。</duanzhu>
<xushi>山皃。</xushi>
<duanzhu>〈釋山〉厜㕒，又作嵳峩。</duanzhu>
<xushi>从山，𢀩聲。</xushi>
<duanzhu>昨何切，十七部。</duanzhu>
</t>

<wh>峨</wh>
<t>
<xushi>嵯峨也。从山，我聲。</xushi>
<duanzhu>五何切，十七部。</duanzhu>
</t>

<wh>崝</wh>
<t>
<xushi>崝嶸。</xushi>
<duanzhu>逗。</duanzhu>
<xushi>山皃也。</xushi>
<duanzhu>各本不完，今補。《方言》曰：崝，高也。郭云：崝嵤，高峻之皃也。崝今字作崢。</duanzhu>
<xushi>从山，靑聲。</xushi>
<duanzhu>七耕切，十一部。按，七耕當作士耕。</duanzhu>
</t>

<wh>嶸</wh>
<t>
<xushi>崝嶸也。从山，榮聲。</xushi>
<duanzhu>戸萌切，十一部。亦作嵤。</duanzhu>
</t>

<wh>𡷨</wh>
<t>
<xushi>𡷨谷也。</xushi>
<duanzhu>三字句。各本刪（⿰刂）𡷨字，今補。《廣韵》曰：𡷨，口莖切。或作硎（⿰石㓝），谷名，在麗山，昔秦密種瓜處。按，秦冬月種瓜谷中溫處，瓜實，因使諸生往視。說之，發機阬諸生。事見《尚書正義》所引衞宏《詔定古文官書．序》，《漢書．儒林傳》注、《藝文類聚》卷八十七同，而師古作阬谷，《正義》及《類聚》作硎谷，實則𡷨谷也。</duanzhu>
<xushi>从山，巠聲。</xushi>
<duanzhu>戸經切，十一部。</duanzhu>
</t>

<wh>𡹔</wh>
<t>
<xushi>山壞也。</xushi>
<duanzhu>引伸之天子死曰𡹔。</duanzhu>
<xushi>从山，朋聲。</xushi>
<duanzhu>方滕切。六部。按𣜩（⿰⿱士示⿱又米）體山在朋上。</duanzhu>
</t>

<wh><img src="441A-02">𨹹</img></wh>
<t>
<xushi>古文从𨸏。</xushi>
</t>

<wh>岪</wh>
<t>
<xushi>山脅道也。</xushi>
<duanzhu>脅者，㒳𦜶也。山如人體，其㒳㫄曰脅。《水經注》曰「江水又東逕赤岬城」，引《淮南子》「徬徨於山岬之㫄」〔注〕云：岬，山脅也。《楚辭．招隱士》云「坱兮圠山曲𡶒」，王注云：盤結屈也。結屈，許書作詰詘，山脅之道然也。</duanzhu>
<xushi>从山，弗聲。</xushi>
<duanzhu>符勿切，十五部。</duanzhu>
</t>

<wh>嵍</wh>
<t>
<xushi>山名。</xushi>
<duanzhu>按，此篆許書本無，後人增之。許書果有是山，則當廁於山名之類矣。《顏氏家訓》：柏人城東有山，世或呼爲宣務山。予讀柏人城內漢桓帝時所立𥓓銘云「上有巏嵍」，王喬所仙，巏字遂無所出。嵍字依諸字書，卽旄𠀉之旄也；嵍字，《字林》一音忘付反，今依附俗名當音權務。《經典釋文》曰：《字林》有堥亡周反，一音毛，堥𠀉也；又有嵍亡附反，一音毛，亦云嵍𠀉也。據顏、陸之書，《字林》乃有嵍字，則許書之本無此顯然矣。旄𠀉見《詩》「《爾雅》曰「前高曰旄𠀉」，劉成國曰「如馬舉頭垂髦」。依《字林》，嵍𠀉卽旄𠀉，乃𠀉名，非山名也。</duanzhu>
<xushi>从山，敄聲。</xushi>
<duanzhu>亡遇切，古音在三部。</duanzhu>
</t>

<wh>嶢</wh>
<t>
<xushi>焦嶢，山高皃。</xushi>
<duanzhu>〈楊雄傳〉曰「泰山之高，不嶕嶢則不能浡滃雲而散歊蒸」，嶕古衹作焦。</duanzhu>
<xushi>从山，堯聲。</xushi>
<duanzhu>古僚切，二部。</duanzhu>
</t>

<wh>𡸤</wh>
<t>
<xushi>山𡺲也。从山，戕聲。</xushi>
<duanzhu>慈良切，十部。</duanzhu>
</t>

<wh>岊</wh>
<t>
<xushi>陬隅。</xushi>
<duanzhu>〈𨸏部〉曰「隅者，陬也；陬者，隅也」，《孟子》「虎負（⿱刀貝）嵎」，是知隅者，高山之卪也。嵎卽隅字。趙注曰：虎依陬而怒。</duanzhu>
<xushi>高山之卪也。</xushi>
<duanzhu>卪各本作節。今正。山之卪曰岊（⿱卪山），猶竹卪曰節、木卪曰科厄也。劉逵注〈吳都賦〉引此，謂之許氏記字。</duanzhu>
<xushi>从山卪。</xushi>
<duanzhu>會意，卪亦聲。子結切，十二部。</duanzhu>
</t>

<wh>崔</wh>
<t>
<xushi>大高也。</xushi>
<duanzhu>〈齊風〉「南山崔崔」〔傳〕曰：崔崔，高大也。此云大高，未知孰是。嵬下曰「山石崔嵬，高而不平也」，亦卽《毛傳》之土山戴石曰崔嵬也。</duanzhu>
<xushi>从山，隹聲。</xushi>
<duanzhu>聲字鉉無，今補。胙回切，十五部。按，小徐無此篆，大徐此篆在部末，非其次。《玉篇》亦本無崔字，於部末補之。疑許葢本無此。《莊子》「山林之畏隹」，隹卽今之崔也。但〈人部〉有催、手部有摧，則〈山部〉當有崔矣。</duanzhu>
</t>

<variants>文五十三<duanzhu>今刪（⿰刂）峯，則五十二。</duanzhu>	重四。</variants>

<wh>屾</wh>
<t>
<xushi>二山也。</xushi>
<duanzhu>此說義而形在是，如𤤴之例。</duanzhu>
<xushi>凡屾之屬皆从屾。闕。</xushi>
<duanzhu>此闕謂闕其讀若也。今音所臻切，恐是肊說。</duanzhu>
</t>

<wh>嵞</wh>
<t>
<xushi>會稽山也。</xushi>
<duanzhu>《左傳》「禹會諸矦於塗山，執玉帛者萬國」，〈魯語〉「昔禹致羣神於會稽之山，防風氏後至，禹殺而戮之」。二傳所說正是一事，故云嵞山卽會稽山。嵞、塗古今字，故今《左傳》作塗。〈封禪書〉云「管仲曰：禹封泰山，禪會稽」，《吳越春秋》曰「禹登茅山以朝羣臣，乃大會計，更名茅山爲會稽」，〈封禪書〉又云「秦幷天下，自殽以東名山五，大室、恒山、太山、會稽、湘山」，劉向〈上封事〉曰「禹葬會稽」。葢大禹以前名嵞山，大禹以後則名會稽山，故許以今名釋古名也。杜注《左傳》云「塗山在壽春東北」，非古說也。會稽山在今浙江省紹興府治東南十二里。</duanzhu>
<xushi>一曰九江當涂也，民俗㠯辛壬癸甲之日嫁娶。</xushi>
<duanzhu>一曰者，別一義，謂嵞山在九江當塗也。〈地理志〉「九江郡當塗」，應劭曰「禹所娶塗山氏國也」，〈郡國志〉「九江郡屬縣（⿰県系）有當塗、有平阿，平阿有塗山」。按，平阿本當塗地，漢當塗卽今安徽省鳳陽府懷遠縣（⿰県系），縣（⿰県系）東南有塗山，非今在江南太平府治之當塗也。〈咎繇謨〉曰「予創若時，娶于塗山，辛壬癸甲」，〔鄭注〕云「登用之年，始娶于塗山氏，三宿而爲帝所命治水」，《水經注》引《呂氏春秋》「禹娶塗山氏女，不以私害公，自辛至甲四日，復往治水，故江淮之俗以辛壬癸甲爲嫁娶日也。許云當塗民俗以辛壬癸甲之日嫁娶，正與《呂覽》合，鄭注《尚書》亦同《呂覽》「《尚書》辛壬癸甲，言娶塗山所歷之四日也」。縣（⿰県系）之名當塗者，葢以嵞山得名。嵞、塗古今字。</duanzhu>
<xushi>从屾，余聲。</xushi>
<duanzhu>同都切，五部。</duanzhu>
<xushi>〈虞書〉曰：予娶嵞山。</xushi>
<duanzhu>〈咎繇謨〉文。合二句爲一句，如東方昌矣之類。此證後說也。</duanzhu>
</t>
<variants>文二。</variants>

<wh>屵</wh>
<t>
<xushi>岸高也。</xushi>
<duanzhu>屵之言䡾䡾然也。《廣韵》：高山狀。</duanzhu>
<xushi>从山、厂，厂亦聲。</xushi>
<duanzhu>五葛切，十四十五部。</duanzhu>
<xushi>凡屵之屬皆从屵。</xushi>
</t>

<wh>岸</wh>
<t>
<xushi>水厓洒而高者。</xushi>
<duanzhu>各本無洒字，今依《爾雅》補。〈釋𠀉〉曰「望厓洒而高岸，夷上洒下不漘」，李巡曰「夷上，平上；洒下，陗下──故名漘」，孫炎曰「平上陗下故名曰漘。不者，葢衍字」。據李孫之釋漘，則知李孫之釋岸亦必曰陗下而高上也。陗下者，謂其體斗陗平上；高上者，謂其顚有崔嵬平坦之不同。嵬下曰「高不平也」，對夷上言也。洒釋爲陗者，洒卽陖之假借，二字古音同。〈𨸏部〉曰「陖者，陗高也；陗者，陖也。凡斗立不可上曰陗」。《詩》新臺有洒〔傳〕曰：洒，高峻也。峻同陖。郭景純昧於其義，乃釋高曰陖──陖非高之謂也；釋洒曰水深──水之深淺，何與於厓，不得冠以望厓矣。《爾雅》言厓、許言水厓者，申《爾雅》之說，別於山邊之厓也。〈衞風〉「淇則有岸」、〈小雅〉「高岸爲谷〕，其本義也。〈大雅〉誕先登于岸〔傳〕曰「岸，高位也」，其引伸之義也。箋云「岸，訟也」，〈小雅〉小宛〔傳〕曰「岸，訟也」，此皆借岸爲犴獄字也。</duanzhu>
<xushi>从屵，干聲。</xushi>
<duanzhu>五旰切，十四部。</duanzhu>
</t>

<wh>崖</wh>
<t>
<xushi>高邊也。</xushi>
<duanzhu>〈辵部〉曰「邊，行垂崖也」，〈土部〉曰「垂者，遠邊也」。按，垂爲遠邊，崖爲高邊，邊之義謂行於此二者，此二者因名邊矣。其字从屵也，故爲高邊。</duanzhu>
<xushi>从屵，圭聲。</xushi>
<duanzhu>五佳切，十六部。此與〈厂部〉之厓義別。</duanzhu>
</t>

<wh>嵟</wh>
<t>
<xushi>高也。</xushi>
<duanzhu>《玉篇》曰：亦作陮。按，〈𨸏部〉曰「陮隗，高也」，義同字異。</duanzhu>
<xushi>从屵，隹聲。</xushi>
<duanzhu>都回切，十五部。《玉篇》徒罪切。</duanzhu>
</t>

<wh><img src="442A-01">𡺮</img></wh>
<t>
<xushi>𡹔也。</xushi>
<duanzhu>《列子．黃帝篇》「目所偏視，晉國爵之；口所偏肥，晉國黜之」，殷敬順《釋文》云「肥，皮美切」，《說文》、《字林》皆作𡺮，又作圮，皆毁也。按，古肥與非通，口所偏肥，猶云口所偏非耳，不必援此也。𡺮與圮亦<pb n="447"/>非一字。</duanzhu>
<xushi>从屵，肥（⿰肉⿴㔾丶（⿰月⿴㔾丶））聲。</xushi>
<duanzhu>符鄙切，十五部。</duanzhu>
</t>

<wh>嶏</wh>
<t>
<xushi>𡹔聲。从屵，配聲，讀若費。</xushi>
<duanzhu>蒲𣳚切，十五部。按，此葢卽𡺮之或體耳，《玉篇》有𡺮無嶏可證。《廣韵》𠊓佩切。</duanzhu>
</t>

<variants>文六。</variants>

<wh>广</wh>
<t>
<xushi>因厂爲屋也。</xushi>
<duanzhu>厂各本作广，誤。今正。厂者，山石之厓巖，因之爲屋，是曰广。《廣韵》𤥎、儼二韵及《昌黎集注》皆作因巖可證。因巖卽因厂也。</duanzhu>
<xushi>从厂。</xushi>
<duanzhu>各本無此二字，今補。</duanzhu>
<xushi>象對刺高屋之形。</xushi>
<duanzhu>刺各本作剌。今正。讀七亦切，謂對面高屋森聳上刺也。首畫象巖上有屋。</duanzhu>
<xushi>凡广之屬皆从广，讀若儼然之儼。</xushi>
<duanzhu>魚儉切，八部。</duanzhu>
</t>

<wh>府</wh>
<t>
<xushi>文書臧也。</xushi>
<duanzhu>文書所藏之處曰府，引伸之爲府史胥徒之府。《周禮》「府六人，史十有二人」〔注〕云：府治藏，史掌書者。又〈大宰〉「以八法治官府」〔注〕云：百官所居曰府。</duanzhu>
<xushi>从广，付聲。</xushi>
<duanzhu>方矩切，古音在四部。</duanzhu>
</t>

<wh>廱</wh>
<t>
<xushi>天子饗㱃辟廱。</xushi>
<duanzhu>饗飮謂〈鄕飮〉酒也。〈食部〉曰「饗者，鄕人飮酒也；辟廱者，天子之學也，在郊」。《禮記．文王世子》曰「凡大合樂，必遂養老。天子視學，設三老、五更、羣老之席位焉」〔注〕云「以〈鄕飮〉酒禮言之，席位之處，則三老如賔、五更如介、羣老如衆賔，必也」。又云「遂養老者，用大合樂之明日也，〈鄕飮〉酒、鄕射之禮明日乃息。司正徴唯所欲，以吿於先生君子可也。是養老之象類，是則天子養老之禮，卽〈鄕飮〉酒之禮」。〈水部〉泮下曰「諸侯鄕射之宫，鄕謂〈鄕飮〉酒，射謂鄕射」。〈魯頌〉泮宫〔箋〕云「在泮飮酒者，徵先生君子與之行飮酒之禮，而因以謀事也；永錫難老者，長賜之冣壽考，如〈王制〉所云八十月吿存，九十日有秩也」。是則天子諸侯養老，皆用〈鄕飮〉酒禮。《韓詩》說「辟廱，所以教天下，春射、秋饗，尊事三老、五更」，許但云饗飮者，舉〈鄕飮〉以該鄕射也。〈大雅〉曰「於樂辟廱」〔毛傳〕曰：辟廱，水旋𠀉如璧以節觀者也。〈魯頌〉〔傳〕曰「天子辟廱，諸侯泮宮」，《五經異義》。《公羊》說「天子三，諸侯二」，天子有靈臺以觀天文，有時臺以觀四時施化，囿臺觀鳥獸魚鼈；諸侯當有時臺、囿臺。諸侯卑，不得觀天文，無靈臺──皆在國之東南二十五里。東南少陽用事，萬物著見。用二十五里者，吉行五十里，朝行暮反也」。《韓詩》說「辟雝者，天子之學；圎如璧，壅之以水」。示圎言辟，取辟有德。不言辟水言辟雝者，取其廱和也，所以教天下，春射、秋饗，尊事三老、五更。在南方七里之內，立明堂於中。五經之文所藏處，葢以茅草，取其潔淸也。左氏說「天子靈臺在太廟之中，壅之靈沼，謂之辟廱；諸侯有觀臺亦在廟中──皆以望嘉祥也」。《毛詩》說「靈臺下足以監視。靈者，精也──神之精明稱靈，故稱臺曰靈臺，稱囿曰靈囿，沼曰靈沼」。謹按，《公羊傳》、《左氏》說皆無明文。說各無以正之，玄之聞也。《禮記．王制》「天子命之教，然後爲學，（小學）在公宮之左，大學在郊。天子曰辟廱，諸侯曰泮宮。天子將出征，受命於祖，受成於學，出征執有罪；反，釋奠於學，以訊馘吿。然則太學卽辟廱也。《詩頌．泮水》云「既作泮宮，淮夷攸服；矯矯虎臣，在泮獻馘。淑問如皋陶，在泮獻囚」，此復與辟廱同義之證也。〈大雅．靈臺〉一篇之《詩》，有靈臺、有靈囿、有靈沼、有辟廱。其如是也，則辟廱及三靈皆同處在郊矣。囿也、沼也同言靈，於臺下爲囿爲沼。可知小學在公宮之左，大學在西郊。王者相變之宜，衆家之說各不昭晢，當然於郊差近之耳，在廟則遠矣。〈王制〉與《詩》，其言察察，亦足以明之矣。</duanzhu>
<xushi>从广，雝聲。</xushi>
<duanzhu>於容切，九部。</duanzhu>
</t>

<wh>庠</wh>
<t>
<xushi>禮官養老，夏曰校，殷曰庠，周曰序。</xushi>
<duanzhu>《孟子．滕文公篇》曰：夏曰校，殷曰序，周曰庠。《史記．儒林傳》同。《漢書．儒林傳》則云：夏曰校，殷曰庠，周曰序。許同《漢書》「疑今《孟子》、《史記》有誤。《孟子》曰：庠者，養也。</duanzhu>
<xushi>从广，𦍋聲。</xushi>
<duanzhu>似陽切，十部。</duanzhu>
</t>

<wh>廬</wh>
<t>
<xushi>寄也。秋冬去，春夏居。</xushi>
<duanzhu>〈大雅〉于時廬旅〔毛傳〕曰：廬，寄也。〈小雅〉中田有廬〔箋〕云：中田，田中也。農人作廬焉，以便其田事。春秋宣十五年《公羊傳》〔注〕曰：一夫受田百畝，公田十畝，廬舍二畝半，凡爲田一頃十二畝半，八家而九頃，共爲一井。在田曰廬，在邑曰里。春夏出田，秋冬入𠈃城郭。漢〈食貨志〉曰：一井，八家共之，各受私田百畝，公田十畝，是爲八百八十畮；餘二十畮，以爲廬舍。在野曰廬，在邑曰里。春令民畢（）出在壄，冬則畢（）入。其《詩》曰「四之日舉止，同我婦子，𩝉彼南畮」。又曰「十月蟋蟀入我牀下，嗟（⿰口⿱艹�）我婦子，聿爲改歲，入此室處」。所以順陰陽，僃寇賊，習禮文也。《孟子》曰「五畝之宅」〔趙注〕：廬井，邑居各二畝半以爲宅，冬入𠈃城二畝半，故爲五畝也。按，許意，廬與下文廛義互相足。在野曰廬，在邑曰廛，皆二畝半也。引伸之，凡寄居之處皆曰廬。《周禮》「十里有廬，廬有飮食」，《左傳》「立戴公以廬於曹，吾儕小人，皆有闔廬，以避燥溼寒暑」，皆是！。</duanzhu>
<xushi>从广，盧聲。</xushi>
<duanzhu>古亦與盧相假借。力居切，五部。</duanzhu>
</t>

<wh>庭</wh>
<t>
<xushi>宮中也。</xushi>
<duanzhu>下文曰中庭，則此當曰中宮，俗倒之耳。中宮，宮之中，如《詩》之中林，林中也。〈廴部〉曰：廷，中朝也。朝不屋，故不从广。宮者，室也，室之中曰庭。《詩》曰：殖殖其庭。曰：子有廷內。曰：洒掃庭內。〈檀弓〉「孔子哭子路於中庭」，注曰：寢，中庭也。凡經有謂堂下爲庭者，如三分庭一在南，正當作廷，爲義相近。《爾雅》〈釋詁〉，《詩》〈大田〉、〈韓奕〉、〈閔予小子〉〔傳〕曰「庭，直也」，引伸之義也。庭者，正直之處也。</duanzhu>
<xushi>从广，廷聲。</xushi>
<duanzhu>特丁切，十一部。</duanzhu>
</t>

<wh><img src="443B-01">𢊺</img></wh>
<t>
<xushi>中庭也。</xushi>
<duanzhu>中庭者，庭之中也。〈月令〉「中央土，其祀中𩅸」〔注〕曰「中𩅸，猶中室也」。古者複穴，是以名室爲𩅸。《正義》引庾蔚之云：複者，謂地上累土爲之；穴則穿地也──複、穴皆開其上取明，故雨𩅸之，是以後因名室爲中𩅸也。按，《釋名》曰：室中央曰中𩅸。古者𥨍穴後室之（句），𩅸當今之棟下直室之中。古者𩅸下之處也。〈月令〉、《呂覽》，鄭、劉（⿰⿱金刂）皆作中𩅸；許則𩅸謂屋水流，𢊺謂中室。畫分二字，葢既有宮室以後，則𩅸在屋垂，而屋中謂之𢊺以存古。〈釋宮〉曰「杗𢊺謂之梁」，葢言室內之制，賦家所謂藻井。其是與！</duanzhu>
<xushi>从广，畱聲。</xushi>
<duanzhu>力救切，三部。</duanzhu>
</t>

<wh>庉</wh>
<t>
<xushi>樓牆也。</xushi>
<duanzhu>樓者，重屋也。</duanzhu>
<xushi>从广，屯聲。</xushi>
<duanzhu>徒損切，十三部。</duanzhu>
</t>

<wh>庌</wh>
<t>
<xushi>廡也。从广，牙聲。</xushi>
<duanzhu>五下切，古音在五部。</duanzhu>
<xushi>《周禮》曰：夏庌馬。</xushi>
<duanzhu>〈夏官．圉師〉職文注曰：故書庌爲訝。鄭司農云「當爲庌」，玄謂「庌，廡也。廡所以庇馬涼也」。按，許亦用仲師說。</duanzhu>
</t>

<wh>廡</wh>
<t>
<xushi>堂周屋也。</xushi>
<duanzhu>各本作堂下，元應引作堂周屋曰廡，今從之。《釋名》曰：大屋曰廡，幽冀人謂之庌。說與許異。許謂堂之四𠣘爲屋也。〈洪範〉、〈晉語〉蕃廡皆假廡爲𣟒（⿱大𣚨）也。</duanzhu>
<xushi>从广，𣟒（⿱大𣚨）聲。</xushi>
<duanzhu>文甫切，五部。</duanzhu>
</t>

<wh><img src="443B-02">𢋑</img></wh>
<t>
<xushi>籒文从舞。</xushi>
<duanzhu>舞聲。</duanzhu>
</t>

<wh>㢚</wh>
<t>
<xushi>廡也。从广，虜聲，讀若鹵。</xushi>
<duanzhu>郞古切，五部。</duanzhu>
</t>

<wh>庖</wh>
<t>
<xushi>廚也。</xushi>
<duanzhu>〈王制〉「三爲充君之庖」，注曰：庖，今之廚也。《周禮．庖人》注曰：庖之言苞也。苞裹肉曰苞苴。</duanzhu>
<xushi>从广，包聲。</xushi>
<duanzhu>薄交切，古音在三部。</duanzhu>
</t>

<wh>廚</wh>
<t>
<xushi>庖室也。</xushi>
<duanzhu>室各本作屋，今依《御覽》。</duanzhu>
<xushi>从广，尌聲。</xushi>
<duanzhu>直株切，古音在四部。</duanzhu>
</t>

<wh>庫</wh>
<t>
<xushi>兵車臧也。</xushi>
<duanzhu>此庫之本義也，引伸之凡貯物舍皆曰庫。</duanzhu>
<xushi>从車在广下。</xushi>
<duanzhu>會意，車亦聲。苦故切，五部。</duanzhu>
</t>

<wh>廏</wh>
<t>
<xushi>馬舍也。从广，㲃聲。</xushi>
<duanzhu>居又切，三部。</duanzhu>
<xushi>《周禮》曰：馬有二百十四匹爲𢋁，𢋁有僕夫。</xushi>
<duanzhu>四當爲六，字之誤也。〈夏官．校人〉曰「乘馬一師四圉，三乘爲皁，皁一趣馬；三皁爲𣪠，𣪠一馭夫；六𣪠爲廏，廏一僕夫；六廏成校，校有左右」，注曰：二耦爲乘，四匹也。自乘至廏，其數二百一十六匹。《易》乾爲馬，此應乾之策也。</duanzhu>
</t>

<wh><img src="444A-01">𠤙</img></wh>
<t>
<xushi>古文从九。</xushi>
<duanzhu>此从古文叀而九聲也。</duanzhu>
</t>

<wh>序</wh>
<t>
<xushi>東西牆也。</xushi>
<duanzhu>〈釋宮〉曰「東西牆謂之序」。按，堂上以東西牆爲介，《禮經》謂階上序端之南曰序南，謂正堂近序之處曰東序、西序。古假杼爲序。《尚書大傳》「天子賁庸，諸侯疏杼」〔鄭注〕云：牆謂之庸，杼亦牆也。李善《文選》注引《雒書天準聽》「天球河圖在東杼」。又，〈攵部〉曰「次弟謂之敘」，經傳多假序爲敘。《周禮》、《儀禮》序字注多釋爲次弟是也。又，〈周頌〉「繼序思不忘（⿱亾心）」〔傳〕曰「序，緒也」，此謂序爲緒之假借字。</duanzhu>
<xushi>从广，予聲。</xushi>
<duanzhu>徐呂切，五部。</duanzhu>
</t>

<wh>廦</wh>
<t>
<xushi>牆也。</xushi>
<duanzhu>與〈土部〉之壁音義同。</duanzhu>
<xushi>从广，辟聲。</xushi>
<duanzhu>比激切，十六部。</duanzhu>
</t>

<wh>廣</wh>
<t>
<xushi>殿之大屋也。</xushi>
<duanzhu>〈土部〉曰「堂，殿也」，《倉頡篇》曰「殿，大堂也」，《廣雅》曰「堂堭，合殿也」。殿謂堂無四壁。《漢書．胡建傳》注「無四壁曰堂皇」是也。覆乎上者曰屋，無四壁而上有大覆葢，其所通者宏遠矣，是曰廣，引伸之爲凡大之偁。《詩》〈六月〉、〈雝〉〔傳〕皆曰「廣，大也」。</duanzhu>
<xushi>从广，黃聲。</xushi>
<duanzhu>古晃切，十部。</duanzhu>
</t>

<wh>廥</wh>
<t>
<xushi>芻稾之臧也。</xushi>
<duanzhu>〈天官書〉「其南衆星曰廥積」，如淳《漢書注》曰「芻稾積爲廥也」，《史記正義》曰「芻稾六星在天苑西，主積稾草者」。</duanzhu>
<xushi>从广，會聲。</xushi>
<duanzhu>古外切，十五部。</duanzhu>
</t>

<wh>庾</wh>
<t>
<xushi>水漕倉也。</xushi>
<duanzhu>《漢書．孝文紀》應劭注同，謂水轉穀至而倉之也。</duanzhu>
<xushi>从广，臾聲。</xushi>
<duanzhu>以主切，古音在四部。</duanzhu>
<xushi>一曰倉無屋者。</xushi>
<duanzhu>無屋，無上覆者也。〈小雅．楚茨〉〔傳〕曰「露積曰庾」，〈甫田〉〔箋〕云「庾，露積穀也」，〈周語〉「野有庾積」〔韋注〕「庾，露積穀也」，《釋名》說同。胡廣《漢官解詁》云：在邑曰倉，在野曰庾。</duanzhu>
</t>

<wh>庰</wh>
<t>
<xushi>蔽也。</xushi>
<duanzhu>此與尸部之屛義同而所謂各異。此字从广，謂屋之隱蔽者也。《廣雅》曰「圊圂庰廁也」，《急就篇》曰「屛廁淸溷糞土壤」，屛與庰通，溷與圂通，圊與淸通。下文云「廁，淸也」，則庰亦謂廁。《戰國策》云「宋王鑄諸侯之象，使侍屛匽」，《周禮》〔注〕云「匽，路廁也」。</duanzhu>
<xushi>从广，幷聲。</xushi>
<duanzhu>必郢切，十一部。</duanzhu>
</t>

<wh>廁</wh>
<t>
<xushi>淸也。</xushi>
<duanzhu>淸、圊古今字。《釋名》曰「廁言人雜廁在上非一也」，或曰溷言溷濁也，或曰圊言至穢之處，宜常修治使潔淸也。按，凡云雜廁者，猶云溷雜。《急就篇》、《說文》敘皆曰「分別部居不雜廁」是也。古多假廁爲側，如《史記．張釋之傳》「北臨廁」、《漢書．汲黯傳》「上踞廁視之」是也。</duanzhu>
<xushi>从广，則聲。</xushi>
<duanzhu>初吏切，一部。</duanzhu>
</t>

<wh>廛</wh>
<t>
<xushi>二畝半也，一家之凥。</xushi>
<duanzhu>二各本作一，凥各本作居。今正。按，說巳見廬篆注，合漢〈食貨志〉、《公羊傳》〔何注〕、《詩》〈南山〉〔箋〕、《孟子》〈梁惠王篇〉〔趙注〕，知古者，在野曰廬，在邑曰里，各二畝半，趙注尤明。里卽廛也。《詩》〈伐檀〉〔毛傳〕曰：一夫之居曰廛。遂人。夫一廛。先鄭云：廛，居也。後鄭云：廛，城邑之居。〈載師〉「以廛里任國中之地」，後鄭云：廛里者，若今云邑居。廛，民居之區域也；里，居也。毛、鄭皆未明言二畝半，要其意同也；許於廬不曰二畝半，於廛曰二畝半，以錯見互足。</duanzhu>
<xushi>从广、里、八、土。</xushi>
<duanzhu>里者，凥也；八土猶分土也，亦謂八夫同井也──以四字會意。直連切，十四部。</duanzhu>
</t>

<wh>㡲</wh>
<t>
<xushi>屋牡瓦也。</xushi>
<duanzhu>牡，各本作牝；也，各本作下。今正。《廣韵》二十七刪（⿰刂）曰「屋牡瓦名」是也。屋瓦下載者曰牝，〈昌邑王傳〉之版瓦也；上覆者曰牡，《玉篇》「㼧，牡瓦也」。㼧，《廣雅》作㼿，今俗猶以圓而上覆之瓦曰𤭁。㡲之言似環也，㼧之言似筩也。</duanzhu>
<xushi>一曰維綱也。</xushi>
<duanzhu>〈糸部〉曰：縜，持綱紐也。㡲與縜音相近。</duanzhu>
<xushi>从广，𩰎省聲，讀若環。</xushi>
<duanzhu>戸關切，十四部。</duanzhu>
</t>

<wh>𢊕</wh>
<t>
<xushi>屋階中會也。</xushi>
<duanzhu>謂㒳階之中湊也。〈西京賦〉曰「刊層平堂，設切厓隒」，今之階隒石必長石居中，㒳邊鬬合，《篇》、《韵》皆作屋中會，無階字。非是。</duanzhu>
<xushi>从广，悤聲。</xushi>
<duanzhu>倉紅切，《廣韵》又作孔切。九部。</duanzhu>
</t>

<wh>㢋</wh>
<t>
<xushi>廣也。</xushi>
<duanzhu>上文殿之大屋曰廣矣，此廣則其引伸之義也。凡讀《說文》者，必知斯例而後無所庢。《廣雅》曰「㢋，大也」，今人曰侈斂，古字作㢋廉。</duanzhu>
<xushi>从广，侈聲。</xushi>
<duanzhu>尺氏切，古音在十七部。</duanzhu>
<xushi>《春秋國語》曰：俠溝而㢋我。</xushi>
<duanzhu>〈吳語〉「王孫雒曰：齊宋徐夷曰：吳既敗矣，將夾溝而㢋我」〔韋注〕：㫄擊曰㢋。按，㫄擊者，開拓自廣之意也；夾，古書多作俠。</duanzhu>
</t>

<wh>廉</wh>
<t>
<xushi>仄也。</xushi>
<duanzhu>此與廣爲對文，謂偪仄也。廉之言斂也，堂之邊曰廉。天子之堂九尺，諸侯七尺，大夫五尺，士三尺，堂邊皆如其高。賈子曰：廉遠地則堂高，廉近地則堂卑是也。堂邊有隅有棱，故曰廉。廉，隅也。又曰：廉，棱也，引伸之爲淸也、儉也、嚴利也。許以仄晐之。仄者，圻咢陖陗之謂。今之筭法謂邊曰廉，謂角曰隅。</duanzhu>
<xushi>从广，兼聲。</xushi>
<duanzhu>力兼切，七部。</duanzhu>
</t>

<wh>㢉</wh>
<t>
<xushi>開<pb n="449-2"/>張屋也。</xushi>
<duanzhu>謂屋之開張者也。</duanzhu>
<xushi>从广，秅聲。</xushi>
<duanzhu>宅加切，古音在五部。今字作䅊，殊誤。</duanzhu>
<xushi>濟陰有㢉縣（⿰県系）。</xushi>
<duanzhu>〈地理志〉「濟陰郡有秺」，孟康音妒──此古音也。</duanzhu>
</t>

<wh>龐</wh>
<t>
<xushi>高屋也。</xushi>
<duanzhu>謂屋之高者也，故字从广，引伸之爲凡高大之偁。〈小雅〉「四牡龐龐」〔傳〕曰：龐龐，充實也。</duanzhu>
<xushi>从广，龍聲。</xushi>
<duanzhu>薄江切，九部。《詩音義》鹿同反，徐扶公反。</duanzhu>
</t>

<wh>底</wh>
<t>
<xushi>山凥也。</xushi>
<duanzhu>凥各本譌作居。今正。山當作止，字之誤也。字从广，故曰止凥。《玉篇》曰「底，止也、下也」，《廣韵》曰「底，下也、止也」，皆本《說文》「〈釋詁〉曰「底，止也」，又曰「底，止；徯，待也」。〈晉語〉「戾久將底」〔注〕曰「底，止也」，《左傳．昭元年》「勿使有所壅閉湫底」〔服注〕「底，止也」，〔杜注〕「底，滯也」，〈楚語〉「夫民氣縱則底，底則滯」〔注〕曰「底，箸也」。按，底訓止，與〈厂部〉厎訓柔石，引伸之訓致也、至也迥別，俗書多亂之。〈小雅〉「伊于胡厎」〔箋〕云「厎，至也」，俗本多作胡底。</duanzhu>
<xushi>一曰下也。</xushi>
<duanzhu>下爲底，上爲葢，今俗語如是，與前一義相足。〈高唐賦〉曰「不見其底，虛聞松聲」，《列子》「無底之谷，名曰歸墟」。</duanzhu>
<xushi>从广，氐聲。</xushi>
<duanzhu>都禮切，十五部。按，〈釋詁〉「替、戾、底、厎、尼、定、曷、遏，止也」，《釋文》及《唐石經》不誤。郭注厎義見《詩》〔傳〕，謂靡所厎止。「伊于胡厎」〔傳〕曰「厎，至也」，郭又引《國語》「戾久將底」，此爲底字作注也。《釋文》底音丁禮反、厎音之視反，今薺旨二韵區別亦如是。</duanzhu>
</t>

<wh>庢</wh>
<t>
<xushi>礙止也。</xushi>
<duanzhu>〈石部〉曰：礙者，止也。凡庢礙當作此字。今俗作窒礙，非也。〈七發〉曰「發怒庢沓」，言水初發怒，礙止而涌沸也。又，右扶風有盩庢縣（⿰県系）。山曲曰盩，水曲曰庢。</duanzhu>
<xushi>从广，至聲。</xushi>
<duanzhu>陟栗切，十二部。</duanzhu>
</t>

<wh>廮</wh>
<t>
<xushi>安止也。从广，嬰聲。</xushi>
<duanzhu>於郢切，十一部。</duanzhu>
<xushi>鉅鹿有廮陶縣（⿰県系）。</xushi>
<duanzhu>〈地理志〉、〈郡國志〉同。</duanzhu>
</t>

<wh><img src="445A-01">𢇷</img></wh>
<t>
<xushi>舍也。</xushi>
<duanzhu>《詩》〈召南．甘棠〉曰「召伯所茇」，〔傳〕曰「茇，草舍也」。《周禮．大司馬》「中夏敎茇舍」，〔注〕云「茇讀如萊沛之沛。茇舍，草止之也。軍有草止之法」。按，許書〈艸部〉：茇，艸根也。此𢇷訓舍也，與毛、鄭說異，以其字从艸、从广別之耳。同音故義相因，茇、𢇷實古今字也。《毛傳》又云「草行曰跋」，跋卽茇之假借字。漢〈禮樂志〉「拔蘭堂」，拔，舍止也，卽茇之假借字。</duanzhu>
<xushi>从广，犮聲。</xushi>
<duanzhu>蒲撥切，十五部。</duanzhu>
<xushi>《詩》曰：召伯所𢇷。</xushi>
<duanzhu>此葢用三家《詩》字作𢇷，故與毛作茇訓草舍異。</duanzhu>
</t>

<wh>庳</wh>
<t>
<xushi>中伏舍。</xushi>
<duanzhu>謂高其兩㫄而中低伏之舍也。</duanzhu>
<xushi>从广，卑聲。</xushi>
<duanzhu>便俾切，十六部。</duanzhu>
<xushi>一曰屋卑。</xushi>
<duanzhu>卑各本作庳，今依《韵會》訂。《左傳》曰「宮室卑庳」，引伸之凡卑皆曰庳。《周禮》：其民豐肉而庳。</duanzhu>
<xushi>或讀若逋。</xushi>
<duanzhu>雙聲。</duanzhu>
</t>

<wh>庇</wh>
<t>
<xushi>蔭也。</xushi>
<duanzhu>蔭、艸侌也。引伸之爲凡覆庇之偁。〈釋言〉曰：庇、休，蔭也。</duanzhu>
<xushi>从广，比聲。</xushi>
<duanzhu>必至切，十五部。按，《周禮》〔注〕：庀，具也。《左傳》、《國語》亦有庀字，注或云具也、或云治也。攷《周禮故書》庀作比，許從故書，故《說文》無庀。</duanzhu>
</t>

<wh>庶</wh>
<t>
<xushi>屋下衆也。</xushi>
<duanzhu>諸家皆曰「庶，衆也」，許獨云屋下衆者，以其字从广也。〈釋言〉曰「庶，侈也」。侈，《鄭箋》作䏧，此引伸之義。又引伸之，〈釋言〉曰「庶，幸也」，《詩．素冠》〔傳〕同。又〈，釋言〉曰「庶幾，尚也〕。</duanzhu>
<xushi>从广、炗。</xushi>
<duanzhu>光取衆盛之意。商署切，五部。</duanzhu>
<xushi>炗，古文灮字。</xushi>
<duanzhu>見〈火部〉。</duanzhu>
</t>

<wh>庤</wh>
<t>
<xushi>儲置屋下也。</xushi>
<duanzhu>庤與偫音義同，云置屋下者，以其字从广也。〈周頌〉「庤乃錢鎛」〔傳〕曰：庤，具也。</duanzhu>
<xushi>从广，寺聲。</xushi>
<duanzhu>直里切，一部。</duanzhu>
</t>

<wh>廙</wh>
<t>
<xushi>行屋也。</xushi>
<duanzhu>行屋，所謂幄也。許書〈巾部〉無幄篆。《周禮》「帷幕幄帟」〔注〕云「四合象宮室曰幄，王所居之帳也」，〔疏〕引顏延之《纂要》「四合象官曰幄」。〈〈巾部〉〉曰「帳，張也」，〈木部〉曰「橦者，帳柱也」，帳有梁柱可移徙，如今之蒙古包之類。廙字本義如是，魏晉後用爲翼字，如魏丁廙字敬禮，是用爲小心翼翼字也。《篇》、《韵》皆曰「廙，敬也」。</duanzhu>
<xushi>从广，異聲。</xushi>
<duanzhu>與職切，一部。</duanzhu>
</t>

<wh>廔</wh>
<t>
<xushi>屋麗廔也。</xushi>
<duanzhu>麗廔讀如離婁二音，囧字下曰「窻牖麗廔闓明也」。〈長門賦〉、〈靈光殿賦〉皆作離樓，謂在屋、在牆囱牖穿通之皃。《玉篇》作蠡廔。</duanzhu>
<xushi>从广，婁聲。</xushi>
<duanzhu>洛矦切，四部。</duanzhu>
<xushi>一曰所㠯穜也。</xushi>
<duanzhu>所㠯二字各本奪，今補。穜，之用切，謂以廔貯穀，播穜於地也。〈木部〉曰「𣒃，穜樓也」，《廣韵》「耬，種具也」，皆卽廔字。</duanzhu>
</t>

<wh>㢈</wh>
<t>
<xushi>屋從上傾下也。</xushi>
<duanzhu>㢈之下推也。</duanzhu>
<xushi>从广，隹聲。</xushi>
<duanzhu>都回切，十五部。</duanzhu>
</t>

<wh>廢</wh>
<t>
<xushi>屋頓也。</xushi>
<duanzhu>頓之言鈍，謂屋鈍置無居之者也，引伸之凡鈍置皆曰廢。《淮南》〈覽冥訓〉「四極廢」〔高注〕「廢，頓也」。古謂存之爲置，棄之爲廢；亦謂存之爲廢，棄之爲置。《公羊傳》曰「去其有聲者，廢其無聲者」〔鄭〕曰「廢，置也」。于去聲者爲廢，謂廢畱不去也。《左傳》「廢六關」，王肅〈家語〉作「置六關」。《淮南子》「舜葬蒼梧，不變其肆」〔高注〕「不煩巿井之所廢」，《莊子》曰「廢一於堂，廢一於室」。〈仲尼弟子列傳〉「子貢好廢居，與時轉貨」，〈貨殖列傳〉作「廢箸鬻財」〔徐廣〕曰「箸猶居也，讀如貯」。廢之爲置，如徂之爲存、苦之爲快、亂之爲治、去之爲藏。</duanzhu>
<xushi>从广，發聲。</xushi>
<duanzhu>方肺切，十五部。古可入聲。</duanzhu>
</t>

<wh>庮</wh>
<t>
<xushi>久屋朽木。</xushi>
<duanzhu>朽同<pb n="450-2"/>㱙。見〈歹部〉「《周禮．內饔》「牛夜鳴則庮」，先鄭云「庮，朽木臭也」；〈內則〉〔鄭注〕云「庮，惡臭也」，引《春秋傳》一薫一庮。許說同先鄭。久屋而後有朽木，故字从广。</duanzhu>
<xushi>从广，酉聲。</xushi>
<duanzhu>與久切，三部。</duanzhu>
<xushi>《周禮》曰：牛夜鳴則庮，臭如朽木。</xushi>
</t>

<wh>廑</wh>
<t>
<xushi>少劣之凥。</xushi>
<duanzhu>凥，舊作居，誤。今正。少劣之居故从广，引伸之義與〈人部〉之僅同。古多用廑爲僅，亦用爲勤字。《文選》．長楊賦》〔注〕引《古今字詁》曰：厪，今勤字。</duanzhu>
<xushi>从广，堇聲。</xushi>
<duanzhu>巨斤切，十三部。</duanzhu>
</t>

<wh>廟</wh>
<t>
<xushi>尊先祖皃也。</xushi>
<duanzhu>尊其先祖而以是儀皃之，故曰宗廟。諸書皆曰「廟，皃也」，〈祭法〉〔注〕云：「廟之言皃也。宗廟者，先祖之尊皃也。」古者，廟以祀先祖，凡神不爲廟也；爲神立廟者，始三代以後。</duanzhu>
<xushi>从广，朝聲。</xushi>
<duanzhu>聲字葢衍。古文从苗爲形聲；小篆从广、朝，謂居之與朝廷同尊者，爲會意。眉召切，二部。</duanzhu>
</t>

<wh>庿</wh>
<t>
<xushi>古文。</xushi>
<duanzhu>見《禮經》十七篇。凡十七篇皆作庿，注皆作廟。</duanzhu>
</t>

<wh>㡹</wh>
<t>
<xushi>人相依，㡹也。从广，且聲。</xushi>
<duanzhu>子余切，五部。按《篇》、《韵》皆七賜切，則與且聲不相應；《廣雅》無㡹有㢀，音七賜切；《玉篇》㡹字亦不次於援引《說文》之處──疑許本無㡹。</duanzhu>
</t>

<wh><img src="446A-01">𢉥</img></wh>
<t>
<xushi>屋迫也。</xushi>
<duanzhu>𢉥之<pb n="450-3"/>言遏也。</duanzhu>
<xushi>从广，曷聲。</xushi>
<duanzhu>於歇切，十五部。</duanzhu>
</t>

<wh>㡿</wh>
<t>
<xushi>卻屋也。</xushi>
<duanzhu>卻屋者，謂開拓其屋使廣也；與上屋迫成反對。《廣韵》引作卻行也，非是。卻屋之義引伸之爲𢇛逐、爲充𢇛。〈魏都賦〉注引《倉頡》曰「𢇛，廣也」。又引伸爲指𢇛。《穀梁．僖五年》傳曰「目晉矦𢇛殺」是也。</duanzhu>
<xushi>从广，屰聲。</xushi>
<duanzhu>《廣韵》引無聲字，非是。昌石切，古音在五部。俗作厈、作斥，幾不成字。</duanzhu>
</t>

<wh>廞</wh>
<t>
<xushi>陳輿服於庭也。</xushi>
<duanzhu>《周禮故書》廞爲淫，鄭司農云「淫讀爲廞」。廞，陳也。許說同先鄭。〈釋詁〉曰「廞，興也」，後鄭注《周禮》云「廞，興也」，興作之說同《爾雅》「按，易淫爲廞，古音同在七部也；釋廞爲興，古六部、七部合音也。</duanzhu>
<xushi>从广，欽聲，讀若歆。</xushi>
<duanzhu>許今切，七部。</duanzhu>
</t>

<wh>廫</wh>
<t>
<xushi>空虛也。从广，膠聲。</xushi>
<duanzhu>此今之寥字。洛蕭切，古音在三部。</duanzhu>
</t>

<variants>文四十九，重三。</variants>

<wh>厂</wh>
<t>
<xushi>山石之厓巖，人可凥。</xushi>
<duanzhu>凥，舊作居。今正。厓，山邊也；巖者，厓也。人可居者，謂其下可居也；屋其上則謂之广。</duanzhu>
<xushi>象形。</xushi>
<duanzhu>謂象嵌空可居之形。呼旱切，十四部。</duanzhu>
<xushi>凡厂之屬皆从厂。</xushi>
</t>

<
<wh>厈</wh>
<t>
<xushi>籒文从干。</xushi>
<duanzhu>象形而从干聲。</duanzhu>
</t>

<
<wh>厓</wh>
<t>
<xushi>山邊也。</xushi>
<duanzhu>高邊則曰崖。</duanzhu>
<xushi>从厂，圭聲。</xushi>
<duanzhu>五佳切，十六部。</duanzhu>
</t>

<
<wh>厜</wh>
<t>
<xushi>𠪪㕒。</xushi>
<duanzhu>逗。</duanzhu>
<xushi>山顚也。</xushi>
<duanzhu>顚者，頂也。俗造巓字，〈唐風〉作「首陽之巓」，謬甚。〈釋山〉曰「崒者，𠪪㕒」，又作𠪉𠩙，又作嵳峩。許書釋嵳峩曰山皃，釋𠪪㕒曰山頂，不曰同字也。</duanzhu>
<xushi>从厂，𡍮聲。</xushi>
<duanzhu>𡛷宜切，古音在十七部。</duanzhu>
</t>

<wh>㕒</wh>
<t>
<xushi>𠪪㕒也。从厂，義聲。</xushi>
<duanzhu>魚爲切，古音在十七部。</duanzhu>
</t>

<wh>𠪚</wh>
<t>
<xushi>崟也。</xushi>
<duanzhu>崟者，山之岑崟也。</duanzhu>
<xushi>一曰地名。</xushi>
<duanzhu>葢《公羊傳》「殽之嶔巖」是也。嶔葢卽𠪚字。</duanzhu>
<xushi>从厂，𣪏聲。</xushi>
<duanzhu>魚音切，古音在八部。𣜩（⿰⿱士示⿱又米）作𠪚。</duanzhu>
</t>

<wh>厬</wh>
<t>
<xushi>仄出泉也。</xushi>
<duanzhu>〈小雅〉「有洌氿泉」，〈釋水〉曰「氿泉穴出」。穴出，仄出也。《毛傳》「側出曰氿泉」。按，側出泉之字，《詩》、《爾雅》作氿，許作厬；水醮之字，今《爾雅》作厬，許作氿──正互相易。〈水部〉氿篆下引《爾雅》水醮曰氿，則知許所據與今本絕異。水厓枯土爲氿字，側出泉當作厬字矣。</duanzhu>
<xushi>从厂，晷聲，讀若軌。</xushi>
<duanzhu>居洧切，古音在三部，讀如九；氿亦讀如九──是以二字通用。</duanzhu>
</t>

<wh>厎</wh>
<t>
<xushi>柔石也。</xushi>
<duanzhu>柔石，石之精細者。鄭注〈禹貢〉曰「厲，摩刀刃石也」。精者曰砥。《尚書大傳》「其桷，天子斲其材而礱之，加密石焉」，〔注〕曰「礱，厲之也」。密石，砥之也。按，厎者，砥之正字，後人乃謂砥爲正字。厎與砥異用，强爲分別之過也。厎之引伸之義爲致也、至也、平也。有假借耆字爲之者，如〈周頌〉「耆定爾功」〔傳〕曰「耆，致也」，是也。</duanzhu>
<xushi>从厂，氐聲。</xushi>
<duanzhu>職雉切，十五部。按，此字从氐聲。俗从氏，誤也。古音氏聲在十六部，氐聲在十五部，不容稍誤。唐以來知此者鮮矣。《五經文字》石刻譌作厎，少一畫，不可從。顧亭林〈與潘次耕書〉，分別𠨿厎不同義，不知古無从氏之厎。厎與底爭首筆之有無，末筆則從同也。厎與底音義均別，〈广部〉詳之。</duanzhu>
</t>

<wh>砥</wh>
<t>
<xushi>厎，或从石。</xushi>
<duanzhu>今字用此，而厎之本義廢矣。《毛詩．大東》「周道如砥」，《孟子》作厎。</duanzhu>
</t>

<wh><img src="446B-01">𠪄</img></wh>
<t>
<xushi>旱石也。</xushi>
<duanzhu>旱石者，剛於柔石者也。〈禹貢〉「厲砥砮丹」，〈大雅〉「取厲取鍛」，引伸之義爲作也。見〈釋詁〉。又，危也。見〈大雅．民勞〉〔傳〕、虞注《周易》。又，烈也。見〈招䰟〉王注。俗以義異，異其形，凡砥厲字作礪，凡勸勉字作勵，惟嚴厲字作厲，而古引伸假借之法隱矣。凡經傳中有訓爲惡、訓爲病、訓爲鬼（⿱田⿺儿厶）者，謂厲卽癘之假借也；訓爲遮列者，謂厲卽迾之假借也，《周禮》之厲禁是也；有訓爲涉水者，謂厲卽濿之假借，如《詩》「深則厲」是也；有訓爲帶之𡍮者，如〈都人士〉「𡍮帶而厲」〔傳〕謂厲卽烈之假借也──烈，餘也。</duanzhu>
<xushi>从厂，𧍣省聲。</xushi>
<duanzhu>按，《說文》萬（swjz001.png）與𧍣（swjz002.png）篆形絕異，厲从𧍣省聲，則字當作𠪄；而𣜩（⿰⿱士示⿱又米）體𧍣作蠆、𠪄作厲。皆从萬，非也。後人以𣜩（⿰⿱士示⿱又米）改篆，則又篆皆从萬矣。漢𣜩（⿰⿱士示⿱又米）存者，作𧓵、作𧓽可𦒱也。今篆體及說解皆正。力制切，十五部。</duanzhu>
</t>

<wh><img src="447A-01">𠪿</img></wh>
<t>
<xushi>或不省。</xushi>
<duanzhu>今各本篆从萬下虫，非是；漢人𣜩（⿰⿱士示⿱又米）多作𠪿，不省。</duanzhu>
</t>

<wh>厥</wh>
<t>
<xushi>發石也。</xushi>
<duanzhu>發石，故从厂。引伸之凡有撅發皆曰厥。《山海經》曰「相桺之所抵厥」，郭云「抵，觸；厥，掘也」；《孟子》「若𡹔厥角稽首」，趙云「厥角者，叩頭以額角犀撅地也」。晉灼注《漢書》曰「厥，猶豎也。叩頭則額角豎」。按，厥角者，謂額角如有所發。〈角部〉𧤼（⿸厂⿱欮角）下云「角有所觸發」是也。以上皆厥之本義。若〈釋言〉曰「厥，其也」，此假借也。假借盛行而本義廢矣。</duanzhu>
<xushi>从厂，欮聲。</xushi>
<duanzhu>欮，或瘚字，舉形聲該會意也。俱月切，十五部。</duanzhu>
</t>

<wh>厱</wh>
<t>
<xushi>厱諸。</xushi>
<duanzhu>逗。</duanzhu>
<xushi>治玉石也。</xushi>
<duanzhu>《淮南．說山訓》「玉待礛諸而成噐」〔高注〕曰：「礛諸，攻玉之石」。礛卽厱字也。《廣韵》曰「礛䃴，靑礪」。</duanzhu>
<xushi>从厂，僉聲。</xushi>
<duanzhu>魯甘切，七部。高誘曰：礛讀曰廉氏之廉。</duanzhu>
<xushi>讀若籃。</xushi>
</t>

<wh>厤</wh>
<t>
<xushi>治也。</xushi>
<duanzhu>〈甘部〉𤯍下云「从甘、厤」。厤者，調也。按，調和卽治之義也。厤从秝。秝者，稀疏適秝也。</duanzhu>
<xushi>从厂，秝聲。</xushi>
<duanzhu>郞擊切，十六部。</duanzhu>
</t>

<wh><img src="447A-02">𠪙</img></wh>
<t>
<xushi>石利也。</xushi>
<duanzhu>謂石銳也。《漢書．馮奉世傳》「噐不犀利」〔如淳〕曰「今俗刀兵利爲犀」，後漢〈張衡傳〉犀舟注同。按，石之利，如砮、砭、厎、厲、厝是也。犀與𠪙雙聲，假借石利之義，引伸之凡利皆曰𠪙。犀，宋本《漢書》作屖。</duanzhu>
<xushi>从厂，異聲，讀若枲。</xushi>
<duanzhu>胥里切，一部。</duanzhu>
</t>

<wh>㕆</wh>
<t>
<xushi>美石也。从厂，古聲。</xushi>
<duanzhu>矦古切，五部。《廣韵》又當古切。</duanzhu>
</t>

<wh>厗</wh>
<t>
<xushi>唐厗石也。</xushi>
<duanzhu>四字句。唐厗雙聲字，石名也。《廣韵》、《齊韵》、《《唐韵》》皆作磄厗。又曰「鎕銻，火齊也」，《玉篇》曰「厗，古銻字」。</duanzhu>
<xushi>从厂，屖省聲。</xushi>
<duanzhu>杜兮切，十五部。按，屖固辛聲，然則厗亦辛聲也，葢古辛亦讀如今西。</duanzhu>
</t>

<wh>㕇</wh>
<t>
<xushi>石聲也。</xushi>
<duanzhu>謂石𡹔之聲。〈吳都賦〉曰「拉擸雷硍，崩巒弛岑」，拉卽㕇字也。《玉篇》曰「㕇亦拉字」。拉者，折也；柆，木折也。</duanzhu>
<xushi>从厂，立聲。</xushi>
<duanzhu>盧荅切，七部。</duanzhu>
</t>

<wh><img src="447A-03">𠩫</img></wh>
<t>
<xushi>石地惡也。</xushi>
<duanzhu>《集韵》、《類篇》皆曰「䃒（⿰石⿳一⿵丅）𠩫，石地」。按〈石部〉曰：䃒（⿰石⿳一⿵丅），石地惡也，二篆曡韵。</duanzhu>
<xushi>从厂，皃聲。</xushi>
<duanzhu>五厤切，十六部。</duanzhu>
</t>

<wh>㕋</wh>
<t>
<xushi>石地也。</xushi>
<duanzhu>㕋者，堅閉之意。</duanzhu>
<xushi>从厂，金聲，讀若紟。</xushi>
<duanzhu>巨今切，七部。</duanzhu>
</t>

<wh>㕊</wh>
<t>
<xushi>石閒見也。</xushi>
<duanzhu>閒讀去聲。閒見，謂突兀忽見。〈人部〉俔下云「閒見」是也。㕊，史假逋字爲之。《魏書》、《北史》〈溫子昇傳〉皆云「子昇詣梁客館，不修容止。謂人曰：《詩》章易作，逋峭難爲」，字當作㕊。《廣韵》引《字林》云「峬峭，好形皃也」，峬卽㕊之𣜩（⿰⿱士示⿱又米）變。凡字書因時而作，故《說文》㕊，《字林》作峬。《說文》衹有殷、《字林》有黫，近世波俏之語，又音字之遷移也。</duanzhu>
<xushi>从厂，甫聲，讀若？。</xushi>
<duanzhu>芳無切，五部。</duanzhu>
</t>

<wh>厝</wh>
<t>
<xushi>厝石也。</xushi>
<duanzhu>各本作厲石。今正。〈小雅．鶴鳴〉曰「他山之石，可以爲錯」〔傳〕曰「錯，錯石也（今本少一錯字），可以琢玉。舉賢用滯，則可以治國」。下章曰「他山之石，可以攻玉」〔傳〕曰「攻，錯也」。錯，古作厝。厝石，謂石之可以攻玉者。《爾雅》「玉曰琢之」。玉至堅，厝石如今之金剛鑽之類，非厲石也。假令是厲石，則當次厎、厲二篆之下，而不當次此矣。〈金部〉鑢下云「錯銅鐵也」。錯亦當作厝，謂剗磢之。</duanzhu>
<xushi>从厂，昔聲。</xushi>
<duanzhu>蒼各切；又，七互切，五部。按，許書厝與措、錯義皆別，而古多通用。如抱火厝之積薪之下，假厝爲措也。</duanzhu>
<xushi>《詩》曰：佗山之石，可㠯爲厝。</xushi>
</t>

<wh>厖</wh>
<t>
<xushi>石大也。</xushi>
<duanzhu>石大其本義也，引伸之爲凡大之偁，〈釋詁〉曰「厖，大也」，《左傳》「民生敦厖」、〈周語〉「敦厖純固」是也。又，引伸之爲厚也，〈商頌〉「爲下國駿厖」，《毛傳》是也。或假此厖爲尨襍字。荀卿引〈商頌〉厖作蒙。</duanzhu>
<xushi>从厂，尨聲。</xushi>
<duanzhu>莫江切，九部。</duanzhu>
</t>

<wh>𠨲</wh>
<t>
<xushi>岸上見也。</xushi>
<duanzhu>岸者，厓陖而高也。岸上見，故从厂屮會意；上見者，望之而見於上也。</duanzhu>
<xushi>从厂、从㞢省。</xushi>
<duanzhu>按，之省二字當作屮。〈弓部〉弢下曰「屮，𡍮飾，與𡔷同意」，皆以屮象上見者；而𧯛下曰「陳樂立而上見也，从屮」，尢爲明證。岸上見，故以屮象之，淺人乃改爲㞢省耳。《廣韵》云：《說文》作𠨲亦誤。又按，屮與㞢皆謂艸初生，故凡上出者，可以㞢象之。《周禮》「作其鱗之而」，之謂上出，而謂下𡍮。此从㞢省與𠕓从㞢皆是也。</duanzhu>
<xushi>讀若躍。</xushi>
<duanzhu>以灼切，二部。</duanzhu>
</t>

<wh><img src="447B-01">𠩘</img></wh>
<t>
<xushi>𠪮也。</xushi>
<duanzhu>𠩘與陜音同義近。</duanzhu>
<xushi>从厂，夾聲。</xushi>
<duanzhu>胡甲切，八部。</duanzhu>
</t>

<wh>仄</wh>
<t>
<xushi>側傾也。</xushi>
<duanzhu>傾下曰「仄也」，此仄下云「傾也」，是之謂轉注，古與側昃字相假借。</duanzhu>
<xushi>从人在厂下。</xushi>
<duanzhu>會意。阻力切，一部。</duanzhu>
</t>

<wh><img src="447B-02">𠨮</img></wh>
<t>
<xushi>籒文。从夨，夨亦聲。</xushi>
<duanzhu>夨，傾頭也。昃亦作𣅔，當是籒文昃字。</duanzhu>
</t>

<wh><img src="448A-01">𠪮</img></wh>
<t>
<xushi>仄也。</xushi>
<duanzhu>仄，俗本譌作反。今依《篇》、《韵》正。今人言偪仄，乃當作𠪮仄。</duanzhu>
<xushi>从厂，辟聲。</xushi>
<duanzhu>普擊切，十六部；《廣韵》之石切。</duanzhu>
</t>

<wh>厞</wh>
<t>
<xushi>隱也。</xushi>
<duanzhu>隱者，蔽也。〈特牲饋食禮〉「佐食徹尸薦俎，敦于西北隅，几在南厞」，〈有司徹〉「有司官徹饋，饌于室中西北隅，設右几厞」，鄭云「厞，隱也」。〈喪大記〉「甸人取所徹廟之西北厞，薪用爨之」。按，室西北隅曰屋漏；厞者，又西北隅隱蔽之處也。屈原賦「隱思君兮陫側」，陫葢同厞。《禮》注曰：古文厞作茀。</duanzhu>
<xushi>从厂，非聲。</xushi>
<duanzhu>扶沸切，十五部。《詩音義》引沈重云「許愼凡非反」，計沈所見《說文》，當有讀若某之云矣。</duanzhu>
</t>

<wh>厭</wh>
<t>
<xushi>笮也。</xushi>
<duanzhu>〈〈竹部〉〉曰「笮者，迫也」，此義今人字作壓，乃古今字之殊。〈土部〉壓訓壞也、也，無笮義。凡〈喪服〉言「尊之所厭」皆笮義；喪冠謂之厭冠，謂冠出武下也。《周禮》〈巾車〉「王后厭翟」〔注〕云「次其羽使相迫也」。《禮經》「推手曰揖，引手曰厭」，厭卽《尚書大傳》、〈家語〉之葉拱。〈家語〉注云「兩手薄其心。《古文禮》，揖、厭分別；《今文禮》，厭皆爲揖。鄭不之從，而《禮經》有厭譌作撎者。《周禮》〈大祝〉〔疏〕竟作「引手曰撎」，斷不可從。撎爲跪而舉頭下手，與厭爲立而引手箸𦙄不相涉也。〈檀弓〉「死而不弔者厭」〔注〕「行止危險之下」。巳上皆笮之義，其音於輒切。</duanzhu>
<xushi>从厂，猒聲。</xushi>
<duanzhu>於輒切；又，一剡切，八部。按，厭之本義笮也、合也，與壓義尚近，於猒飽也義則遠，而各書皆假厭爲猒足、猒憎字。猒足、猒憎失其正字，而厭之本義䍐知之矣。</duanzhu>
<xushi>一曰合也。</xushi>
<duanzhu>〈周語〉「克厭天心」〔韋注〕「厭，合也」，韋注《漢書》〈敘傳〉亦同。按，〈蒼頡篇〉云「伏合人心曰厭」，〈字苑〉云「厭，眠內不祥也」，此合義之一耑。㝥下云「寐而厭也」是也。俗字作魘，徐鉉用爲新附字，誤矣。《山海經》「服之使人不厭」，郭云不厭「不厭夢也」，此厭字之冣古者也。其音一剡切。</duanzhu>
</t>

<wh>厃</wh>
<t>
<xushi>仰也。从人在厂上。</xushi>
<duanzhu>會意。魚毁切，十六部。危字从厃、卪會意。</duanzhu>
<xushi>一曰屋梠也。秦謂之楣，齊謂之厃。</xushi>
<duanzhu>楣各本作桷，今依〈木部〉訂。〈木部〉曰「楣者，秦名，屋櫋聮也」，謂屋櫋聮，秦謂之楣也。〈木部〉又曰「齊謂之檐，楚謂之梠」，此云齊謂之厃者，葢齊人或云檐、或云厃也。</duanzhu>
</t>

<variants>文二十七，重四。</variants>

<wh>丸</wh>
<t>
<xushi>圜也。</xushi>
<duanzhu>也字各本無，今依《韵會》補，以曡韵爲訓也，今丸藥其一耑也。〈商頌〉「松栢丸丸」〔傳〕曰「丸丸，易直也」。按，謂其滑易而調直也，丸義之引伸也。〈大雅〉「松柏斯兌」〔傳〕亦云「兌，易直也」。兌與丸，古葢音同而義同矣。</duanzhu>
<xushi>傾側而轉者，从反仄。</xushi>
<duanzhu>圜則不能平立，故从反仄以象之。仄而反復，是爲丸也。胡官切，十四部。</duanzhu>
<xushi>凡丸之屬皆从丸。</xushi>
</t>

<wh><img src="448B-01">𠷏</img></wh>
<t>
<xushi>鷙鳥食巳，吐其皮毛如丸。</xushi>
<duanzhu>玉裁昔宰巫山縣（⿰県系），親見鴟鳥所吐皮毛如丸。</duanzhu>
<xushi>从丸，咼聲，讀若骫。</xushi>
<duanzhu>於跪切，十六部。</duanzhu>
</t>

<wh>䎠</wh>
<t>
<xushi>丸之孰（⿰𦎫丸）也。</xushi>
<duanzhu>俗所謂圜熟，言旋轉之易也。</duanzhu>
<xushi>从丸，而聲。</xushi>
<duanzhu>奴禾切，十七部。按，而聲而奴禾切者，如耎之从而合音也。</duanzhu>
</t>

<wh>奿</wh>
<t>
<xushi>闕。</xushi>
<duanzhu>謂其義、其形、其音說皆闕也。《廣韵》入二十五願，芳万切，引《說文》「其義闕。其義二字乃《廣韵》所增耳，《玉篇》同。○芳萬切，則與𡢎（⿰兔⿱生女）娩二字同音。《集韵》云「于願切」，引李舟云《說文》闕。</duanzhu>
</t>

<variants>文四。</variants>

<wh>危</wh>
<t>
<xushi>在高而懼也。</xushi>
<duanzhu>引伸爲凡可懼之偁。〈喪大記〉〔注〕：危，棟上也。</duanzhu>
<xushi>从厃，人在厓上，自卪止之。</xushi>
<duanzhu>人在厓上四字依《韵會》補。魚爲切，十六部。</duanzhu>
<xushi>凡危之屬皆从危。</xushi>
</t>

<wh>㩻</wh>
<t>
<xushi>㩻。</xushi>
<duanzhu>此複舉字之未刪（⿰刂）者。</duanzhu>
<xushi>䧢也。</xushi>
<duanzhu>元應所引云「㩻䧢，傾側不安也」，此乃以注〈家語〉入正文耳。非是。〈𨸏部〉䧢下云「㩻也」，與此爲轉注。《廣韵》云「㩻者，不正也；䧢者，䧢隅不安皃」，俗用﨑嶇字，正此二字之𣜩（⿰⿱士示⿱又米）變。㩻爲不正，故箸之訓曰飯㩻，言㩻衺之以入飯於口中也。宥坐之噐曰㩻噐，虛則㩻，中則正，滿則覆也。今俗作攲，又譌欹，去之遠矣。《周禮》「竒衺之民」〔注〕曰「竒衺，譎觚非常」，《周禮》之竒，正㩻之假借字。</duanzhu>
<xushi>从危，支聲。</xushi>
<duanzhu>去其切──按，去其當依《廣韵》作去竒──十六部。</duanzhu>
</t>

<variants>文二。</variants>

<wh>石</wh>
<t>
<xushi>山石也。</xushi>
<duanzhu>或借爲碩大字，或借爲䄷字。䄷，百二十斤也。</duanzhu>
<xushi>在厂之下，囗象形。</xushi>
<duanzhu>常隻切，古音在五部。</duanzhu>
<xushi>凡石之屬皆从石。</xushi>
</t>

<wh>磺</wh>
<t>
<xushi>銅鐵樸石也。</xushi>
<duanzhu>《文選》注二引及《玉篇》無石字。樸，木素也，因以爲凡素之偁。銅鐵樸者，在石與銅鐵之閒，可爲銅鐵而未成者也。不言金玉者，舉觕以該精也。《周禮》「卝人，掌金玉錫石之地，而爲之厲禁以守之」〔注〕云「卝之言礦也。金玉未成噐曰礦」。未成噐，謂未成金玉。</duanzhu>
<xushi>从石，黃聲，讀若穬。</xushi>
<duanzhu>古猛切，古音在十部。按，各本此下出卝篆，解云古文礦。《周禮》有卝人。按，《周禮》〔鄭注〕云「卝之言礦也」，〔賈疏〕云「經所云卝，是總角之卝字。此官取金玉，於卝字無所用，故轉從石邊廣之字」，語甚明析。卝之言礦，卝非磺字也。凡云之言者，皆就其雙聲曡韵以得其轉注、假借之用。卝本《說文》𡖉字，古音如關，亦如鯤，引伸爲「總角卝兮」之卝，又假借爲金玉樸之磺，皆於其雙求之。讀《周禮》者徑謂卝卽磺字，則非矣。又，或云與角卝之字有別，亦誤。至於《說文》𡖉字本作卝，不作𡖉。《五經文字》曰「卝，古患反」。見《詩》風。《說文》以爲古𡖉字，《九經字様》曰「卝、𡖉，上《說文》，下𣜩（⿰⿱士示⿱又米）變」，是《說文》𡖉字作卝，唐時不誤，確然可證。《五經文字》又云「卝，《字林》不見」，可證卝變爲𡖉始於《字林》，今時《說文》作𡖉不作卝，則五季以後據《字林》改《說文》者所爲也。《說文》既無卝，乃有淺人於石部妄增之。卝果是古文磺，則鄭何必云之言、賈何必云「此官取金玉於卝字無所用哉，今於〈𡖉部〉正之、於石部刪（⿰刂）之。學者循是以求之，許書之眞面可見矣。○《五經文字》云「《說文》以爲古𡖉字」，謂《說文》作卝乃古𡖉也。《九經字樣》語甚明。</duanzhu>
</t>

<wh>碭</wh>
<t>
<xushi>文石也。</xushi>
<duanzhu>〈地里志〉（里應作理）梁國碭縣（⿰県系）「山出文石」，應劭云「碭山在東」，師古云「山出文石，故以名縣（⿰県系）也」。按，以碭名山，又以碭名縣（⿰県系），本爲文石之名。</duanzhu>
<xushi>从石，昜聲。</xushi>
<duanzhu>徒浪切，十部。</duanzhu>
</t>

<wh>碝</wh>
<t>
<xushi>石次玉者。</xushi>
<duanzhu>〈子虛賦〉「碝石武夫」，張揖曰「皆石之次玉者。碝石白如冰半，有赤色；武夫赤地白采；蔥蘢白黑不分。按，此注有奪誤。如冰半，謂如冰片也；有赤色，宜依《山海經》〔注〕作有赤色者；蔥蘢白黑不分，亦宜依《山海經》〔注〕作色蔥蘢不分了。〈西都賦〉曰「碝磩采致」。</duanzhu>
<xushi>从石，耎聲。</xushi>
<duanzhu>而沇切，十四部。按，耎多譌需，故《山海經》誤作礝，〈玉藻〉誤作瓀。</duanzhu>
</t>

<wh>砮</wh>
<t>
<xushi>砮石可㠯爲矢鏃。</xushi>
<duanzhu>砮石之名，淺人以爲複字，刪（⿰刂）之則不完。鏃當作族──族，矢鏠也。〈禹貢〉「荊州梁州皆貢砮」，賈逵注《國語》曰「砮，矢鏃之石也」。按，砮本石名，韋昭注石砮云「砮，鏃也」，以石爲之，乃少誤。</duanzhu>
<xushi>从石，奴聲。</xushi>
<duanzhu>乃都切，五部。</duanzhu>
<xushi>〈夏書〉曰：梁州貢砮丹。</xushi>
<duanzhu>〈禹貢〉「荊州貢厲砥砮丹，梁州貢砮磬」，此乃許君筆誤。</duanzhu>
<xushi>《國語》曰：肅愼氏貢楛矢石砮。</xushi>
<duanzhu>見〈魯語〉。楛當作枯，字之誤也。說詳〈木部〉枯下。</duanzhu>
</t>

<wh>礜</wh>
<t>
<xushi>毒石也。</xushi>
<duanzhu>疑本作「礜石也」，三字爲句，後人改之。礜石，石名。《周禮》〔注〕曰「今醫方有五毒之藥，作之，合黃堥，置石膽、丹沙、雄黃、礜石、慈石其中，燒之三日三夜，其煙上箸，以雞羽埽取之，以注創，惡肉破骨則盡出」。《本艸經》曰「礜石，味辛有毒」。〈西山經〉曰「礜可以毒鼠」，郭云「蠶（⿳⿰兂兂曰䖵）食之而肥」。按，今世無此物。</duanzhu>
<xushi>出漢中。</xushi>
<duanzhu>本艸曰「生漢中山谷及少室」。</duanzhu>
<xushi>从石，與聲。</xushi>
<duanzhu>羊茹切，五部。</duanzhu>
</t>

<wh>碣</wh>
<t>
<xushi>特立之石也。</xushi>
<duanzhu>碣之言傑也。</duanzhu>
<xushi>東海有碣石山。</xushi>
<duanzhu>碣石山見〈禹貢〉。〈地理志〉「右北平郡驪成縣（⿰県系），大碣石山在縣（⿰県系）西南，非東海郡也」，東海字疑誤。</duanzhu>
<xushi>从石，曷聲。</xushi>
<duanzhu>渠列切，十五部。</duanzhu>
</t>

<wh><img src="449B-01">𡄌</img></wh>
<t>
<xushi>古文。</xushi>
</t>

<wh>磏</wh>
<t>
<xushi>厲石也。</xushi>
<duanzhu>與厱音義略同。</duanzhu>
<xushi>赤色。</xushi>
<duanzhu>《廣韵》曰：𥖝，赤礪石也；礛䃴，靑礪也。</duanzhu>
<xushi>从石，兼聲，讀若鎌。</xushi>
<duanzhu>力鹽切，七部。</duanzhu>
</t>

<wh>碫</wh>
<t>
<xushi>碫石也。</xushi>
<duanzhu>碫，篆舊作碬，《九經字樣》所引《說文》巳然，今依《詩》、《釋文》及《玉篇》正。碫石本作厲石。自《詩》、《釋文》所引巳然。今正。〈大雅「取厲取碫」，今本作「取鍛」，當依《釋文》本又作碫。《毛傳》曰「碫（逗），碫石也」（今本奪一字）〔箋〕云「碫石（此釋傳），所以爲<pb n="454-1"/>鍛質也」。《箋》意此石可爲椎叚之椹質。是則碫石者，石名。椎段字今多用鍛，古衹作段。〈𦒱工〉段氏爲鎛噐、《禮經》段脩，字皆作段，是也。段與厲絕然二事，碫石、厲石必是二物。《尚書．粊誓》「段乃戈矛，厲乃鋒刃。段之欲其質之堅也，厲之欲其刃之利也」。《詩》「取厲取鍛」，亦明明分別言之，《毛傳》亦既確指云碫石矣，豈許君於此乃忽溷淆之，訓碫爲厲石乎。揆厥所由，由許依《傳》云「碫石也」三字爲句，而刪（⿰刂）複字者乃妄改爲厲字，猶上礜篆下本云「礜石也」，而刪（⿰刂）複字者妄改爲毒石。夫碫豈可爲厲，礜豈可槪以毒哉。大抵淺人於複字之不可刪（⿰刂）者，或刪（⿰刂）或改。刪（⿰刂）之，則如巂周之去巂、離黃之去離；改之，則如碫石之改爲厲石、䭫首、頓首之改爲下首。知刪（⿰刂）者難，知改者尢難。○或問《廣雅》何以云「碫礪也」，曰「此自《廣雅》之誤」。《廣雅》之例，每合異類之相近者爲一，此則異類而迥別者也。○又按，上文云「磏，礪石，赤色」，據《淮南》〔注〕「礛讀廉氏之廉」。《淮南》礛諸，許作厱諸。然則磏卽厱、礛，三字一也。以「馬赤白色曰騢、玉小赤曰瑕，〈海賦〉瑕石詭暉，〈蜀都賦〉〈吳都賦〉皆有瑕英，〈江賦〉壁立赮駮」言之，則厲石赤色名碬宜矣。磏篆恐當爲碬篆，古本碬、碫皆有而致舛譌。如〈鼎部〉之𠕪鼏二篆、〈衣部〉之袗袀二篆，皆以形似致合爲一字。○又按，椎段，古衹用段不用鍛。鍛者，小冶也。凡用鍛爲椎段者，非古。《詩》之碫石，《鄭箋》謂可爲段質。許意不如是。許謂此石可段物，故引鄭公孫段字子石。古今物不同，今之無碫石，猶之無砭、砮矣。</duanzhu>
<xushi>从石、段，段亦聲。</xushi>
<duanzhu>各本作「从石叚聲」四字。今正。會意兼形聲也。〈殳部〉曰「段，椎物也。丁亂切」，故爲會意。碫，都亂切，十四部。</duanzhu>
<xushi>《春秋傳》</xushi>
<duanzhu>舊有曰字，今刪（⿰刂）正。</duanzhu>
<xushi>鄭公孫段，字子石。</xushi>
<duanzhu>段，各本作碬，乎加切，繆甚矣；而改爲碫字者，恐亦尚未是。葢此引經說字之例，舉公孫段字子石，以證碫之从段石會意也。《春秋傳》多古文，段者，碫之古文也。</duanzhu>
</t>

<wh>礫</wh>
<t>
<xushi>小石也。</xushi>
<duanzhu>《釋名》「小石曰礫。礫，料也。小石相枝柱，其間料料然出內氣也」。《楚辭》〔王逸注〕兩云「小石爲礫」，〈西京賦〉〔薛注〕「石細者曰礫」。</duanzhu>
<xushi>从石，樂聲。</xushi>
<duanzhu>郞擊切，古音在二部。</duanzhu>
</t>

<wh>䂬</wh>
<t>
<xushi>水邊石也。从石，𢀜聲。</xushi>
<duanzhu>居竦切，古音在三部。</duanzhu>
<xushi>《春秋傳》曰：闕䂬之甲。</xushi>
<duanzhu>《左傳》〈昭十五年〉、〈定四年〉皆作鞏，〔杜注〕闕鞏國所出鎧。</duanzhu>
</t>

<wh>磧</wh>
<t>
<xushi>水陼有石者。</xushi>
<duanzhu>陼𠀉，水中高者也。《三蒼》曰：磧，水中沙堆也。〈吳都賦〉〔劉注〕曰：磧礫，淺水見沙石之皃。</duanzhu>
<xushi>从石，責聲。</xushi>
<duanzhu>七迹切，十六部。</duanzhu>
</t>

<wh>碑</wh>
<t>
<xushi>豎石也。</xushi>
<duanzhu>〈聘禮〉〔鄭注〕曰「宮必有𥓓，所以識日景、引陰陽也。凡𥓓引物者，宗廟則麗牲焉；其材，宮廟以石，窆用木」。〈檀弓〉「公室視豐𥓓，三家視桓楹」〔注〕曰「豐𥓓，斲大木爲之，形如石𥓓，於椁前後四角豎之，穿中於閒爲鹿盧，下棺以繂繞。天子六繂四𥓓，前後各重鹿盧也；諸矦四繂二𥓓；大夫二繂二𥓓；士二繂無𥓓」。按，此〈檀弓〉〔注〕卽〈聘禮〉〔注〕所謂窆用木也。非石而亦曰𥓓，假借之偁也。秦人但曰刻石不曰𥓓，後此凡刻石皆曰𥓓矣。〈始皇本紀〉「上鄒嶧山立石」、「上泰山立石」，下皆云刻所立石，其書法之詳也。凡刻石必先立石，故知豎石者，𥓓之本義──宮廟識日影者是。</duanzhu>
<xushi>从石，𤰞聲。</xushi>
<duanzhu>府眉切，當依《廣韵》彼爲切，十六部。</duanzhu>
</t>

<wh>䃍</wh>
<t>
<xushi>陊也。</xushi>
<duanzhu>陊者，落也。䃍與隊音義同。隊者，從高隊也，《廣韵》曰「礧䃍，物墜也」。</duanzhu>
<xushi>从石，㒸聲。</xushi>
<duanzhu>徒對切，十五部。</duanzhu>
</t>

<wh>磒</wh>
<t>
<xushi>落也。</xushi>
<duanzhu>磒（⿰石貟）與隕（⿰阝貟）音義同。隕者，從高下也。《春秋經》「僖公十有六年，隕（⿰阝貟）石于宋五」，《左》、《穀》作霣（⿱雨貟），許所據《左傳》作磒（⿰石貟）。〈釋詁〉「隕（⿰阝貟），磒（⿰石貟），落也」，郭云「磒（⿰石貟），猶隕（⿰阝貟）也」。</duanzhu>
<xushi>从石，貟聲。</xushi>
<duanzhu>本義石落也，故从石。于敏切，十三部。</duanzhu>
<xushi>《春秋傳》曰：磒（⿰石貟）石于宋五。</xushi>
<duanzhu>偁此者，說从石之意。</duanzhu>
</t>

<wh>䂹</wh>
<t>
<xushi>碎石磒聲。</xushi>
<duanzhu>磒（⿰石貟），舊作隕（⿰阝貟）。今正──其聲䂹䂹然。</duanzhu>
<xushi>从石，炙聲。</xushi>
<duanzhu>所責切，古音在五部。</duanzhu>
</t>

<wh>硞</wh>
<t>
<xushi>石聲。</xushi>
<duanzhu>今《爾雅．釋言》「硈，鞏也」，郭云「硈然堅固」，邢昺曰「硈，苦學切，當从吿」，《說文》別有硈，苦八切──石堅也。按，邢語剖別甚精。《釋文》苦角切，故邢曰苦學切。四覺韵字多從屋韵轉入，如四江韵字多從東韵轉入。吿聲在古音三部屋韵，是以硞轉入覺韵。據陸氏反語，則知陸本作硞不作硈。《廣韵》、《玉篇》皆曰「硞，苦角切」、「硈，恪八切」，《集韵》、《類篇》克角一切，內亦有硞無硈，皆可證。而《釋文》注疏、《唐石經》皆譌作硈，則與陸氏苦角之音不合矣。且硞之與鞏音切近，以尢韵與東韵切近；而硈與鞏不相關也。硈斷無苦學之音，硞斷無苦八之音。此一定之音理，學者不知古音不可與讀古者此也。〈江賦〉曰「幽𧯑積岨，礐硞䃕確」，礐硞當上音學、下音角。○或問：何不正音之苦角爲苦八，而謂正文字誤也。曰：音義積古相傳之學，陸氏多從舊，當陸時字固未誤也。○《五經文字》曰：硈，口八反；又，苦角反。見《爾雅》，知張時《爾雅》巳誤，而張云吉聲之字，可有口八、口角二反，是其不知音<pb n="455-1"/>理也。</duanzhu>
<xushi>从石，吿聲。</xushi>
<duanzhu>苦角切，三部。</duanzhu>
</t>

<wh>硍</wh>
<t>
<xushi>石聲。从石，𥃩聲。</xushi>
<duanzhu>此篆各本作硠（swjz0902-02.png），从石、良聲，魯當切。今正。按，今〈子虛賦〉「礧石相擊，硠硠礚（⿰石葢）礚（⿰石葢），《史記》、《文選》皆同，《漢書》且作琅。以音求義，則當爲硍硍，而决非硠硠。何以明之？此賦言水蟲駭波鴻沸，涌泉起奔揚會，「礧石相擊，硍硍礚（⿰石葢）礚（⿰石葢）」，若雷霆之聲，聞乎數百里之外──謂水波大至動摇山石，石聲磤天。硍硍者，石旋運之聲也；礚（⿰石葢）礚（⿰石葢）者，石相觸大聲也。硍，《篇》、《韵》音諧眼切，古音讀如痕，可以皃石旋運大聲；而硠硠字衹可皃淸朗小聲，非其狀也。音不足以皃義，則斷知其字之誤矣。〈江賦〉曰「巨石硉矹以前却」，又曰「觸曲崖以縈繞」、「駭奔浪而相礧」，皆卽此賦之意。〈漢桂陽太守周憬𥓓〉「𢐀水之邪性，順導其經脉，斷硍濭（⿰氵盖）之電波，弱陽矦之汹涌」，此用〈子虛賦〉也。而硠作硍，可證予說之不繆。《釋名》曰「雷，硍也。如轉物有所硍雷之聲也」，冣爲朙證。左思〈吳都賦〉「菈擸雷硍，崩巒弛岑」，雷卽〈子虛〉礧石之礧，礧硍亦用〈子虛賦〉字也，而俗本譌作硠。李善不能正，且曰音郞，於是韓愈本之，有「乾坤擺雷硠」之句，葢積譌之莫悟也久矣。至於許書之本有此篆，可以《字林》證之。《周禮．典同》〔釋文〕曰「《字林》硍音限，云石聲，此必本諸《說文》，《說文》必本〈子虛賦〉也。至於許書本無硠字，以硠从良聲，當訓爲淸澈之聲，非石聲。〈思元賦〉「伐河𡔷之磅硠〕，古作㫄琅未可知也。古音在十三部。○《周禮．典同》高聲䃂〔注〕曰「故書䃂爲硍，杜子春讀硍爲鏗鎗之鏗」。硍字見於經典者惟此。</duanzhu>
</t>

<wh>礐</wh>
<t>
<xushi>石聲也。</xushi>
<duanzhu>此與〈山部〉嶨義別，《爾雅》假礐爲嶨耳。〈江賦〉曰「幽㵎積岨，礐硞䃕確」〔注〕云「皆水激石險峻不平之皃」。按，當云水激石聲也。</duanzhu>
<xushi>从石，學省聲。</xushi>
<duanzhu>胡角切，三部。</duanzhu>
</t>

<wh>磕</wh>
<t>
<xushi>石聲也。</xushi>
<duanzhu>〈高唐賦〉曰「礫磥磥而相摩兮，巆震天之礚（⿰石葢）礚（⿰石葢）」，〈子虛賦〉曰「礧石相擊，硍硍礚（⿰石葢）礚（⿰石葢）」，〈甘泉賦〉曰「登長平兮雷𡔷礚（⿰石葢）」，今俗用爲磕破、磕𥋍字，讀苦盍切。</duanzhu>
<xushi>从石，盇聲。</xushi>
<duanzhu>篆體本如此，俗字則從葢聲。口太切，十五部。按《，玉篇》磕與硠相屬，云「硠磕，石聲」，《廣韵》亦云「硠磕，石聲」，是皆硍磕之誤也。</duanzhu>
</t>

<wh>硈</wh>
<t>
<xushi>石堅也。从石，吉聲。</xushi>
<duanzhu>格八切，古音在十二部。按，《廣韵》恪八切。</duanzhu>
<xushi>一曰突也。</xushi>
<duanzhu>別一義。</duanzhu>
</t>

<wh>硻</wh>
<t>
<xushi>餘堅也。</xushi>
<duanzhu>也各本author，今依《廣韵》、《集韵》、《類篇》正。按，硈下當云石堅聲，硻下當云餘堅聲，皆轉寫之譌。葢自䂹至磿八篆，皆皃石聲，下文訓堅之「礊」與此訓堅聲之「硻、硈」義固別也。《論語》曰「鄙哉硜硜乎」，又云「硜硜然小人哉」，其字皆當作硻硻，叚借古文磬字耳。硜者，古文磬字也；鏗爾舍琴，亦當爲硻爾。又，〈樂記〉「石聲磬磬」當爲硻。《釋名》「磬者，磬也，其聲磬磬然堅緻」，當作「硻硻然堅緻」。</duanzhu>
<xushi>从石，堅省聲。</xushi>
<duanzhu>按，此當云臤聲，淺人所改也。臤，堅也，讀若鏗鏘之鏗。硻，口莖切。按，古音在十二部，眞耕之合也。俗作䃘，韓退之詩用之。</duanzhu>
</t>

<wh>磿</wh>
<t>
<xushi>石聲也。</xushi>
<duanzhu>左思〈蜀都賦〉「原稾，鬼（⿱田⿺儿厶）彈飛丸以䃒礰」，《集韵》曰「礰卽磿字。磿爲石聲者，謂其聲歷歷然」，《玉篇》曰「石小聲是也」。《周禮．遂師》抱磿，後鄭云「磿者，適歷執綍者名也」，是叚磿爲歷。《史記．樂毅傳》「故鼎反乎磿室」，《戰國策》作歷室。○〈蜀都賦〉語見《太平御覽》，《世說新語》〔注〕引左思〈別傳〉作「鬼彈飛丸以礌礉」。按「鬼（⿱田⿺儿厶）彈」見《水經注》〈若水篇〉，非佳物也。故改定之本無此語。</duanzhu>
<xushi>从石，厤聲。</xushi>
<duanzhu>郞擊切，十六部。</duanzhu>
</t>

<wh>磛</wh>
<t>
<xushi>礹石也。</xushi>
<duanzhu>按，磛、礹二篆之解，似當依《玉篇》更正。磛下云「磛礹，山石皃也」，礹下云「磛礹也」，乃合全書之例，今本乃爲淺人所亂耳。葢磛礹古多用爲連綿字。〈上林賦〉「嶄巖嵾嵳」，郭云「皆峯嶺之皃」。〈高堂賦〉「登巉巖而下望」，〈西都賦〉「蹷嶄巖」，皆卽此二篆<pb n="456"/>也。古二篆分用者，〈小雅〉「漸漸之石」〔傳〕曰「漸漸，山石高峻」，此磛之假借字也。〈節南山〉〔傳〕曰「節，高峻皃；嚴嚴，積石皃」。此礹之假借字也。嚴，《詩音義》作巖，謂嚴爲或本。今按許書則巖者，厓也；礹者，山石皃──音同而義別。《詩》當作嚴爲長。</duanzhu>
<xushi>从石，斬聲。</xushi>
<duanzhu>鉏銜切，八部。</duanzhu>
</t>

<wh>礹</wh>
<t>
<xushi>石山也。从石。</xushi>
<duanzhu>巖主謂山，故从山；礹主謂石，故从石。《詩》曰：維石嚴嚴。</duanzhu>
<xushi>嚴聲。</xushi>
<duanzhu>諸書多假巖爲礹，如〈高唐〉、〈上林〉是也。五銜切，八部。</duanzhu>
</t>

<wh>礊</wh>
<t>
<xushi>堅也。从石，毄聲。</xushi>
<duanzhu>楷革切，十六部。</duanzhu>
</t>

<wh>确</wh>
<t>
<xushi>礊也。</xushi>
<duanzhu>依《韵會》訂。确卽今之埆字，與〈土部〉之墧音義同。「𠀉中有麻」〔傳〕曰「𠀉中，墝埆之處也」。墝埆，謂多石瘠薄。〈㹜部〉曰「獄，确也」，〈召南〉〔傳〕曰「獄，埆也」，謂堅剛相訟，其引伸之義也。鉉等曰「今俗作確」。</duanzhu>
<xushi>从石，角聲。</xushi>
<duanzhu>胡角切，三部。</duanzhu>
</t>

<wh><img src="451B-01">𥔼</img></wh>
<t>
<xushi>确，或从㱿。</xushi>
<duanzhu>㱿聲。《管子．地貟》「剛而不觳」，觳，薄也，當是𥔼之誤。</duanzhu>
</t>

<wh>磽</wh>
<t>
<xushi>礊也。</xushi>
<duanzhu>與〈土部〉之墽音義同。墽下曰：磽也。《孟子》「地有肥磽」，〔趙〕曰「磽，薄也」。</duanzhu>
<xushi>从石，堯聲。</xushi>
<duanzhu>口交切，二部。</duanzhu>
</t>

<wh>硪</wh>
<t>
<xushi>石巖也。</xushi>
<duanzhu>巖，厓也；石巖，石厓也──《玉篇》作礒。</duanzhu>
<xushi>从石，我聲。</xushi>
<duanzhu>五河切，十七部。</duanzhu>
</t>

<wh>碞</wh>
<t>
<xushi>磛碞也。</xushi>
<duanzhu>磛碞，各本作磛喦，非是。今依《集韵》、《類篇》正。磛碞，猶上文之磛礹，積石高峻皃也。〈周書．召誥〉「畏于民碞」，某氏曰「碞，僭也」，葢謂碞卽僭之假借字耳。</duanzhu>
<xushi>从石、品。</xushi>
<duanzhu>品象石之𥕌礹，品亦聲也。五銜切，七部。</duanzhu>
<xushi>〈周書〉曰：畏于民碞。</xushi>
<duanzhu>各本碞作喦，誤。今依《集韵》、《類篇》正。</duanzhu>
<xushi>讀與巖同。</xushi>
</t>

<wh>磬</wh>
<t>
<xushi>石樂也。</xushi>
<duanzhu>石樂，各本作樂石，誤。今正。樂下云「五聲八音總名也」，瑟下云「弦樂也」，簫、䶵下皆云「管樂也」，則此當云「石樂」信矣。《匡謬正俗》所引巳作樂石，其誤巳久。或疑樂石字見秦〈繹山刻石〉，不知與此無涉也。彼謂可樂之石，此謂製石之樂。《白虎通》曰「磬者，夷則之氣也」。</duanzhu>
<xushi>从石。</xushi>
<duanzhu>句。</duanzhu>
<xushi>𡔝象縣（⿰県系）虡之形。</xushi>
<duanzhu>各本𡔝作殸，上屬。今正。豈下云「陳樂立而上見也，从屮」，此从屮謂虡之上出可見者，崇牙樹羽是也。一象栒之横，丨象虡之植（⿰木直）。（swjz0902-03-.png）象編磬係焉也。或曰（swjz0902-03-.png）象磬之股，丨象磬之𡔷。磬之懸，股橫出而𡔷直，凡言磬折者取象於此，程氏瑶田《通藝錄》言之詳矣。</duanzhu>
<xushi>殳所㠯擊之也。</xushi>
<duanzhu>所以二字今補，說从殳之意。磬从石、殳會意，而又象其形也。苦定切，十一部。</duanzhu>
<xushi>古者，⽏句氏作磬。</xushi>
<duanzhu>⽏，各本作母。今正。〈明堂位〉〔注〕引《《世本》》作曰「無句作磬」，《風俗通》、《山海經》〔注〕、《廣雅》皆作「⽏句」，古無、⽏通。句，其俱反。</duanzhu>
</t>

<wh><img src="452A-01">殸</img></wh>
<t>
<xushi>籒文省。</xushi>
<duanzhu>非籒省篆，乃篆加籒也。</duanzhu>
</t>

<wh><img src="452A-02">硜</img></wh>
<t>
<xushi>古文。从巠。</xushi>
<duanzhu>各本篆體誤，今依汗簡正。〈樂記〉曰「石聲磬，磬以立辨」，《史記．樂書》作「石聲硜，硜以立別」，葢硜本古文磬字，後以爲堅确之意，是所謂古今字。《論語》「子擊磬於衞」，下文既而曰「鄙哉硜硜乎」，亦不以爲一字，要之《論語》非不可作「鄙哉磬磬」也。《釋名》曰「磬者，磬也，其聲磬磬然堅緻也」。</duanzhu>
</t>

<wh>礙</wh>
<t>
<xushi>止也。</xushi>
<duanzhu>《列子．黃帝篇》作硋。</duanzhu>
<xushi>从石，疑聲。</xushi>
<duanzhu>五漑（⿰氵既）切，古音在一部。</duanzhu>
</t>

<wh><img src="452A-03">𥓊</img></wh>
<t>
<xushi>上擿山巖空靑，珊（⿰王）瑚陊之。</xushi>
<duanzhu>擿，各本作摘。今按手部擿，搔也；搔，刮也──當正作擿。陊，各本作墮。今按〈吳都賦〉「𥓊陊山谷」，正用許語，當正作陊。空靑見《本艸經》，「珊（⿰王）瑚」見〈玉部〉。陊，落也。《周禮》「𥓊蔟氏掌覆妖鳥之巢」，鄭司農云「𥓊讀爲擿；蔟讀爲爵蔟之蔟，謂巢也。先鄭擿音剔，謂如今人以竿毁鳥巢也；後鄭申其說曰「元謂𥓊古字，从石，析聲」。𥓊古字者，謂𥓊、擿爲古今字也；从石析聲者，謂古人以石上擲毁物，故从石析會意而析亦聲也。許意空靑、珊（⿰王）瑚皆石也，取石，故其字从石；而覆巢<pb n="456-3"/>用此字，乃引伸之義也。</duanzhu>
<xushi>从石，析聲。</xushi>
<duanzhu>析，各本作折，篆體作硩。今正。按，《周禮音義》云「硩音摘，它歷反，徐丈列反，沈勑徹反，李又思亦反」。知《周禮》寫本故不同，徐邈、沈重本作硩，从折聲；李軌本作𥓊，从析聲。以先鄭讀爲擿，許云上擿山巖準之，擿與析古音同在十六部，葢作𥓊者是，作硩者非。今本《周禮》、《說文》作硩皆誤本，許以擿訓𥓊，以曡韵爲訓也。《集韵》先的切，依李音；大徐丑列切，依沈音。</duanzhu>
<xushi>《周禮》有𥓊蔟氏。</xushi>
<duanzhu>《周禮》下有曰字者，衍（⿻行彡）文。</duanzhu>
</t>

<wh>𥒔</wh>
<t>
<xushi>㠯石衦繒也。</xushi>
<duanzhu>衦，各本作扞。今正。〈衣部〉衦下曰「衦，摩展衣也」，《廣韵》二仙曰「硟，衦繒石也」，《急就篇》有硟字，注曰「硟，以石𨋁繒，色尢光澤也」，今俗謂之砑。</duanzhu>
<xushi>从石，㢟聲。</xushi>
<duanzhu>各本作延聲，篆體作硟。今依𦚺𥆊（⿱目）字正。尺戰切，十四部。</duanzhu>
</t>

<wh>碎</wh>
<t>
<xushi>䊳也。</xushi>
<duanzhu>䊳，各本作䃺，其義㢠殊矣。䃺所以碎物而非碎也。今正。〈米部〉曰「䊳，碎也」，二篆爲轉注。䊳，各書假靡爲之，《孟子》假糜爲之。碎者，破也；䊳者，破之甚也，義少別而可互訓。〈瓦部〉曰「𤭢者，破也」，音義同。</duanzhu>
<xushi>从石。</xushi>
<duanzhu>石可碎物，物亦可碎石，兼此二義。</duanzhu>
<xushi>卒聲。</xushi>
<duanzhu>蘇對切，十五部。</duanzhu>
</t>

<wh>破</wh>
<t>
<xushi>石碎也。</xushi>
<duanzhu>〈瓦部〉曰「𤭢者，破也」，然則碎、𤭢、䊳三篆同義，引伸爲碎之偁。古有假破爲坡者，如〈衞風〉〔傳〕云「泮，坡也」，亦作陂，亦作破。</duanzhu>
<xushi>从石，皮聲。</xushi>
<duanzhu>普過切，十七部。</duanzhu>
</t>

<wh>礱</wh>
<t>
<xushi>䃺也。</xushi>
<duanzhu>下文云「䃺者，石磑也」，此云「䃺也」者，其引伸之義，謂以石䃺物曰礱也。今俗謂磨穀取米曰礱。</duanzhu>
<xushi>从石，龍聲。</xushi>
<duanzhu>盧紅切，九部。</duanzhu>
<xushi>天子之桷，椓而礱之。</xushi>
<duanzhu>椓當依《類篇》所引作斲，《穀梁傳》、〈晉語〉、《尚書大傳》、《公羊》〔何注〕皆作斲可證。《尚書大傳》曰「桷，天子斲其材而礱之，加密石焉。大夫達菱，士首本，庶人到加」，鄭云「礱，礪之也；密石，砥之也；菱，棱也──按，棱者，謂斲其通體成棱──首本者，斲其首也」，韋注〈晉語〉亦云「先粗礱之，加以密砥」，是可證厲、厎之分𧢼細矣。</duanzhu>
</t>

<wh>硏</wh>
<t>
<xushi>䃺也。</xushi>
<duanzhu>亦謂以石䃺物曰硏也。〈手部〉曰「摩者揅（⿰石⿱幵手）也、揅（⿰石⿱幵手）者摩也爲轉注，此亦硏與䃺爲轉注。：揅（⿰石⿱幵手）摩以手，故从手；硏䃺以石，故从石。</duanzhu>
<xushi>从石，幵聲。</xushi>
<duanzhu>五堅切，十四部。亦作𥓋。</duanzhu>
</t>

<wh>䃺</wh>
<t>
<xushi>石磑也。</xushi>
<duanzhu>䃺，今字省作磨，引伸之義爲硏磨。俗乃分別其音，石磑則去聲，模臥切；硏磨則平聲，莫婆切──其始則皆平聲耳。按，《詩》「如琢如磨」，〈釋噐〉、《毛傳》皆曰「玉謂之琢，石謂之磨」。《詩》、《釋文》磨本又作摩，《詩》、《爾雅》皆言治石，非謂以石治物，然則作摩是矣。釋元應引《爾雅》作石謂之摩，乃善本。</duanzhu>
<xushi>从石，靡聲。</xushi>
<duanzhu>模臥切，十四部。</duanzhu>
</t>

<wh>磑</wh>
<t>
<xushi>䃺也。从石，豈聲。</xushi>
<duanzhu>五對切，十五部。</duanzhu>
<xushi>古者，公輸班作磑。</xushi>
<duanzhu>《廣韵》云「《世本》曰：公輸般作磑」，語必出《世本》作篇矣。班與般古通，是以〈檀弓〉作般，《孟子》〔注〕作班。</duanzhu>
</t>

<wh>碓</wh>
<t>
<xushi>所㠯舂也。</xushi>
<duanzhu>所㠯二字各本無，今補。舂者，擣粟也；杵曰所以舂──本斷木掘地爲之，師其意者又皆以石爲之，不用手而用足謂之碓。桓譚《新論》「宓犠制杵臼之利，後世加巧，借身踐碓」。按，其又巧者，則水碓、水磑，失聖人勞其民而生其善心之意矣。</duanzhu>
<xushi>从石，隹聲。</xushi>
<duanzhu>都隊切，十五部。</duanzhu>
</t>

<wh>䂿</wh>
<t>
<xushi>舂巳復擣之曰䂿。</xushi>
<duanzhu>䂿之言沓也，取重沓之意。《廣雅》「䂿，舂也」。</duanzhu>
<xushi>从石</xushi>
<duanzhu>以石舂。</duanzhu>
<xushi>沓聲。</xushi>
<duanzhu>徒合切，八部。</duanzhu>
</t>

<wh>磻</wh>
<t>
<xushi>㠯石箸隿？也。</xushi>
<duanzhu>隿者，𦅾射飛鳥也。𦅾者，生絲縷系矰矢而以隿䠶也。以石箸於𦅾謂之磻，《戰國䇿》「被礛磻，引微𦅾，折淸風而抎矣」。</duanzhu>
<xushi>从石，番聲。</xushi>
<duanzhu>博禾切，十四、十七二部合音也。《玉篇》、《廣韵》碆字同此。</duanzhu>
</t>

<wh><img src="452B-01">𥗁</img></wh>
<t>
<xushi>斫也。</xushi>
<duanzhu>斫者，其噐所以斫地，因謂之斫也。〈釋噐〉曰「斫謂之鐯」，鐯字又作𣛰，依許則當作櫡。郭云：钁也。〈金部〉「钁者，大鉏也」。然則必以金爲之，安得从石；葢上古始爲之用石，如砮、砭之類；或以其可斫地撅石，故从石歟。</duanzhu>
<xushi>从石，箸聲。</xushi>
<duanzhu>張略切，五部。</duanzhu>
</t>

<wh>硯</wh>
<t>
<xushi>石滑也。</xushi>
<duanzhu>謂石性滑利也。〈江賦〉曰「綠苔鬖髿乎硏上」〔李注〕「硏與硯同」。按，字之本義謂石滑不澁，今人硏墨者曰硯，其引伸之義也。</duanzhu>
<xushi>从石，見聲。</xushi>
<duanzhu>五甸切，十四部。</duanzhu>
</t>

<wh>砭</wh>
<t>
<xushi>㠯石刺病也。</xushi>
<duanzhu>以石刺病曰砭，因之名其石曰砭石。〈東山經〉「高氏之山，其下多箴石」，郭云「可以爲砭針治癰腫者」。〈素問．異法方宜論〉「東方其治宜砭石」，王云「砭石，謂以石爲鍼」。按，此篇以東方砭石、南方九鍼並論，知古金石並用也，後世乃無此石矣。</duanzhu>
<xushi>从石，乏聲。</xushi>
<duanzhu>方廉、方驗二切，七部。</duanzhu>
</t>

<wh>䃒</wh>
<t>
<xushi>石地惡也。</xushi>
<duanzhu>此與〈厂部〉之𠩫音義略同。《類篇》曰「䃒（⿰石⿳一⿵丅）𠩫，石地」，《管子》「沙土之次曰五塥（⿰土⿳一⿵丅）」，塥（⿰土⿳一⿵丅）疑同䃒（⿰石⿳一⿵丅）。</duanzhu>
<xushi>从石，鬲聲。</xushi>
<duanzhu>下革切，十六部。</duanzhu>
</t>

<wh>砢</wh>
<t>
<xushi>磊砢也。</xushi>
<duanzhu>磊砢二字雙聲。〈上林賦〉曰「水玉磊砢」，張揖云「磊砢，魁礨皃也」，又說樹曰「坑衡閜砢」，郭璞云「閜砢，相扶持也」，《世說新語》曰「其人磊砢而英多」。</duanzhu>
<xushi>从石，可聲。</xushi>
<duanzhu>來可切，十七部。</duanzhu>
</t>

<wh>磊</wh>
<t>
<xushi>衆<pb n="457-3"/>石皃。</xushi>
<duanzhu>皃，各本作也，今依《廣韵》訂。石三爲磊，猶人三爲衆。磊之言絫也，古音在十六部。《楚辭》「石磊磊兮葛蔓蔓」。</duanzhu>
<xushi>从三石。</xushi>
<duanzhu>落猥切，古音在紙韵，是以亦作磥。</duanzhu>
</t>

<variants>文四十九，重五。</variants>
<duanzhu>按，《廣韵》十二齊引《說文》磾，染繒黑石，出琅邪山。</duanzhu>
			
<wh>長</wh>
<t>
<xushi>久遠也。</xushi>
<duanzhu>久者，不暫也；遠者，不近也。引伸之爲滋長、長幼之長。今音知丈切。又爲多餘之長、度長之長，皆今音直亮切。兄下曰「長也」，是滋長、長幼之長也。</duanzhu>
<xushi>从兀、从匕。</xushi>
<duanzhu>會意。匕，呼霸切。</duanzhu>
<xushi>亾聲。</xushi>
<duanzhu>二字各本在變匕之下，今依《韵會》正。直良切，十部。</duanzhu>
<xushi>兀者，高遠意也。</xushi>
<duanzhu>說从兀之意。〈儿部〉曰「兀者，高而上平也」。</duanzhu>
<xushi>久則變匕。</xushi>
<duanzhu>匕，各本作化。今正。說从匕之意。匕下曰「變也」。</duanzhu>
<xushi>〔⿴厂丫〕者，到亾也。</xushi>
<duanzhu>到，各本作倒。今正。說〔⿴厂丫〕卽亾字。亾而倒，變匕之意。</duanzhu>
<xushi>凡長之屬皆从長。</xushi>
</t>

<wh><img src="453A-01">𠑷</img></wh>
<t>
<xushi>古文長。</xushi>
</t>

<wh><img src="453A-02">𠔊</img></wh>
<t>
<xushi>亦古文長。</xushi>
</t>

<wh>𨽸</wh>
<t>
<xushi>極陳也。</xushi>
<duanzhu>陳，當作敶。敶，列也。極陳者，窮極而列之也。傳注有但言陳者。如〈楚茨〉「或肆或將」〔傳〕、〈行葦〉「或肆之筵」〔傳〕，〈鄕飮酒禮〉、〈鄕射禮〉、〈燕禮〉注是也。經傳有專取極意者，凡言縱恣者皆是也。〈釋言〉曰「肆，力也」。《毛傳》〈大明〉、〈皇矣〉〔傳〕曰「肆，疾也」，皆極陳之義之引伸也。又，〈釋詁〉曰「肆，故也；肆，今也」。《毛詩》〈緜〉〔傳〕、〈思齊〉〔傳〕曰「肆、故，今也」。此以爲語䛐也。其他或以肆爲遂，或以肆爲𩮜，或以肆爲肄，葢皆假借。</duanzhu>
<xushi>从長。</xushi>
<duanzhu>〈崧高〉「其風肆好」〔傳〕曰「肆，長也」。按，極陳之，則其勢必長，此字之所以从長也。</duanzhu>
<xushi>隶聲。</xushi>
<duanzhu>息利切，十五部。</duanzhu>
</t>

<wh><img src="453B-01">𩭞</img></wh>
<t>
<xushi>或从髟。</xushi>
<duanzhu>亦取長髮之意。</duanzhu>
</t>

<wh>镾</wh>
<t>
<xushi>久長也。</xushi>
<duanzhu>镾，今作彌，葢用〈弓部〉之㣆代镾而又省王也，彌行而镾廢矣。漢𥓓多作㣆可證。镾之本義爲久長，其引伸之義曰大也、遠也、益也、深也、滿也、徧也、合也、縫也、竟也。其見於《詩》者，〈大雅〉〈生民〉、〈卷阿〉〔傳〕皆曰「彌，終也」。《周禮》〈小祝〉假爲敉，《史記．禮書》假爲𦗕。</duanzhu>
<xushi>从長，爾聲。</xushi>
<duanzhu>武移切，十五十六部。</duanzhu>
</t>

<wh>镻</wh>
<t>
<xushi>蝁也。</xushi>
<duanzhu>各本誤。今正。此用〈釋魚〉文也。〈虫部〉曰「蝁，镻也」，二篆爲轉注。今各本蝁篆下作虺屬者，非是。</duanzhu>
<xushi>蛇毒長，从長。</xushi>
<duanzhu>說从長之意。「郭璞云蝁者蝮屬」。以上七字，今本作「蛇惡毒長也从長」七字，甚譌舛。《釋文》引「蛇毒長也」，無惡字，亦可證今本之誤。</duanzhu>
<xushi>失聲。</xushi>
<duanzhu>徒結切，十二部。</duanzhu>
</t>

<variants>文四，重三。</variants>

<wh>勿</wh>
<t>
<xushi>州里所建旗。</xushi>
<duanzhu>九旗之一也，州里當作大夫士。《周禮．司常》「大夫士建物，帥都建旗，州里建旟」，許於旟下既偁州里建旟矣，則此偁大夫士建勿，必也。葢亦一時筆誤耳。〈大司馬〉「鄕家載物」〔注〕云「鄕家，鄕大夫也〕。〈鄕射禮〉「旌各以其物」〔注〕「襍帛爲物，大夫士之所建也」。〈士喪禮〉「爲銘各以其物」〔注〕「襍帛爲物，大夫之所建也」。文弗切，十五部。經傳多作物，而假借勿爲毋字，亦有借爲𣳚字者。《禮記》「勿勿乎其欲其饗之」。勿勿卽𣳚𣳚，猶勉勉也。</duanzhu>
<xushi>象其柄。</xushi>
<duanzhu>謂右筆也。</duanzhu>
<xushi>有三游。</xushi>
<duanzhu>謂彡也。三游別於旂九游、旟七游、旗六游、旐四游。</duanzhu>
<xushi>襍帛。</xushi>
<duanzhu>句。</duanzhu>
<xushi>幅半異。</xushi>
<duanzhu>〈司常〉曰「通帛爲旜，襍帛爲物」〔注〕云「通帛謂大赤，從周正色，無飾；襍帛者，以帛素飾其側──白，殷之正色。凡九旗之帛皆用絳」。按，許云「幅半異」，直謂正幅半赤半白；鄭則云以素飾側；《釋名》則云以襍色綴其邊爲翅尾。說各不同，似許爲長。</duanzhu>
<xushi>所㠯趣民。</xushi>
<duanzhu>趣者，疾也。色純則緩，色駁則急，故襍帛所以促民。</duanzhu>
<xushi>故遽偁勿勿。</xushi>
<duanzhu>遽《韵會》作「宂遽」二字。偁，舊作稱。今正。凡宂遽偁勿勿，此引伸假借。子下曰「十一月陽氣動，萬物滋。人以爲偁，亦是此例。</duanzhu>
<xushi>凡勿之屬皆从勿。</xushi>
</t>

<wh>𣃦</wh>
<t>
<xushi>勿，或从㫃。</xushi>
<duanzhu>經傳多作物，葢𣃦之訛也。</duanzhu>
</t>

<wh>昜</wh>
<t>
<xushi>開也。</xushi>
<duanzhu>此陰陽正字也，陰陽行而侌昜廢矣。闢戸謂之乾，故曰開也。</duanzhu>
<xushi>从日一勿。</xushi>
<duanzhu>从勿者，取開展意。與章切，十部。</duanzhu>
<xushi>一曰飛揚，一曰長也，一曰彊者衆皃。</xushi>
</t>

<variants>文二，重一。</variants>

<wh>冄</wh>
<t>
<xushi>毛冄冄也。</xushi>
<duanzhu>冄冄者，柔弱下垂之皃。須部之𩒹，取下垂意；女部之㚩，取弱意。〈離騷〉「老冄冄其將至」，此借冄冄爲冘冘。《詩》「荏染柔木」〔傳〕曰「荏染，柔意也」，染卽冄之假借。凡言冄、言㚩，皆謂弱。</duanzhu>
<xushi>象形。</xushi>
<duanzhu>而𤥎切，七部。</duanzhu>
<xushi>凡冄之屬皆从冄。</xushi>
</t>

<variants>文一。</variants>

<wh>而</wh>
<t>
<xushi>須也，象形。</xushi>
<duanzhu>各本作頰毛也，象毛之形。今正。頰毛者，須部所謂𩒹須之類耳。〈禮運〉〔正義〕引《說文》曰「而，須也」，「須謂頤下之毛，象形字也」。知唐初本須篆下「頤毛也」，而篆下云「須也」，二篆相爲轉注。其象形，則首畫象鼻耑，次象人中，次象口上之頾，次象承漿及頤下者。葢而爲口上口下之總名，分之則口上爲頾、口下爲須。須本頤下之專偁，頾與承漿與頰𩒹皆得偁須，是以而之訓曰「須也，象形」。引伸假借之爲語䛐，或在發端，或在句中，或在句末；或可釋爲然，或可釋爲如，或可釋爲汝，或釋爲能者。古音能與而同，叚而爲能，亦叚耐爲能。如之切，一部。</duanzhu>
<xushi>《周禮》曰「作其鱗之而」。</xushi>
<duanzhu>〈𦒱工記．梓人〉文。鄭云「之而，頰𩑔也」，戴先生云「鱗屬，頰側上出者曰之，下埀者曰而」，此以人體之偁施於物也。按，顧氏《玉篇》以而部次於毛毳冄之後、角皮之前，則其意訓而爲獸毛，絕非許意。</duanzhu>
<xushi>凡而之屬皆从而。</xushi>
</t>

<wh>耏</wh>
<t>
<xushi>罪不至髡也。</xushi>
<duanzhu>罪當作辠。〈高帝紀〉「令郞中有罪耐以上請之」，應劭曰「輕罪不至於髡，完其耏鬢，故曰耏」。古耏字从彡，髮膚之意也。杜林以爲法度之字皆从寸，後改如是，言耐罪以上皆當先請也──耐音若能。按，耐之罪輕於髡。髡者，𩮜髮也；不𩮜其髮，僅去須鬢，是曰耐，亦曰完。謂之完者，言完其髮也。〈㓝法志〉曰「當髡者，完爲城旦舂」，王粲《詩》「許歴爲完士，一言猶敗秦」，江遂曰「漢令謂完而不髡曰耐」。然則應仲遠言完其耏鬢，正謂去而鬢而完其髮耳。</duanzhu>
<xushi>从彡而，而亦聲。</xushi>
<duanzhu>彡，拭畫之意。此字从彡而，彡謂拂拭其而去之，會意字也，而亦聲。當如之切，一部。大徐奴代切，非是。</duanzhu>
</t>

<wh>耐</wh>
<t>
<xushi>或从寸。諸法度字从寸。</xushi>
<duanzhu>此爲罪名法度之類，故或从寸也。應仲遠〈高帝紀〉注意謂耏卽而𩯭字，用爲耏罪字，至杜林以後乃改从寸作耐，許說不如是。耐，漢人叚爲能字，本如之切，後變音奴代切。古音能讀如而，今音耐、能皆奴代切。</duanzhu>
</t>

<variants>文二，重一。</variants>

<wh>豕</wh>
<t>
<xushi>彘也。</xushi>
<duanzhu>〈彑部〉「彘，豕也」，是二篆爲轉注。〈小雅〉〔傳〕曰「豕，豬也」，毛渾言之；許分別言名豕、名彘、名豬之故。</duanzhu>
<xushi>竭其尾，故謂之豕。</xushi>
<duanzhu>此與後蹏廢故謂之彘相對成文，於其音求其義也。〈立部〉曰「竭者，負舉也」，豕怒而豎<pb n="459-1"/>其尾則謂之豕。</duanzhu>
<xushi>象毛足而後有尾。</xushi>
<duanzhu>毛當作頭四二字，轉寫之誤。馬篆下曰「象馬頭、髦尾、四足之形」，象篆下曰「象耳、牙、四足之形」，羋（⿱卝干）篆下曰「从羋（⿱卝干），象四足、尾之形」。豕首畫象其頭，次象其四足，末象其尾。</duanzhu>
<xushi>讀與豨同。</xushi>
<duanzhu>《左傳》「封豕長蛇」，《淮南書》作「封豨脩蛇」。式視切，十五部；《廣韵》施是切。</duanzhu>
<xushi>按，今世字誤㠯豖爲豕、以𧰲爲彖。何㠯朙之？爲啄琢从豖、蠡（⿱𧰲䖵）从𧰲，皆取其聲，㠯是朙之。</xushi>
<duanzhu>此三十三字未必爲許語，而各本譌舛特甚。今正之。啄、琢，用豕絆足行之豖爲聲，俗乃作啄（⿰口豕）、𤥨，是豖誤爲豕也；蠡从彑部，訓豕之𧰲爲聲，俗乃作蠡（⿱𧰲䖵），是彖誤爲𧰲也──故皆爲今世字誤。〈彑部〉曰「𧰲讀若弛」，許書䖵部之蠡（⿱𧰲䖵）、心部之㥟（忄𧰲）皆从彖爲聲，在古音十六部。各本譌云今世字誤以豕爲彘、以彘爲豕。何以明之？爲啄（⿰口豕）𤥨从豕、蟸从彘，皆取其聲，不可讀。或正之，又不知蠡（⿱𧰲䖵）之本𧰲聲，而非从彖也。</duanzhu>
<xushi>凡豕之屬皆从豕。</xushi>
</t>

<wh><img src="454B-01">𢁓</img></wh>
<t>
<xushi>古文。</xushi>
<duanzhu>古文與亥同字，說詳〈亥部〉。按，此下當有「象髦足」三字，猶㣇下云「象髦足」也。丿象髦，（swjz0902-05-.png）象足，（swjz0902-05-.png）象爪字也。</duanzhu>
</t>

<wh>豬</wh>
<t>
<xushi>豕而三毛叢凥者。</xushi>
<duanzhu>凥，舊作居。今正。三毛叢凥，謂一孔生三毛也。說見蘇頌《本艸圖經．犀下》。今之豕皆然。</duanzhu>
<xushi>从豕，者聲。</xushi>
<duanzhu>陟魚切，五部。</duanzhu>
</t>

<wh>豰</wh>
<t>
<xushi>小豚也。</xushi>
<duanzhu>豚者，小豕也。《左傳》「晉有先縠字彘子」，葢縠卽豰字；〈釋獸〉曰「貔，白狐，其子豰」，異物而同名也。</duanzhu>
<xushi>从豕，㱿聲。</xushi>
<duanzhu>步角切，三部。</duanzhu>
</t>

<wh>豯</wh>
<t>
<xushi>生三月豚。</xushi>
<duanzhu>此當句，下當有一曰二字，爲別一義。</duanzhu>
<xushi>腹奚奚皃也。</xushi>
<duanzhu>奚奚，各本作豯豯。今正。〈大部〉（swjz0902-06-大.png）曰「奚，大腹也」，以曡韵爲訓。《方言》曰「豬，其子或謂之豯」。</duanzhu>
<xushi>从豕，奚聲。</xushi>
<duanzhu>胡雞切，十六部。</duanzhu>
</t>

<wh>豵</wh>
<t>
<xushi>生六月豚。从豕，從聲。</xushi>
<duanzhu>子紅切，九部。</duanzhu>
<xushi>一曰一歲曰豵。</xushi>
<duanzhu>曰字今補。〈召南〉〔傳〕、〈邠〉〔傳〕、〈大司馬職〉先鄭注皆云「一歲曰豵」，〈釋獸〉曰「豕生三豵」。</duanzhu>
<xushi>尚叢聚也。</xushi>
<duanzhu>以㬪韵爲訓。</duanzhu>
</t>

<wh>豝</wh>
<t>
<xushi>牝豕也。</xushi>
<duanzhu>〈釋獸〉、〈召南〉〔傳〕皆曰「豕，牝曰豝」。</duanzhu>
<xushi>从豕，巴聲。</xushi>
<duanzhu>伯加切，古音在五部。</duanzhu>
<xushi>一曰二歲豕。</xushi>
<duanzhu>豕字今補。〈大司馬〉先鄭注云「二歲爲豝」。</duanzhu>
<xushi>能相杷拏者也。</xushi>
<duanzhu>者字今依《韵會》補。杷舊作把，譌。今正。杷者，掊也；拏，牽引也──以㬪韵爲訓。</duanzhu>
<xushi>《詩》曰「一發五豝」。</xushi>
<duanzhu>〈召南．騶虞〉文。今《詩》一作壹。</duanzhu>
</t>

<wh>豣</wh>
<t>
<xushi>三歲豕。</xushi>
<duanzhu>〈齊風．還〉曰「並驅從兩肩兮」，〔傳〕云「獸三歲曰肩〕。〈邠．七月〉「獻豣于公」〔傳〕曰「三歲曰豣」，豣、肩一物，豣本字，肩假借也。〈大司馬〉先鄭注云「四歲爲肩」。</duanzhu>
<xushi>肩相及者也。</xushi>
<duanzhu>也字今補。此以㬪韵爲訓。肩相及者，謂與二歲之豕肩相差次。</duanzhu>
<xushi>从豕，幵聲。</xushi>
<duanzhu>古賢切，古音在十一部。</duanzhu>
<xushi>《詩》曰：並驅從兩豣兮。</xushi>
<duanzhu>今《詩》豣作肩，《周禮》〔注〕引〈邠風〉亦作肩。</duanzhu>
</t>

<wh>豶</wh>
<t>
<xushi>羠豕也。</xushi>
<duanzhu>羠，騬羊也；騬，犗馬也；犗，騬牛也──皆去勢之謂也。或謂之㓺，亦謂之犍，許書無此二字。《周易．大畜》「六五，豶豕之牙」，虞翻曰「㓺豕稱豶」。今俗本㓺譌作劇。</duanzhu>
<xushi>从豕，賁聲。</xushi>
<duanzhu>符分切，十三部。</duanzhu>
</t>

<wh>豭</wh>
<t>
<xushi>牡豕也。</xushi>
<duanzhu>《左傳》「野人歌曰：既定爾婁豬，盍歸吾艾豭」，此豭爲牡豕之證也。《方言》曰「豬，北燕朝鮮之間謂之豭」，郭云「猶云豭斗也」。</duanzhu>
<xushi>从豕，叚聲。</xushi>
<duanzhu>古牙切，古音在五部。</duanzhu>
</t>

<wh>豛</wh>
<t>
<xushi>上谷名豬豛。</xushi>
<duanzhu>謂上谷𧦝豬曰豛也。上谷，漢郡名，領沮陽等縣（⿰県系）十五。沮陽在今直隷保安州。</duanzhu>
<xushi>从豕，役省聲。</xushi>
<duanzhu>營𨾏切，十六部。</duanzhu>
</t>

<wh>䝐</wh>
<t>
<xushi>豶也。</xushi>
<duanzhu>「䝐，豶」〈釋獸〉文。郭云「俗呼小豶豬爲䝐子」。按，葢羠豕之小者也。</duanzhu>
<xushi>从豕，隋聲。</xushi>
<duanzhu>以水切。按，當依《廣韵》羊捶切，古音在十七部。䝐與豛音同，疑䝐卽豛之或字。</duanzhu>
</t>

<wh>豤</wh>
<t>
<xushi>豕齧也。</xushi>
<duanzhu>豕字今補。人之齧曰齦，字見齒部；豕之齧曰豤，音同而字異也。〈𦒱工記〉「髺豤薜暴不入市」〔注〕云「豤，頓傷也」。此引伸假借字。今本作墾，非。</duanzhu>
<xushi>从豕，艮聲。</xushi>
<duanzhu>康狠切，十三部。</duanzhu>
</t>

<wh>豷</wh>
<t>
<xushi>豕息也。</xushi>
<duanzhu>息者，喘也。豷與㞒、呬、䨳音義皆同，而有人豕之別。</duanzhu>
<xushi>从豕，壹聲。</xushi>
<duanzhu>許利切，十二部。</duanzhu>
<xushi>《春秋傳》曰：生敖及豷。</xushi>
<duanzhu>襄四年《左傳》文。今《左傳》敖作澆，《論語》及夰部作奡。</duanzhu>
</t>

<wh>豧</wh>
<t>
<xushi>豕息也。从豕，甫聲。</xushi>
<duanzhu>芳無切，五部。</duanzhu>
</t>

<wh>豢</wh>
<t>
<xushi>㠯穀圏養豕也。</xushi>
<duanzhu>圏者，養嘼之閑；圏養者，圏而養之。圏、豢㬪韵。〈樂記〉〔注〕曰「以穀食犬豕曰豢」，〈月令〉〔注〕曰「養牛羊曰芻，犬豕曰豢」，〈少儀〉假圂爲豢。</duanzhu>
<xushi>从豕，𥸭聲。</xushi>
<duanzhu>胡慣切，十四部。</duanzhu>
</t>

<wh>豠</wh>
<t>
<xushi>豕屬。</xushi>
<duanzhu>凡言屬者，類而別也，別而類也。《廣雅》曰「豠，豕也」。</duanzhu>
<xushi>从豕，且聲。</xushi>
<duanzhu>疾余切，五部。</duanzhu>
</t>

<wh>豲</wh>
<t>
<xushi>豕屬也。</xushi>
<duanzhu>三字依戴氏侗《六書故》所偁唐本，葢晁氏說之所據也。《篇》、《韵》皆云「豲，豕屬」，則爲唐本信矣。二徐本皆云逸也，乃以下文《逸周書》割一字爲之，《韵會》又增之云「豕之逸也」，更可笑矣。《廣雅》說豕屬有豲，豲非𩫕豬也；或以𩫕豬說之，殊誤。</duanzhu>
<xushi>从豕，原聲，讀若桓。</xushi>
<duanzhu>三字舊在撅下，今移此。胡官切，十四部。</duanzhu>
<xushi>《逸周書》曰：豲有爪而不敢㠯撅。</xushi>
<duanzhu>見《周書．周祝解》。今〈周書〉爪作蚤。蚤，齧人跳蟲也；爪，覆手也──皆假借字──許則㕚爲本字；撅者，有所杷也。</duanzhu>
</t>

<wh>豨</wh>
<t>
<xushi>豕走豨豨也。</xushi>
<duanzhu>豨豨，走皃。以其走皃名之曰豨。《方言》「豬，北燕朝鮮之間謂之豭；關東西謂之彘，或謂之豕；南楚謂之豨。許說其本義，故次於此；《方言》說其引伸之義也。下文言封豨，則亦引伸之義。</duanzhu>
<xushi>从豕，希聲。</xushi>
<duanzhu>虛豈切，十五部。</duanzhu>
<xushi>古有封豨脩虵之害。</xushi>
<duanzhu>上古有此害也。《左傳》「申包胥曰：吳爲封豕長蛇，以荐食上國」，《淮南書》說封豨脩蛇，卽封豕長蛇也。</duanzhu>
</t>

<wh>豖</wh>
<t>
<xushi>豕絆足行豖豖也。</xushi>
<duanzhu>豖豖，艱行之皃。《孟子》曰「如追放豚，既入其苙，又從而招之」，趙曰「招，罥也」。按，罥之謂絆其足。經文招字與豖古音相近，招之卽豖之也，此猶州吁卽祝吁。</duanzhu>
<xushi>从豕繫二足。</xushi>
<duanzhu>繫當作係。此从豕而象形也。丑六切，三部。《廣韵》丑玉切。</duanzhu>
</t>

<wh>豦</wh>
<t>
<xushi>鬬相丮不解也。</xushi>
<duanzhu>鬬當作鬥，兩丮相對也。丮，持也；不言持言丮者，以曡韵爲訓也。</duanzhu>
<xushi>从豕虍。</xushi>
<duanzhu>此會意。虍者，虎文也，故卽以爲虎字。</duanzhu>
<xushi>豕虎之鬬</xushi>
<duanzhu>當作鬥。</duanzhu>
<xushi>不相捨。</xushi>
<duanzhu>說會意之恉。</duanzhu>
<xushi>讀若蘮蒘艸之蘮。</xushi>
<duanzhu>蘮蒘當作罽挐，之蘮當作之挐。葢本無末二字，後人增之而誤耳。蘮蒘，竊衣，見〈釋艸〉。強魚切，五部。</duanzhu>
<xushi>司馬相如說：豦，封豕之屬。</xushi>
<duanzhu>此別一說也。《毛詩傳》曰「封，大也」，封豕，大豕也。〈上林賦〉「擽蜚遽遽」，或作虡，《廣韵》引作廙，其卽豦歟。</duanzhu>
<xushi>一曰虎㒳足舉。</xushi>
<duanzhu>此又別一義。</duanzhu>
</t>

<wh>豙</wh>
<t>
<xushi>豕怒毛豎也。</xushi>
<duanzhu>毅，妄怒也。从此，會意兼形聲。</duanzhu>
<xushi>一曰殘艾也。</xushi>
<duanzhu>艾當作乂。乂或作刈，芟艸也。殘乂者，刪（⿰刂）夷之也。</duanzhu>
<xushi>从豕，辛省。</xushi>
<duanzhu>各本無省字，篆體从辛豕。今按《五經文字》毅下云从䇂省，正从辛省之譌，以毛豎如食辛辣也。會意。魚既切，十五部。</duanzhu>
</t>

<wh>豩</wh>
<t>
<xushi>二豕也，豳从此。</xushi>
<duanzhu>許書豳、燹二篆皆用豩爲聲也，然則其讀若尚略可識矣。古音當在十三部。</duanzhu>
<xushi>闕。</xushi>
<duanzhu>謂其義、其音皆闕也。二豕乃兼頑鈍之物，故古有讀若頑者。大徐伯貧切，又呼關切。</duanzhu>
</t>

<文>文二十二<duanzhu>《詩音義》引《說文》豥字，《爾雅音義》引《字林》豥字，未知《說文》本有此字否也。</文></duanzhu><variants>重一。</variants>

<wh>㣇</wh>
<t>
<xushi>脩豪獸。</xushi>
<duanzhu>《毛詩》〈六月〉、〈韓奕〉〔傳〕曰「脩，長也」。周秦之文，攸訓爲長，其後乃叚脩爲攸而訓爲長矣。豪，豕鬛如筆管者，因之凡髦鬛皆曰豪。〈釋獸〉曰「𧳙脩豪。㣇者正字，𧳙者俗字；或作肆者，叚借字也。按，此言獸，與下文𩫚豕非一物。顏氏注《漢書》曰「豪豬一名㣇」，非也。</duanzhu>
<xushi>一曰河內名豕也。</xushi>
<duanzhu>謂河內𧦝豕爲㣇，猶上谷之𧦝豛也。河內，漢郡名，領懷縣（⿰県系）等縣（⿰県系）十有八，今懷慶、衞輝以及彰德府南境皆是其地。</duanzhu>
<xushi>从彑。</xushi>
<duanzhu>象頭銳。</duanzhu>
<xushi>下象毛足。</xushi>
<duanzhu>（swjz0902-07-.png）者象其髦也。毛當作髦。巾象足。</duanzhu>
<xushi>凡㣇之屬皆从㣇，讀若弟。</xushi>
<duanzhu>羊至切，十五部。</duanzhu>
</t>

<wh><img src="456A-01">𢑞</img></wh>
<t>
<xushi>籒文。</xushi>
</t>

<wh><img src="456A-02">㣇</img></wh>
<t>
<xushi>古文。</xushi>
</t>

<wh><img src="456A-03">𢑢</img></wh>
<t>
<xushi>豕屬，从㣇，𡇆聲。</xushi>
<duanzhu>呼骨切，十五部。</duanzhu>
</t>

<wh><img src="456A-04">𩫚</img></wh>
<t>
<xushi>𩫚豕。</xushi>
<duanzhu>逗。</duanzhu>
<xushi>鬣如筆管者。</xushi>
<duanzhu>𩫚字各本無，今補。𩫚豕，豕名。〈西山經〉之豪彘，〈長楊賦〉之豪豬也。〈西山經〉曰「竹山有獸焉，其狀如豚而白毛，大如筓而黑端」，郭云「貆豬也，能以脊上豪射物」。按，本是豕名，因其鬣如筆管，遂以名其鬣。<pb n="461"/>凡言豪俊、豪毛，又皆引伸之義也，俗乃別豪俊字从豕、豪毛字从毛。</duanzhu>
<xushi>出南郡。</xushi>
<duanzhu>漢郡名，領江陵等縣（⿰県系）十有八，今荊州府北至襄陽府境是其地。</duanzhu>
<xushi>从㣇，高聲。</xushi>
<duanzhu>乎刀切，二部。</duanzhu>
</t>

<wh><img src="456B-01">𩫕</img></wh>
<t>
<xushi>篆文从豕。</xushi>
<duanzhu>篆各本作籒，非是。今正。𢑞爲籒文，則㣇爲古文；𩫚，古文也，豪則小篆。改㣇从豕，以豪附𩫚，此正以上附二之例。下文以豚附𧱮（⿰豚又，swjz0902-10-豪.png），亦其類。孫強輩增竄《玉篇》所據《說文》巳是誤本矣。</duanzhu>
</t>

<wh>彙</wh>
<t>
<xushi>彙蟲也。</xushi>
<duanzhu>彙字各本無，今補；也字依《廣韵》補。〈釋獸〉曰「彙，毛刺，其字俗作蝟、作猬」。《周易》「拔茅茹以其彙」，鄭云「勤也」，以爲謂之叚借也；王弼云「類也」，以爲會之叚借也。</duanzhu>
<xushi>似豪豬而小，从㣇。</xushi>
<duanzhu>而小二字依《廣韵》補；有毛刺似豪豬，故从㣇也。上文云「𢑞籒文㣇」，此正从籒文。</duanzhu>
<xushi>𦞅省聲。</xushi>
<duanzhu>干貴切，十五部。</duanzhu>
</t>

<wh>蝟</wh>
<t>
<xushi>或从虫作。</xushi>
<duanzhu>《爾雅》亦入之〈釋獸〉。</duanzhu>
</t>

<wh>㣈</wh>
<t>
<xushi>㣇屬。从二㣇。</xushi>
<duanzhu>息利切，十五部。</duanzhu>
</t>

<wh><img src="456B-02">𠭾</img></wh>
<t>
<xushi>古文㣈。〈虞書〉曰</xushi>
<duanzhu>虞當作唐。說詳〈禾部〉。</duanzhu>
<xushi>「㣈類于上帝」。</xushi>
<duanzhu>〈堯典〉文。許所據葢壁中古文也。伏生《尚書》及孔安國以今文讀定之《古文尚書》皆作肆，太史公《史記》作遂。然則漢人釋肆爲遂，卽《爾雅》之肆故也。壁中文作㣈，乃肆之假借字也。此引書說叚借，與𡚽卽好、𤊾卽蔑爲一例。</duanzhu>
</t>

<variants>文五，重五。</variants>

<wh>彑</wh>
<t>
<xushi>豕之頭。</xushi>
<duanzhu>《篇》、《韵》曰「彚類」，今義也。</duanzhu>
<xushi>象其銳而上見也。</xushi>
<duanzhu>象形也。</duanzhu>
<xushi>凡彑之屬皆从彑，讀若罽。</xushi>
<duanzhu>㓹者，籒文銳，故音相通也。居例切，十五部。</duanzhu>
</t>

<wh>彘</wh>
<t>
<xushi>豕也。</xushi>
<duanzhu>與豕篆下「彘也」爲轉注。</duanzhu>
<xushi>後蹏廢謂之彘。</xushi>
<duanzhu>廢，鈍置也。彘之言滯也，豕前足僅屈伸，後足行步蹇劣，故謂之廢。</duanzhu>
<xushi>从彑、从二匕，矢聲。</xushi>
<duanzhu>直例切，十五部。</duanzhu>
<xushi>彘足與鹿足同。</xushi>
<duanzhu>說从二匕之意也。鹿、㲋、能足皆从二匕。</duanzhu>
</t>

<wh><img src="456B-04">𧰲</img></wh>
<t>
<xushi>豕也。从彑、从豕，讀若弛。</xushi>
<duanzhu>式視切。按，古音在十六、十七部閒，《廣韵》尺氏切，是也。蠡从䖵、彖聲，㥟从心、彖聲，古音皆在十六部。今韵蠡入薺、㥟入佳皆不誤，而字形从彖則誤。</duanzhu>
</t>

<wh><img src="456B-03">𢑓</img></wh>
<t>
<xushi>豕也。从彑，下象其足，讀若瑕。</xushi>
<duanzhu>乎加切。按，小徐本此爲彖之古文。《篇》、《韵》皆無此字。</duanzhu>
</t>

<wh>彖</wh>
<t>
<xushi>豕𧺆也。</xushi>
<duanzhu>《玉篇》作豕走悅也，恐是許書古本如此。《周易》卦辭謂之彖、爻辭謂之象。〈𣪠辭〉傳曰「彖也者，才也」，虞翻曰「彖說三才；「彖者，言乎象者也」，虞翻曰「八卦以象吿，彖說三才，故言乎象也」。古人用彖字必系叚借，而今失其說。劉瓛曰「彖者，斷也」。</duanzhu>
<xushi>从彑、从豕省。</xushi>
<duanzhu>通貫切，十四部。</duanzhu>
</t>

<variants>文五<duanzhu>小徐作四。</duanzhu>。</variants>

<wh>𧱮（⿰豚又）</wh>
<t>
<xushi>小豕也。</xushi>
<duanzhu>《方言》「豬，其子或謂之豚，或謂之豯」。</duanzhu>
<xushi>从古文豕。</xushi>
<duanzhu>各本作「从㣇省，象形」五字，非也。今正。</duanzhu>
<xushi>从又持肉，以給祠祀也。</xushi>
<duanzhu>凡祭宗廟之禮，豕曰剛鬛，豚曰腯肥。又，手也。徒䰟切，十三部。</duanzhu>
<xushi>凡𧱮（⿰豚又，swjz0902-10-豪.png）之屬皆从𧱮（⿰豚又，swjz0902-10-豪.png）。</xushi>
<duanzhu>各本𧱮（⿰豚又，swjz0902-10-豪.png）作豚，誤。今正。</duanzhu>
</t>

<wh>豚</wh>
<t>
<xushi>篆文从肉豕。</xushi>
<duanzhu>上古文，此小篆也，亦以上附二之例，不入豚於豕部附以古文𧱮（⿰豚又，swjz0902-10-豪.png）者，以有从𧱮（⿰豚又，swjz0902-10-豪.png）之𧲝，則不得不立此部首也。《爾雅音義》曰「籒文作豚」，《玉篇》亦曰「豚者，籒文」──皆誤。恐學者惑焉，故箸於此。</duanzhu>
</t>

<wh><img src="457A-01">𧲝</img></wh>
<t>
<xushi>豚屬。从𧱮（⿰豚又，swjz0902-10-豪.png），衞聲，讀若罽。</xushi>
<duanzhu>于歲切，十五部。</duanzhu>
</t>

<variants>文二，重一。</variants>

<wh>豸</wh>
<t>
<xushi>獸長𦟝，行豸豸然，欲有所司殺形。</xushi>
<duanzhu>緫言其義其形，故不更言象形也，或曰此下當有象形二字。司今之伺字，許書無伺。凡獸欲有所伺殺，則行步詳宷，其脊若加長。豸豸然，長皃，文象其形也。《周禮．射人》「以貍步張三侯」〔注〕云「貍，善搏者也，行則止而儗度焉，其發必，是以量矦道法之也」。許言獸者，謂凡殺物之獸也。〈釋蟲〉曰「有足謂之蟲，無足謂之豸」。按，凡無足之蟲體多長，如蛇蚓之類，正長脊義之引伸也。〈上林賦〉曰「陂池貏豸」，卽〈子虛賦〉之「罷池陂陀」──〈西京賦〉曰「增嬋娟以此豸」。按，貏豸謂迆邐之長，此豸謂婀娜之長，亦皆長義之引伸。古多叚豸爲解廌之廌，以二字古同音也。廌與解古音同部，是以廌訓解。《方言》曰「廌，解也」。《左傳》「庶有豸乎」，《釋文》作廌，引《方言》「廌，解也」；《正義》作豸，引《方言》「豸，解也」。今本《釋文》廌譌爲鳩，今本《方言》廌譌爲瘛，音胡計切，葢古書之難讀如此。<pb n="462"/>池爾切。十六部。</duanzhu>
<xushi>凡豸之屬皆从豸。</xushi>
</t>

<wh>豹</wh>
<t>
<xushi>佀虎，圜文。</xushi>
<duanzhu>豹文圜。易曰「君子豹變，其文蔚也」。豹一名程。</duanzhu>
<xushi>从虎，勺聲。</xushi>
<duanzhu>北敎切，二部。</duanzhu>
</t>

<wh>貙</wh>
<t>
<xushi>貙獌似貍。</xushi>
<duanzhu>各本下有者字，今刪（⿰刂）正。貍篆下曰「似貙，其狀互見也」。〈釋獸〉「貙似貍」，又曰「貙獌似貍」。〈犬部〉獌下曰「狼屬」，引《爾雅》「貙獌似貍」。然則此襲《爾雅》「貙似貍」，獌，衍（swjz0902-11-衍.png）文耳。貙常以立秋日祭獸，〈吳都賦〉〔注〕曰「虎屬」。</duanzhu>
<xushi>从豸，區聲。</xushi>
<duanzhu>勅俱切，古音在四部。</duanzhu>
</t>

<wh>貚</wh>
<t>
<xushi>貙屬也。从豸，單聲。</xushi>
<duanzhu>徒干切，十四部。</duanzhu>
</t>

<wh>貔</wh>
<t>
<xushi>豹屬。</xushi>
<duanzhu>〈大雅．韓奕〉〔傳〕曰「貔，猛獸也」，《尚書》〔某氏傳〕曰「貔、執夷，虎屬也」，〈釋獸〉曰「貔，白狐」，〈舍人〉曰「名白狐也」。按，《方言》曰「貔，陳楚江淮之間謂之猍，北燕朝鮮之閒謂之𧳏，關西謂之狸」，〔郭〕云「貔未聞語所出。玉裁謂「
《方言》所說貍也，非貔也；《爾雅》所說白狐，葢亦貍類，非貔也」，而皆得貔名者，俗𧦝之相混也。《說文》、《毛傳》、《尚書》〔傳〕則皆貔之本義也。</duanzhu>
<xushi>出貉國。</xushi>
<duanzhu>北方國也。</duanzhu>
<xushi>从豸，𣬉（swjz0902-12-𣬉.png）聲。</xushi>
<duanzhu>房脂切，十五部。</duanzhu>
<xushi>《詩》曰「獻其貔皮」。</xushi>
<duanzhu>〈大雅．韓奕〉。</duanzhu>
<xushi>〈周書〉曰「如虎如貔」。</xushi>
<duanzhu>〈牧誓〉。</duanzhu>
<xushi>貔，猛獸。</xushi>
<duanzhu>按，上文豹屬當作貍屬，許以貍屬爲<pb n="462-1"/>貔本義，以猛獸爲《詩》、《書》之貔也，於全書之例知之。</duanzhu>
</t>

<wh>豼</wh>
<t>
<xushi>或从比。</xushi>
<duanzhu>比聲。</duanzhu>
</t>

<wh>豺</wh>
<t>
<xushi>狼屬，狗聲。</xushi>
<duanzhu>〈釋獸〉曰「豺，狗足」，許云「狗聲」，似許長。其聲如犬，俗𧦝豺狗。</duanzhu>
<xushi>从豸，才聲。</xushi>
<duanzhu>士皆切，古音在一部，當入咍韵。</duanzhu>
</t>

<wh>貐</wh>
<t>
<xushi>䝟貐。</xushi>
<duanzhu>䝟，大徐作猰，《廣韵》引許作䝟，無䝟篆者。疑許本作契，無豸㫄，後人加之。</duanzhu>
<xushi>从貙虎爪。</xushi>
<duanzhu>依許當作㕚。</duanzhu>
<xushi>食人、迅𧺆。</xushi>
<duanzhu>以上〈釋獸〉說如此。</duanzhu>
<xushi>从豸，俞聲。</xushi>
<duanzhu>以主切，古音在四部。《爾雅音義》曰「韋昭餘彼反」。按，彼字必侯字或𠋫字之誤，《集韵》、《類篇》不知其誤，乃云貐尹捶切，入四紙，葢古書之襲繆有如此者。</duanzhu>
</t>

<wh>貘</wh>
<t>
<xushi>佀熊而黃黑色，出蜀中。</xushi>
<duanzhu>卽諸書所謂食鐵之獸也。見《爾雅》、〈上林賦〉、〈蜀都賦〉注。《後漢書》、《爾雅》謂之白豹，《山海經》謂之猛豹，今四川川東有此獸。薪采攜鐵飯甑入山，每爲所齧，其齒則奸民用爲僞佛齒。</duanzhu>
<xushi>从豸，𦱤聲。</xushi>
<duanzhu>莫白切，古音在五部。字亦作貊，亦作狛。</duanzhu>
</t>

<wh><img src="457B-01">𧴄</img></wh>
<t>
<xushi>猛獸也。</xushi>
<duanzhu>猛當作㺎，三字爲句。㺎見〈上林賦〉，〔郭璞〕曰「㺎似牛，領有肉堆，卽犎牛也」。按，卽《爾雅》之犦牛也。字亦作㺎，亦作𤛑，《漢書》作庸。</duanzhu>
<xushi>从豸，庸聲。</xushi>
<duanzhu>余封切，九部。</duanzhu>
</t>

<wh>貜</wh>
<t>
<xushi>㺉（⿱㱿犬）貜也。</xushi>
<duanzhu>㺉（⿱㱿犬），《廣韵》引作豰（⿱㱿豕），未知孰是。葢合二字爲獸名，與〈犬部〉玃字義別。</duanzhu>
<xushi>从豸，矍聲。</xushi>
<duanzhu>王縛切，五部。</duanzhu>
</t>

<wh>貀</wh>
<t>
<xushi>貀獸。</xushi>
<duanzhu>貀字各本無，今補。</duanzhu>
<xushi>無前足。</xushi>
<duanzhu>前當作歬。貀無前足。〈釋獸〉文。</duanzhu>
<xushi>从豸，出聲。</xushi>
<duanzhu>女滑切，十五部。</duanzhu>
<xushi>漢律，能捕豺貀購錢百。</xushi>
<duanzhu>錢百各本作百錢。今正。《爾雅》〔郭注〕「律，捕虎一，購錢三千，其豿半之」，葢亦沿漢律也。購者，以財有所求也。</duanzhu>
</t>

<wh>貈</wh>
<t>
<xushi>似狐，善睡獸也。</xushi>
<duanzhu>凡狐貉連文者，皆當作此貈字；今字乃皆假貉爲貈，造貊爲貉矣。</duanzhu>
<xushi>从豸，舟聲。</xushi>
<duanzhu>下各切。按，此切乃貉之古音，非此字本音也。其字舟聲，則古音在三部。〈邠詩〉貈貍裘爲韵，一部三部合音也。</duanzhu>
<xushi>《論語》曰「狐貈之厚㠯居」。</xushi>
<duanzhu>〈鄕黨〉篇文，居當作凥。</duanzhu>
</t>

<wh>貆</wh>
<t>
<xushi>貈之類。从豸，𠄢（⿱𠄢一）聲。</xushi>
<duanzhu>按，此篆舊系貉篆下，云貉之類。然則亦必人而豸種者，而經傳不言有貆人，則知轉寫譌舛耳。〈釋獸〉曰「貈子，貆」，可援以證許書矣。今更正而移其次於此。胡官切，十四部。</duanzhu>
</t>

<wh>豻</wh>
<t>
<xushi>胡地野狗。</xushi>
<duanzhu>《禮記．玉藻》、《周禮．巾車》〔注〕皆云「豻，胡犬也」，《正義》皆云「胡，當作狐，與犬合所生」。按，犬有名狼、名狐者。見《廣雅》。但此注胡犬，證以《說文》、高誘《淮南注》、熊安生《禮記正義》云「胡地野狗」，則其字不當作狐宷矣。</duanzhu>
<xushi>从豸，干聲。</xushi>
<duanzhu>五旰切，十四部。</duanzhu>
</t>

<wh><img src="458A-01">犴</img></wh>
<t>
<xushi>豻，或从犬。《詩》曰「冝犴冝獄」。</xushi>
<duanzhu>〈小雅．小宛〉文。《毛詩》作岸，《釋文》曰「《韓詩》作犴」，云「鄕亭之繫曰犴，朝廷曰獄」，李善《文𨕖》〔注〕亦引《韓詩》。按，《毛詩傳》曰「岸，訟也」，此謂岸爲犴之假借也。獄从二犬，故犴與獄同意。〈皇矣〉〔箋〕亦曰「岸，訟也」，本〈小宛〉〔傳〕。</duanzhu>
</t>

<wh>貍</wh>
<t>
<xushi>伏獸，似貙。</xushi>
<duanzhu>伏獸，謂善伏之獸。鄭注〈大射〉云「〈貍首〉，逸《詩》。貍之言不來也，其《詩》有射諸侯首不朝者之言，因以名篇」，皇偘以爲舊解云「貍之取物，則伏下其頭，然後必得，言射亦必中，如貍之取物矣」。上文云貙似貍，此云貍似貙，言二物相似，卽俗所謂野貓。</duanzhu>
<xushi>从豸，里聲。</xushi>
<duanzhu>里之切，一部。</duanzhu>
</t>

<wh>貒</wh>
<t>
<xushi>貒，獸也。</xushi>
<duanzhu>各本無貒字，今補。三字爲一句。〈釋獸〉曰「狐、貍、貒、貈醜，其足蹯，其跡𠘯。貒子，貗」。</duanzhu>
<xushi>似豕而肥。</xushi>
<duanzhu>各本無此四字，今依《韵會》所據及《爾雅音義》所引補。</duanzhu>
<xushi>从豸，耑聲，讀若湍。</xushi>
<duanzhu>他耑切，十四部。</duanzhu>
</t>

<wh>貛</wh>
<t>
<xushi>野豕也。从豸，雚聲。</xushi>
<duanzhu>呼官切，十四部。按，〈𠘯部〉引《爾雅》「狐、貍、貒、貈醜」，貒作貛，葢貒、貛本一字，貛乃貒之或體。淺人刪（⿰刂）去上文「似豕而肥」四字，乃注「野豕也」三字於此以分別之耳。其物非有二，《集韵》、《類篇》亦合爲一字，宜正之曰「貒，或从雚聲」。</duanzhu>
</t>

<wh>貁</wh>
<t>
<xushi>鼠屬，善旋。</xushi>
<duanzhu>按，當作禺屬，善倒縣（⿰県系）。《周禮》、《爾雅》、《山海經》有蜼字，許無蜼──貁卽蜼。《廣雅》曰「狖，蜼也」，是也。〈釋獸〉曰「蜼，卬鼻而長尾」，《周禮》〔注〕曰「蜼，禺屬，卬鼻而長尾」，郭景純曰「蜼似獼猴而大，黃黑色，尾長數尺，末有㒳岐，雨則自縣（⿰県系）於樹，以尾塞鼻。零陵南康人呼之音餘，建平人呼之音相贈遺之遺，又音余救反，皆土俗輕重不同耳。《淮南．覽冥》〔注〕曰「狖，猨屬，長尾而卬鼻」，〈吳都賦〉〔劉注〕引《異物志》曰「狖，猿類，露鼻，尾長四五尺。居樹上，雨則以尾塞鼻。是以狖者，貁之俗省。蜼、貁爲古今字，許不取蜼，用今字也。與鼠部之𪕏（⿺鼠⿱宀儿）、鼬分別爲三物。</duanzhu>
<xushi>从豸，宂（⿱宀儿）聲。</xushi>
<duanzhu>此宂（⿱宀儿）散之宂（⿱宀儿），俗譌作穴聲，篆體亦誤。今正。宂（⿱宀儿）之古音在三部。余救切，三部。</duanzhu>
</t>

<wh>貂</wh>
<t>
<xushi>鼠屬，大而黃黑，出胡丁零國。</xushi>
<duanzhu>郭氏《山海經》〔注〕曰「今扶餘國，卽濊貃故地，在長城北，去玄兔千里，出名馬、赤玉、大珠如酸棗也」。</duanzhu>
<xushi>从豸，召聲。</xushi>
<duanzhu>都遼切，二部。</duanzhu>
</t>

<wh>貉</wh>
<t>
<xushi>北方貉。</xushi>
<duanzhu>各本奪貉字，今補。此與西方羌从羊、北方狄从犬、南方蠻从虫、東南閩越从虫、東方夷从大參合觀之。鄭司農云「北方曰貉、曰狄」，《周禮．大甸》「獵祭表貉」〔注〕云「貉讀爲十百之百」。</duanzhu>
<xushi>豸穜也。从豸。</xushi>
<duanzhu>長脊獸之穜也，故从豸。</duanzhu>
<xushi>各聲。</xushi>
<duanzhu>莫白切，古音在五部。下各切，俗作貊。</duanzhu>
<xushi>孔子曰「貉之言貉貉，惡也」。</xushi>
<duanzhu>七字一句，各本作「貉之爲言惡也」。今依《尚書音義》、《五經文字》正。《尚書音義》作貊貊，淺人所改耳。貉與惡㬪韵，貉貉，惡皃。○貂貉二篆各本在犴篆之後、貆貍篆之前，今以〈虫部〉之蠻閩次於以虫爲象之末，〈犬部〉之狄次於犬末、〈羊部〉之羌次於羊末、〈人部〉之僥次於人末、〈大部〉夷字次於大末，依類求之，移易次此，必有合乎古本矣。</duanzhu>
</t>

<variants>文二十，重二。</variants>
<duanzhu>小徐本文十七，容有誤也。其曰重三，必合貒、貛爲一字矣。</duanzhu>
			
<wh>𤉡</wh>
<t>
<xushi>如野牛，靑（swjz0902-13-.png），其皮堅厚可制鎧。</xushi>
<duanzhu>「靑色」，各本作「而靑」；「其皮堅厚可制鎧」，各本無此七字，今補。《論語．季氏》〔疏〕、《爾雅．釋獸》〔疏〕、《詩》「何草不黃」〔正義〕、《春秋左傳．宣二年》〔正義〕皆有此七字，皆作靑色，或作靑毛。〈釋獸〉曰「兕，似牛」，許云如野牛者，其義一也。野牛卽今水牛，與黃牛別；古謂之野牛，《爾雅》云「似牛」者，似此也。郭注《山海經》曰「犀似水牛，豬頭、庳腳」。兕亦似水牛，靑色，一角，重三千斤。〈𦒱工記〉「函人爲甲，犀甲七屬，兕甲六屬；犀甲壽百年，兕甲壽二百年」。</duanzhu>
<xushi>象形。</xushi>
<duanzhu>謂上象其頭、下象其足尾也。徐胻切，十五部。</duanzhu>
<xushi>𧰽頭</xushi>
<duanzhu>二字今補。</duanzhu>
<xushi>與禽、离頭同。</xushi>
<duanzhu>〈𠘯部〉禽下亦曰「禽、离、𧰽頭相似，今人作楷，𧰽作凹，禽、离作凶，其頭不同矣──篆法古當同」。</duanzhu>
<xushi>凡𧰽之屬皆从𧰽。</xushi>
</t>

<wh>兕</wh>
<t>
<xushi>古文从儿。</xushi>
<duanzhu>葢亦謂其似人胻也，虎足亦與人足同。今字兕行而𧰽不行，漢𣜩（⿰⿱士示⿱又米）作𠒊，《經典釋文》云「本又作𠒊〕。</duanzhu>
</t>

<variants>文一，重一。</variants>

<wh>易</wh>
<t>
<xushi>蜥易、蝘蜓，守宫也。</xushi>
<duanzhu>〈虫部〉蜥下曰「蜥易也」，蝘下曰「在壁曰蝘蜓，在艸曰蜥易」。〈釋魚〉曰「榮螈，蜥蜴；蜥蜴，蝘蜓；蝘蜓，守宫也」〔郭〕云「轉相解，博異語，別四名也」。《方言》曰「守宫，秦晉西夏謂之守宫，或謂之蠦𧓋，或謂之蜥蜴，其在澤中者謂之易蜴；南楚謂之蛇醫，或謂之蠑螈；東齊海岱謂之螔䗔（⿰虫𡘓）；北燕謂之祝蜒；桂林之中守宫大者而能鳴，謂之蛤解」。按，許舉其三者，略也。易本蜥易，語言假借而難易之義出焉。鄭氏贊易曰「易之爲名也，一言而函三義：簡易一也，變易二也，不易三也」。按，易彖二字皆古以語言假借立名，如象卽像似之像也。故許先言本義，而後引祕書說。云祕書者，明其未必然也。</duanzhu>
<xushi>象形。</xushi>
<duanzhu>上象首、下象四足，尾甚微，故不象。羊益切，十六部。古無去入之分，亦以豉切。今俗書蜥易字多作蜴，非也。按，《方言》「蜥易，其在澤中者謂之易蜴」〔郭〕云「蜴音析」，是可證蜴卽蜥字，非羊益切。〈小雅〉「胡爲虺蜴」〔毛傳〕曰「蜴，螈也」，《釋文》「蜴，星歴反。字又作蜥」，《說文》引《詩》正作蜥，毛語正與《方言》合。《方言》「易蜴，南楚謂之蛇醫，或謂之蠑螈。謂在澤中者也。螈卽〈虫部〉之蚖字，蛇醫也。陸璣云：蜴一名蠑螈，水蜴也，或謂之蛇醫，如蜥易。然則蜥易者統名，倒言易蜥及單言蜥者，別其在澤中者言也。</duanzhu>
<xushi>祕書說曰「日月爲易」。</xushi>
<duanzhu>祕書謂緯書。〈目部〉亦云「祕書瞋从戌」。按，《參同契》曰「日月爲易，剛柔相當」，陸氏德明引虞翻注《參同契》云「字从日下月」。</duanzhu>
<xushi>象侌昜<pb n="464"/>也。</xushi>
<duanzhu>謂上从日象陽，下从月象陰。緯書說字多言形而非其義，此雖近理，要非六書之本，然下體亦非月也。</duanzhu>
<xushi>一曰从勿。</xushi>
<duanzhu>又一說从旗勿之勿，皆字形之別說也。</duanzhu>
<xushi>凡易之屬皆从易。</xushi>
</t>

<variants>文一。</variants>

<wh>象</wh>
<t>
<xushi>南越大獸。</xushi>
<duanzhu>獸之冣大者，而出南越。</duanzhu>
<xushi>長鼻牙。</xushi>
<duanzhu>有長鼻長牙。以上七字依《韵會》所據小徐本。</duanzhu>
<xushi>三年一乳。</xushi>
<duanzhu>《左傳．定四年》〔正義〕作「三年一乳字」。按，古書多假象爲像，〈人部〉曰像者，似也；似者，像也，像从人象聲。許書一曰指事，二曰象形，當作像形。全書凡言象某形者，其字皆當作像，而今本皆从省作象，則學者不能通矣。《周易．𣪠辭》曰「象也者，像也」，此謂古《周易》象字卽像字之假借。韓非曰「人希見生象，而案其圖以想其生，故諸人之所以意想者皆謂之象」（案，「而」字上原文有「也」字，下缺「得死象之骨」五字，引文末有「也」字。原文作：人希見生象也，而得死象之骨，案其圖以想其生也，故諸人之所以意想者皆謂之象也），似古有象無像。然像字未製以前，想像之義巳起，故《周易》用象爲想像之義，如用易爲簡易變易之義，皆於聲得義，非於字形得義也。韓非說同俚語，而非「本無其字，依聲托事」之恉。</duanzhu>
<xushi>象、耳、牙、四足、尾之形。</xushi>
<duanzhu>象當作像，耳、牙疑當作鼻、耳，尾字各本無，今補。徐㒳切，十部。</duanzhu>
<xushi>凡象之屬皆从象。</xushi>
</t>

<wh>豫</wh>
<t>
<xushi>象之大者。</xushi>
<duanzhu>此豫之本義，故其字从象也。引伸之，凡大皆偁豫。故《淮南子》、《史記．循吏傳》、〈魏都賦〉皆云「市不豫價」，《周禮》司市注云「防誑豫」，皆謂賣物者大其價以愚人也。大必寬裕，故先事而備謂之豫，寬裕之意也。寬大則樂，故〈釋詁〉曰「豫，樂也」，《易》〔鄭注〕曰「豫，喜；豫，說樂之皃也」。亦借爲舒字，如〈洪範〉「豫，恒燠若」，卽「舒，恒燠若」也。亦借爲與字，如《儀禮》古文「與」作「豫」是也。</duanzhu>
<xushi>賈侍中說「不害於物」。</xushi>
<duanzhu>賈侍中名逵，許所從受古學者也。侍中說豫象雖大而不害於物，故寬大舒緩之義取此字。</duanzhu>
<xushi>从象。</xushi>
<duanzhu>非許書則从象不可解。</duanzhu>
<xushi>予聲。</xushi>
<duanzhu>羊茹切，五部。俗作預。</duanzhu>
</t>

<wh><img src="459B-01">𠄛</img></wh>
<t>
<xushi>古文。</xushi>
</t>
<variants>文二，重一。</variants>
<count>四十六部，文四百九十六，重六十四<duanzhu>宋本四作三</duanzhu>，凡七千二百四十七字<duanzhu>此以上言九篇部分，篆文說解字三者之都數也</duanzhu>。</count>
