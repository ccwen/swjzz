
<檔 ="swjz01-01.xml">
<卷首篇題 id="v23">說文解字第十二篇上</卷首篇題>
<作者>金壇段玉裁注</作者>

<說文字頭>𠃉</說文字頭>
<內容>
<許慎釋>燕燕，𠃉鳥也。</許慎釋>
<段玉裁注>燕燕見前篇。玄鳥二字淺人所增。</段玉裁注>
<許慎釋>齊魯謂之𠃉。取其鳴自謼。象形也。</許慎釋>
<段玉裁注>舊作呼。今依《韵會》正。也字今依《韵會》補。謼者，𧦝也。號也。《山海經》說鳥獸多云其名自號。燕之鳴如云𠃉燕𠃉雙聲。《莊子》謂之鷾鴯。鷾亦雙聲也。既得其聲而像其形。則爲𠃉。燕篆像其籋口、布翄、枝尾、全體之形。𠃉篆像其于飛之形。故二篆皆曰像形也。？象翅開首竦。横看之乃得。本與甲乙字異。俗人恐與甲乙亂。加鳥旁爲鳦。則贅矣。本音烏拔反。十五部。入於筆切者，非是。</段玉裁注>
<許慎釋>凡𠃉之屬皆从𠃉。</許慎釋>
</內容>

<說文字頭><img src="584A-01">鳦</img></說文字頭>
<內容>
<許慎釋>𠃉或从鳥。</許慎釋>
<段玉裁注>按此葢非古字。今《爾雅》、《毛傳》皆如此作。</段玉裁注>
</內容>

<說文字頭>孔</說文字頭>
<內容>
<許慎釋>通也。</許慎釋>
<段玉裁注>通者達也。於易卦爲泰。孔訓通、故俗作空穴字多作孔。其實空者，竅也。作孔爲叚借。</段玉裁注>
<許慎釋>嘉美之也。</許慎釋>
<段玉裁注>各本無此四字。由淺人謂與下複而刪（⿰刂）之。今依《韵會》補。也當作䛐。䛐者，意內而外也。通爲吉。？爲凶。故凡言孔者，皆所以嘉美之。《毛傳》曰：孔，甚也。是其義。甚者，尤安樂也。或曰。《詩》言亦孔之醜。豈嘉美之乎。曰。此卽今甚字通於美惡之意也。</段玉裁注>
<許慎釋>从𠃉子。</許慎釋>
<段玉裁注>會意。康董切。按此字未見三代用韵之文。但以肉好卽邊孔求之疑孔古音在三部。故吼犼芤以爲聲。</段玉裁注>
<許慎釋>𠃉請子之𠊱鳥也。</許慎釋>
<段玉裁注>〈月令〉「仲春。玄鳥至。至之日以大牢祠于高禖。天子親往。注云：高辛氏之世。玄鳥遺卵。娀𥳑吞之而生契。後王以爲媒官嘉祥。而立其祠焉。</段玉裁注>
<許慎釋>𠃉至而得子。嘉美之也。</許慎釋>
<段玉裁注>說从𠃉子會意之恉。</段玉裁注>
<許慎釋>故古人名嘉字子孔。</許慎釋>
<段玉裁注>此又以古人名字相應說孔訓嘉美之證。見於《左傳》者。楚成嘉字子孔。鄭公子嘉字子孔。春秋經宋孔父、《左傳》云孔父嘉。何休云經稱字。按孔父、字孔。故後以爲氏。</段玉裁注>
</內容>

<說文字頭>乳</說文字頭>
<內容>
<許慎釋>人及鳥生子曰乳。獸曰產。</許慎釋>
<段玉裁注>生部曰。生，進也。產，生也。渾言之。此復析言之。孺下曰。乳子也。按古書之文多通偁。</段玉裁注>
<許慎釋>从孚𠃉。</許慎釋>
<段玉裁注>會意。而主切，古音在四部。</段玉裁注>
<許慎釋>𠃉者，𠃉鳥。朙堂〈月令〉「𠃉鳥至之曰。祠于高禖㠯請<pb n="590-2"/>子。故乳从𠃉。</許慎釋>
<段玉裁注>此說从孚𠃉會意之恉。孚者，卵卽孚也。𠃉者，請子之𠊱鳥也。</段玉裁注>
<許慎釋>請子必以𠃉至之曰者，𠃉春分來。秋分去。開生之𠊱鳥。帝少昦司分之官也。</許慎釋>
<段玉裁注>《左傳》曰：玄鳥氏、司分也。此說〈月令〉請子必以玄鳥至之日之恉。</段玉裁注>
</內容>
<重文>文三　　重一</重文>
<說文字頭>不</說文字頭>
<內容>
<許慎釋>鳥飛上翔不下來也。</許慎釋>
<段玉裁注>凡云不然者。皆於此義引申叚借。其音古在一部。讀如德韵之北。音轉入尤、有韵讀甫鳩、甫九切。與弗字音義皆殊。音之殊、則弗在十五部也。義之殊。則不輕弗重。如嘉肴弗食不知其旨、至道弗學、不知其善之類可見。《公羊傳》曰：弗者，不之深也。俗韵書謂不同弗。非是。又《詩》鄂不？？箋云：不當作柎。柎、鄂足也。古聲不柎同。</段玉裁注>
<許慎釋>从一，一猶天也。</許慎釋>
<段玉裁注>他處云一地也。此以在上。知爲天。</段玉裁注>
<許慎釋>象形。</許慎釋>
<段玉裁注>謂？也。象鳥飛去而見其翅尾形。音見上。</段玉裁注>
<許慎釋>凡不之屬皆从不。</許慎釋>
</內容>

<說文字頭>否</說文字頭>
<內容>
<許慎釋>不也。</許慎釋>
<段玉裁注>不者，事之不然也。否者，說事之不然也。故音義皆同。《孟子》萬章曰。然則舜僞喜者與。《孟子》曰：否注：《孟子》言舜不詐喜也。又咸𠀉蒙問舜南面而立。瞽瞍亦北面而朝之。《孟子》曰：否。注：言不然也。又萬章曰。堯以天下與舜、有諸。《孟子》曰：否。注：堯不與之。又萬章問曰。人有言。伊尹以割烹要湯。《孟子》曰：否然也。萬章又問孔子於衞主癰疽。《孟子》曰：否然也。萬章又問百里奚自鬻於秦養牲者。《孟子》曰：否然注皆曰。否，不也。不如是也注以不如是釋否然。今本正文皆譌作否不然。語贅而注不可通矣。否字引申之義訓爲不通。如易之泰否、〈堯典〉之否德、〈小雅〉之否難知也、《論語》之子所否者皆、殊其音讀符鄙切，要之古音則同在弟一部。</段玉裁注>
<許慎釋>从口不。</許慎釋>
<段玉裁注>會意。</段玉裁注>
<許慎釋>不亦聲。</許慎釋>
<段玉裁注>方久切，古音在一部。</段玉裁注>
</內容>
<重文>文二</重文>
<說文字頭>至</說文字頭>
<內容>
<許慎釋>鳥飛從高下至地也。</許慎釋>
<段玉裁注>凡云來至者，皆於此義引申叚借。引申之爲𢡆至、爲極至。許云到，至也。臻，至也。徦，至也。此本義之引申也。又云親，至也。寴，至也。此餘義之引申也。</段玉裁注>
<許慎釋>从一，一猶地也。</許慎釋>
<段玉裁注>一在下、故云：</段玉裁注>
<許慎釋>象形。</許慎釋>
<段玉裁注>謂？也。不、象上升之鳥、首鄕上。至、象下集之鳥、首鄕下。脂利切，古音讀如質。在十二部。</段玉裁注>
<許慎釋>不上去而至下。</許慎釋>
<段玉裁注>句。</段玉裁注>
<許慎釋>來也。</許慎釋>
<段玉裁注>瑞麥之來、爲行來之來。</段玉裁注>
<許慎釋>凡至之屬皆从至。</許慎釋>
</內容>

<說文字頭><img src="585A-01">𡊏</img></說文字頭>
<內容>
<許慎釋>古文至。</許慎釋>
</內容>

<說文字頭>到</說文字頭>
<內容>
<許慎釋>至也。</許慎釋>
<段玉裁注>〈大雅〉曰：靡國不到。《論語》兩言民到于今。〈釋詁〉曰：到，至也。</段玉裁注>
<許慎釋>从至，刀聲。</許慎釋>
<段玉裁注>都悼切，二部。</段玉裁注>
</內容>

<說文字頭>臻</說文字頭>
<內容>
<許慎釋>至也。</許慎釋>
<段玉裁注>見〈釋詁〉「古亦叚溱爲之。</段玉裁注>
<許慎釋>从至，秦聲。</許慎釋>
<段玉裁注>側詵切，十二部。</段玉裁注>
</內容>

<說文字頭><img src="585A-02">𦥊</img></說文字頭>
<內容>
<許慎釋>忿戾也。从至。至而復孫。</許慎釋>
<段玉裁注>會意也。</段玉裁注>
<許慎釋>孫，遁也。</許慎釋>
<段玉裁注>二孫字大徐作遜。非。古無遜字。凡春秋、《詩》、書遜遁字皆作孫。傳曰。孫之爲言孫也。不作爲言遜。《爾雅》作遜，遁也。爲後人所改之俗字。許〈辵部〉有遜篆。亦是後人臆增。孫，遁也。此子孫字引申之義。孫之於王父。自覺其微小。故逡巡遁避之䛐取諸此。至而復逡巡者，忿戾之意也。</段玉裁注>
<許慎釋>〈周書〉曰：有夏氏之民叨？。</許慎釋>
<段玉裁注>《尙書》多方文。今本無氏字。？作懫。按？作懫者，天寶閒衞包改也。《釋文》？作懫。宋開寶閒改也。《釋文》曰：懫勑二反。《說文》之二反。不云《說文》作？。知其大字本不作懫矣。《禮記》大學。心有所忿懥。注云：懥、怒皃。或作懫。按懥懫不見許書。衞包以意改經。非必懫卽？也。</段玉裁注>
<許慎釋>？讀若摯。</許慎釋>
<段玉裁注>《釋文》云：《說文》之二反。此音隱舊音也。大徐丑利切，十五部。或曰。古音當在十二部。</段玉裁注>
</內容>

<說文字頭>臺</說文字頭>
<內容>
<許慎釋>觀四方而高者也。</許慎釋>
<段玉裁注>《釋名》曰：觀，觀也。於上觀望也。觀不必四方。其四方獨出而高者，則謂之臺。〈大雅〉：經始靈臺。〈釋宮〉、《毛傳》曰：四方而高曰臺。傳意高而不四方者則謂之觀、謂之闕也。《釋名》「臺，持也。築土堅高能自勝持也。古臺讀同持。心曰靈臺。謂能持物。《淮南子》「其所居神者，臺𥳑以游大淸。注：臺，持也。又臺無所鑒、謂之狂生。注：臺，持也。此皆作臺自可通。或作古文握。古文握與臺形相似。</段玉裁注>
<許慎釋>从至、从高省。與室屋同意。</許慎釋>
<段玉裁注>按臺不必有屋。李巡注《爾雅》曰：臺上有屋謂之謝。然則無屋者謂之臺。築高而已。云與室屋同意者，室屋篆下皆云从至者所止也。是其意也。</段玉裁注>
<許慎釋>㞢聲。</許慎釋>
<段玉裁注>徒哀切，一部。</段玉裁注>
</內容>

<說文字頭>臸</說文字頭>
<內容>
<許慎釋>到也。</許慎釋>
<段玉裁注>不言至言到者，到者至之得地者也。〈辵部〉曰。𨖹，近也。从聲。然則二至當重不當竝。</段玉裁注>
<許慎釋>从二至。</許慎釋>
<段玉裁注>會意。至亦聲。人質切，十二部。</段玉裁注>
</內容>
<重文>文六　　重一</重文>
<說文字頭>西</說文字頭>
<內容>
<許慎釋>鳥在巢上也。象形。</許慎釋>
<段玉裁注>下象巢。上象鳥。會意。上下皆非字也。故不曰會意而曰象形。鳥在巢上者，此篆之本義。今音先稽切，古音讀如詵、讀如𠎣。如西施亦作先施。《漢書》曰。西，遷也。古音在十二十三部。</段玉裁注>
<許慎釋>日在？方而鳥？。</許慎釋>
<段玉裁注>上西、卽下文東西之西也。下西、西之本義也。</段玉裁注>
<許慎釋>故因㠯爲東？之？。</許慎釋>
<段玉裁注>此說六書叚借之例。叚借者，本無其字。依聲託事。古本無東西之西。寄託於鳥在巢上之西字爲之。凡許言以爲者類此。韋本訓相背、而以爲皮韋。烏本訓孝烏、而以爲烏呼。來本訓瑞麥、而以爲行來。朋本古文鳳、而以爲朋攩。子本訓十一月昜气動萬物滋、而以爲人偁。後人習焉不察。用其借義而廢其本義。乃不知西之本訓鳥在巢。韋之本訓相背。朋之本訓爲鳳。逐末忘本。大都類是。微許君言之。烏能知之。</段玉裁注>
<許慎釋>凡？之屬皆从？。</許慎釋>
</內容>

<說文字頭>棲</說文字頭>
<內容>
<許慎釋>？或从木妻。</許慎釋>
<段玉裁注>葢从木、妻聲也。从妻爲聲。葢製此篆之時已分別？爲東？、棲爲鳥在巢。而其<pb n="591-3"/>音則皆近妻矣。《詩》可以棲遟、漢嚴發𥓓作衡門西遟。然則雞棲于塒、䫣棲于桀、古本必作雞西。《論語》爲是棲棲、古本亦必作西西。</段玉裁注>
</內容>

<說文字頭><img src="585B-01">卥</img></說文字頭>
<內容>
<許慎釋>古文㢴。</許慎釋>
</內容>

<說文字頭><img src="585B-02">卤</img></說文字頭>
<內容>
<許慎釋>籒文㢴。</許慎釋>
<段玉裁注>按鹵下曰从西省。若籒文西如此、則鹵正从籒文卤矣。</段玉裁注>
</內容>

<說文字頭>䙵</說文字頭>
<內容>
<許慎釋>姓也。从？，圭聲。</許慎釋>
<段玉裁注>户圭切。按許書自女部姬姜等十二字而外。未有云姓者。古之神聖、母感天而生。故字从女。是以姬姜等十二字皆从女。其他繼別爲氏。或以字、或以官、或以邑。雖亦可謂之姓。而其字不容列於《說文》「黃帝姬姓。而黃帝之子十二姓者。除姬姞字外。酉祁已滕箴任苟僖儇依十字、許皆不云姓是也。惟夨部吳下云姓也，郡也。爲妄人所增。而此䙵篆解云姓也。雖篆文亦屬僞羼。葢必有妄人以許書無其姓爲恥而竄入之。傳寫遂莫之察。許果有此篆、必釋其本義。不徒云姓也。小徐云：張說梁四公子記有䙵闖。依《廣韵》梁四公子字作罣。與䙵各字。</段玉裁注>
</內容>
<重文>文二<段玉裁注>當云文一。</段玉裁注>　　重三</重文>
<說文字頭>鹵</說文字頭>
<內容>
<許慎釋>西方鹹地也。从？省。</許慎釋>
<段玉裁注>省字衍。此承上文？部从？之籒文也。謂卤也。</段玉裁注>
<許慎釋>囗象鹽形。</許慎釋>
<段玉裁注>大徐本無囗。小徐譌作？。凡既从某而又象其形、謂之合體之象形。多不成字。其成字者，則會意也。轉寫者以其不成字而刪（⿰刂）之。致文理不可讀。皆當依此補之。合體象形、有半成字不成字者。如鹵从卤、而又以囗象之是也。有㒳不成字者。如？以弓象鳥、以？象巢是也。鹵郎古切，五部。</段玉裁注>
<許慎釋>安定有鹵縣（⿰県系）。</許慎釋>
<段玉裁注>〈地理志〉「安定郡鹵縣（⿰県系）。</段玉裁注>
<許慎釋>東方謂之㡿。西方謂之鹵。</許慎釋>
<段玉裁注>〈禹貢〉「靑州、海濱廣厈。謂東方也。安定有鹵縣（⿰県系）、謂西方也。大史公曰。山東食海鹽。山西食鹽鹵。然對文則分析。𢽳文則不拘。鹹地僅產鹽。引申之、春秋經大原亦曰大鹵。《釋名》「地不生物曰鹵。</段玉裁注>
<許慎釋>凡鹵之屬皆从鹵。</許慎釋>
</內容>

<說文字頭><img src="586A-01">𪊁𪉤</img></說文字頭>
<內容>
<許慎釋>鹹𪊁也。</許慎釋>
<段玉裁注>𪊁字各本缺。淺人謂複字而刪（⿰刂）之也，今補。《曲禮》：凡祭宗廟之禮。鹽曰鹹鹺。鄭注：大鹹曰鹺。今河東云：按鹹𪊁古語、不容刪（⿰刂）字。</段玉裁注>
<許慎釋>从鹵，𢀩省聲。</許慎釋>
<段玉裁注>昨河切，十七部。</段玉裁注>
<許慎釋>河內謂之？。</許慎釋>
<段玉裁注>鄭言河東皆魏地。</段玉裁注>
<許慎釋>沛人言若虘。</許慎釋>
<段玉裁注>五字當作讀若？人言䣜六字。？郡酇縣（⿰県系）字本作䣜。其土音讀在何切，？之讀如此也。䣜見邑部。</段玉裁注>
</內容>

<說文字頭>鹹</說文字頭>
<內容>
<許慎釋>銜也。</許慎釋>
<段玉裁注>以㬪韵爲訓。</段玉裁注>
<許慎釋>北方味也。</許慎釋>
<段玉裁注>酸苦辛甘下不著某方之味。此著之者，錯見也。</段玉裁注>
<許慎釋>从鹵，咸聲。</許慎釋>
<段玉裁注>胡毚切，古音在七部。</段玉裁注>
</內容>
<重文>文三</重文>
<說文字頭>鹽</說文字頭>
<內容>
<許慎釋>鹵也。天生曰鹵。人生曰鹽。</許慎釋>
<段玉裁注>十字各本作鹹也二字。今正。鹽之味鹹。鹽不訓爲鹹。元應書三引《說文》天生曰鹵。人生曰鹽。當在此處。上冠以鹵也二字。則渾言、析言者備矣。《周禮》「鹽人掌鹽之政令。有出鹽直用不湅治者。有湅治者。</段玉裁注>
<許慎釋>从鹵，監聲。</許慎釋>
<段玉裁注>余廉切，古音在八部。</段玉裁注>
<許慎釋>古者，夙沙初作䰞海鹽。</許慎釋>
<段玉裁注>夙，大徐作宿。古宿、夙通用。《左傳》有夙沙衞。《呂覽》〔注〕曰：夙沙，
大庭氏之末世。《困學紀聞》引《魯連子》曰：古善漁者宿沙瞿子。又曰：宿沙瞿子善煑鹽。許所說葢出《《世本》．作篇》所謂人生曰鹽也。</段玉裁注>
<許慎釋>凡鹽之屬皆从鹽。</許慎釋>
</內容>

<說文字頭>盬</說文字頭>
<內容>
<許慎釋>河東鹽池也。</許慎釋>
<段玉裁注>〈地理志〉「河東郡安邑。鹽池在西南。〈郡國志〉亦云：安邑有鹽池。《《左氏傳》》曰：郇瑕氏<pb n="592-2"/>之地。沃饒而近盬。服䖍注云：盬、鹽池也。土俗裂水沃麻。分灌川野。畦水秏竭。土自成鹽。卽所謂鹹鹺也。而味苦。號曰？田。杜注左氏、郭注穆天子傳皆曰。盬者，鹽池。然則，鹽池古者謂之盬。亦曰盬田。《周禮》因以爲鹽不湅治之偁。又引申之、《詩》以爲不堅固之偁。《周禮》苦良。苦讀爲盬。謂物之不佳者也。</段玉裁注>
<許慎釋>袤五十一里。廣七里。周百十六里。</許慎釋>
<段玉裁注>《左傳正義》、《後漢書注》所引同。惟《水經注》涑水篇引作長五十一里、廣六里、周一百一十四里爲異。〈魏都賦〉注：猗氏南鹽池。東西六十四里。南北七十里。〈郡國志〉注引楊佺期洛陽記。河東鹽池、長七十里。廣七里。《水經注》曰：今池水東西七十里。南北七十里。參差乖異。葢隨代有變。</段玉裁注>
<許慎釋>从鹽省。古聲。</許慎釋>
<段玉裁注>公戶切，五部。</段玉裁注>
</內容>

<說文字頭>鹼</說文字頭>
<內容>
<許慎釋>鹵也。</許慎釋>
<段玉裁注>《廣韵》千廉切。水和鹽也。</段玉裁注>
<許慎釋>从鹽省。</許慎釋>
<段玉裁注>此篆明明从鹵。不知何以云从鹽省。</段玉裁注>
<許慎釋>僉聲。</許慎釋>
<段玉裁注>魚欠切，七部。</段玉裁注>
</內容>
<重文>文三</重文>
<說文字頭>戶</說文字頭>
<內容>
<許慎釋>護也。</許慎釋>
<段玉裁注>以㬪韵爲訓。</段玉裁注>
<許慎釋>半門曰戶。象形。</許慎釋>
<段玉裁注>矦古切，五部。</段玉裁注>
<許慎釋>凡戶之屬皆从戶。</許慎釋>
</內容>

<說文字頭>㦿</說文字頭>
<內容>
<許慎釋>古文戶。从木。</許慎釋>
<段玉裁注>从木而象其形。按此當是籒文加木。惟古文作戶。故此部文九皆从戶也。</段玉裁注>
</內容>

<說文字頭>扉</說文字頭>
<內容>
<許慎釋>戶扇也。</許慎釋>
<段玉裁注>〈釋宮〉曰。？謂之扉。門？、門扇也。然則門戶一也。</段玉裁注>
<許慎釋>从戶，非聲。</許慎釋>
<段玉裁注>甫微切，十五部。</段玉裁注>
</內容>

<說文字頭>扇</說文字頭>
<內容>
<許慎釋>扉也。</許慎釋>
<段玉裁注>〈月令〉「乃脩？扇。注云：用木曰？。用竹葦曰扇。案析言如此。渾言之則不拘。</段玉裁注>
<許慎釋>从戶羽。</許慎釋>
<段玉裁注>依《韵會》本。从羽者，如翼也。式戰切，十四部。</段玉裁注>
</內容>

<說文字頭>房</說文字頭>
<內容>
<許慎釋>室在旁也。</許慎釋>
<段玉裁注>凡堂之內、中爲正室。左右爲房。所謂東房西房也。引申之俎亦有房。</段玉裁注>
<許慎釋>从戶。
<段玉裁注>焦氏循曰。房必有戶以𨔶於堂。又必有戶以𨔶於東夾西夾。又必有戶以𨔶於北堂。</段玉裁注>
<許慎釋>方聲。</許慎釋>
<段玉裁注>符方切，十部。</段玉裁注>
</內容>

<說文字頭>戻</說文字頭>
<內容>
<許慎釋>輺車旁推戶也。</許慎釋>
<段玉裁注>輺車者，衣車也。前後有蔽。旁有可開之戶。</段玉裁注>
<許慎釋>从戶，大聲。讀與釱同。</許慎釋>
<段玉裁注>徒葢切，十五部。</段玉裁注>
</內容>

<說文字頭>戹</說文字頭>
<內容>
<許慎釋>隘也。</許慎釋>
<段玉裁注>隘者，陋也。陋者，阸陜也。陜者，隘也。</段玉裁注>
<許慎釋>从戶，乙聲。</許慎釋>
<段玉裁注>按聲字衍。或於雙聲取音。此从甲乙之乙。取乙乙難出之意也。於革切，十六部。</段玉裁注>
</內容>

<說文字頭>肁</說文字頭>
<內容>
<許慎釋>始開<pb n="593"/>也。</許慎釋>
<段玉裁注>引申爲凡姶之偁。凡經傳言肈始者，皆肁之叚借，肈行而肁廢矣。〈釋詁〉、《毛詩傳》皆曰：肈，始也。〈戈部〉曰：肈，擊也。</段玉裁注>
<許慎釋>从戶聿。</許慎釋>
<段玉裁注>聿於語詞有始義。故从聿。治小切二部。</段玉裁注>
</內容>

<說文字頭>扆</說文字頭>
<內容>
<許慎釋>戶牖之閒謂之扆。</許慎釋>
<段玉裁注>釋宫曰。牖戶之閒謂之扆。凡室、戶東牖西。戶牖之中閒是曰扆。《詩》、禮多叚依爲之。</段玉裁注>
<許慎釋>从戶，衣聲。</許慎釋>
<段玉裁注>於豈切，十五部。</段玉裁注>
</內容>

<說文字頭>㧁</說文字頭>
<內容>
<許慎釋>閉也。</許慎釋>
<段玉裁注>〈士喪禮〉注曰：徹帷㧁之事畢（）、則下之襍記注曰：既出、則施其㧁。鬼神尙幽闇也。據此二注、㧁爲褰舉之義。與東都賦袪黼帷同。疑閉當作開。一說、㧁在開閉之閒。故兼此二義。</段玉裁注>
<許慎釋>从戶，劫省聲。</許慎釋>
<段玉裁注>口盇切。按劫省聲、疑當作去聲。《儀禮》音義劉昌宗羗據反可據也。《玉篇》亦有羗據一反。</段玉裁注>
</內容>

<說文字頭>扃</說文字頭>
<內容>
<許慎釋>外閉之關也。</許慎釋>
<段玉裁注>關者，以木横持門戶也。《曲禮》：入戶奉扃。注曰：奉扃，敬也。孔疏曰。奉扃之說多家。今謂禮有鼎扃。所以關鼎。今關戶之木與關鼎相似。凡常奉扃之時。必兩手向心而奉之。今入戶雖不奉扃木。其手若奉扃然。以其手對戶若奉扃、言恭敬也。玉裁謂下文言戶開亦開。戶？亦？。知戶？而入、用兩手推戶爲奉扃。若戶開而入、則兩手不偏可矣。戶扃、葢<pb n="593-1"/>以木横著於戶爲之機。令外可閉者。鼎關字正作鼏。禮古文叚扃爲之。車上所以止旗者亦曰扃。</段玉裁注>
<許慎釋>从戶，冋聲。</許慎釋>
<段玉裁注>古熒切，十一部。</段玉裁注>
</內容>
<重文>文十　　重一</重文>
<說文字頭>門</說文字頭>
<內容>
<許慎釋>聞也。</許慎釋>
<段玉裁注>以㬪韵爲訓。聞者，謂外可聞於內。內可聞於外也。</段玉裁注>
<許慎釋>从二戶。象形。</許慎釋>
<段玉裁注>此如鬥从二丮。不必有反丮字也。莫奔切，十三部。</段玉裁注>
<許慎釋>凡門之屬皆从門。</許慎釋>
</內容>

<說文字頭>閶</說文字頭>
<內容>
<許慎釋>閶？。</許慎釋>
<段玉裁注>二字今補。〈離騷〉、大人賦、《淮南子》、〈西京賦〉、〈靈光殿賦〉、大象賦皆云閶？。王逸、高誘、薛綜、韋昭、李善注皆曰。閶？、天門也。八風、西方曰閶？風。</段玉裁注>
<許慎釋>天門也。从門，昌聲。</許慎釋>
<段玉裁注>尺量切，十部。</段玉裁注>
<許慎釋>楚人名門皆曰閶？。</許慎釋>
<段玉裁注>皆字依《韵會》補。</段玉裁注>
</內容>

<說文字頭>闈</說文字頭>
<內容>
<許慎釋>宮中之門也。</許慎釋>
<段玉裁注>〈釋宮〉曰。宮中之門謂之闈。《周禮》保氏。使其屬守王闈。注：闈、宮中之巷門。</段玉裁注>
<許慎釋>从門，韋聲。</許慎釋>
<段玉裁注>羽非切，十五部。</段玉裁注>
</內容>

<說文字頭>䦲</說文字頭>
<內容>
<許慎釋>䦲謂之樀。</許慎釋>
<段玉裁注>今〈釋宮〉檐也之樀。許所據《爾雅》有異。本作䦲。</段玉裁注>
<許慎釋>樀、廟門也。</許慎釋>
<段玉裁注>〈木部〉樀、戶樀也。此樀義不同。謂廟門也。故䦲从門。〈吳語〉「王背檐而立。大夫向檐。韋云：檐謂之樀。樀、門戶。韋注戶當作也。《國語》《爾雅》字皆當作䦲。郭以屋梠釋樀。非是。</段玉裁注>
<許慎釋>从門，詹聲。</許慎釋>
<段玉裁注>余廉切，八部。</段玉裁注>
</內容>

<說文字頭>閎</說文字頭>
<內容>
<許慎釋>䢽門也。</許慎釋>
<段玉裁注>䢽者，里中道也。然則閎猶閭也。〈釋宮〉「衖門謂之閎。郭引《左傳》盟諸僖閎。云閎、衖頭門。</段玉裁注>
<許慎釋>从門，厷聲。</許慎釋>
<段玉裁注>戶萌切，古音在六部。</段玉裁注>
</內容>

<說文字頭>閨</說文字頭>
<內容>
<許慎釋>特立之戶。</許慎釋>
<段玉裁注>〈釋宮〉曰。宮中門謂之闈。其小者謂之閨。</段玉裁注>
<許慎釋>上圜下方有佀圭。从門圭。</許慎釋>
<段玉裁注>會意。</段玉裁注>
<許慎釋>圭亦聲。</許慎釋>
<段玉裁注>古攜切，十六部。</段玉裁注>
</內容>

<說文字頭>閤</說文字頭>
<內容>
<許慎釋>門旁戶也。</許慎釋>
<段玉裁注>〈釋宮〉曰。小閨謂之閤。按漢人所謂閤者，皆門旁戶也。皆於正門之㚈爲之。前書注曰：閨閤、內中小門也。公孫弘傳。起客館。開東閤以延賢人。師古云：閤者，小門也。東向開之。避當庭門而引賓客。以別於掾史官屬也。亦有云南閤者。如許沖云臣父故大尉南閤祭酒是也。有云西閤者。如《晉書》衞玠爲太傅西閤祭酒是也。唐時不臨前殿。御便殿。謂之入閤。謂立仗於前殿。喚仗、則自東西閤入也。凡上書於達官曰閤下、猶言執事也。今人乃譌爲閣下。</段玉裁注>
<許慎釋>从門，合聲。</許慎釋>
<段玉裁注>古沓切，八部。</段玉裁注>
</內容>

<說文字頭>闒</說文字頭>
<內容>
<許慎釋>樓上戶也。</許慎釋>
<段玉裁注>〈齊風〉〔傳〕曰：闥、門內也。許書無闥。闒卽今闥字。〈西京賦〉說神明臺曰。上飛闥而仰眺。〈西都賦〉說井榦樓曰。排飛闥而上出。此二闥皆樓上戶。在高處故名之曰飛。</段玉裁注>
<許慎釋>从門，𦐇聲。</許慎釋>
<段玉裁注>徒盇切，八部。</段玉裁注>
</內容>

<說文字頭>閈</說文字頭>
<內容>
<許慎釋>閭也。</許慎釋>
<段玉裁注>《左傳》、《爾雅》、《釋文》、《左傳正義》、〈蕪城〉注、《玉篇》、《廣韵》引皆作閭。至《爾雅疏》乃譌爲門。今正。下文曰閭、里門也。《漢書》「綰自同閈。應注：楚名里門曰閈。招魂。去君之恒榦。王注：或作恒閈。閈，里也。楚人名里曰閈。按惟《左傳》高其閈閣用爲凡門之偁。</段玉裁注>
<許慎釋>从門，干聲。</許慎釋>
<段玉裁注>矦旰切，十四部。</段玉裁注>
<許慎釋>汝南平輿里門曰閈。</許慎釋>
<段玉裁注>當許時古語猶存於汝南平輿也。</段玉裁注>
</內容>

<說文字頭>閭</說文字頭>
<內容>
<許慎釋>里門也。</許慎釋>
<段玉裁注>周制、二十五家爲里。其後則人所聚居爲里。不限二十五家也。里部曰。里，凥也。里門曰閭。</段玉裁注>
<許慎釋>从門，呂聲。</許慎釋>
<段玉裁注>力居切，五部。</段玉裁注>
<許慎釋>《周禮》「五家爲比。五比爲閭。</許慎釋>
<段玉裁注>見大司徒職。</段玉裁注>
<許慎釋>閭，侶也。二十五家相羣侶也。</許慎釋>
<段玉裁注>侶當作旅。旅，衆也。此引《周禮》言閭之古義。</段玉裁注>
</內容>

<說文字頭>閻</說文字頭>
<內容>
<許慎釋>里中門也。</許慎釋>
<段玉裁注>別於閭閈爲里外門也。</段玉裁注>
<許慎釋>从門，臽聲。</許慎釋>
<段玉裁注>余廉切，八部。</段玉裁注>
</內容>

<說文字頭>壛</說文字頭>
<內容>
<許慎釋>閻或<pb n="594"/>从土。</許慎釋>
</內容>

<說文字頭>闠</說文字頭>
<內容>
<許慎釋>市外門也。</許慎釋>
<段玉裁注>薛綜〈西京賦〉注曰：闤、市營也。闠、中隔門也。劉逵〈蜀都賦〉注曰：闤、市巷也。闠、市行內門也。崔豹《古今注》曰：市牆曰闤。市門曰闤。李善引《倉頡篇》曰。闤、市門也。按諸家皆有闤字、而許不錄。葢以還環包之。巿之營域曰環。其外門曰闠。</段玉裁注>
<許慎釋>从門，貴聲。</許慎釋>
<段玉裁注>胡對切，十五部。</段玉裁注>
</內容>

<說文字頭>闉</說文字頭>
<內容>
<許慎釋>闉闍。</許慎釋>
<段玉裁注>二字今依《詩》正義補。</段玉裁注>
<許慎釋>城曲重門也。</許慎釋>
<段玉裁注>城曲各本作城內。今依《詩》正義正。鄭風曰。出其闉闍。傳曰。闉、曲城也。闍、城臺也。正義曰。〈釋宮〉云：闍謂之臺。闍是城上之臺。謂當門臺也。闍既是城之門臺。則知闉是門外之城。卽今之門外曲城是也。故云闉、曲城。闍、城臺。按毛分言之、許倂言之者，許意說字从門之恉也。有重門、故必有曲城。其上爲門臺。卽所謂城隅也。故闉闍字皆从門。而《詩》曰出其闉闍、謂出此重門也。城曲、曲城意同。</段玉裁注>
<許慎釋>从門，𡍯聲。</許慎釋>
<段玉裁注>於眞切，十三部。</段玉裁注>
<許慎釋>《詩》曰：出其闉闍。</許慎釋>
</內容>

<說文字頭>闍</說文字頭>
<內容>
<許慎釋>闉闍也。从門，者聲。</許慎釋>
<段玉裁注>當孤切，五部。</段玉裁注>
</內容>

<說文字頭>闕</說文字頭>
<內容>
<許慎釋>門。觀也。</許慎釋>
<段玉裁注>〈釋宮〉曰。觀謂之闕。此觀上必加門者，觀有不在門上者也。凡觀與臺在於平地、則四方而高者曰臺。不必四方者曰觀。其<pb n="594-1"/>在門上者，則中央闕然、左右爲觀曰兩觀。《周禮》之象魏、春秋經之兩觀、《左傳》僖五年之觀臺也。若中央不闕、則跨門爲臺。禮器謂之臺門、《左傳》謂之門臺是也。此云闕門觀也者，謂門有兩觀者偁闕。</段玉裁注>
<許慎釋>从門，欮聲。</許慎釋>
<段玉裁注>去月切，十五部。</段玉裁注>
</內容>

<說文字頭>閞</說文字頭>
<內容>
<許慎釋>門欂櫨也。</許慎釋>
<段玉裁注>欂櫨、柱上枅也。枅、屋欂櫨也。閞則門柱上枅之名。</段玉裁注>
<許慎釋>从門，弁聲。</許慎釋>
<段玉裁注>皮變切，十四部。</段玉裁注>
</內容>

<說文字頭>䦏</說文字頭>
<內容>
<許慎釋>門扉也。从門，介聲。</許慎釋>
<段玉裁注>胡介切，十五部。</段玉裁注>
</內容>

<說文字頭>闔</說文字頭>
<內容>
<許慎釋>門扉也。</許慎釋>
<段玉裁注>〈月令〉「乃脩？扇。《公羊傳》「齒箸乎門？。〈釋宮〉「？謂之扉。</段玉裁注>
<許慎釋>从門，盇聲。</許慎釋>
<段玉裁注>胡臘切，八部。</段玉裁注>
<許慎釋>一曰閉也。</許慎釋>
<段玉裁注>下文曰閉、？門也。易曰。？戶謂之坤。</段玉裁注>
</內容>

<說文字頭>闑</說文字頭>
<內容>
<許慎釋>門梱也。</許慎釋>
<段玉裁注>〈木部〉曰。梱、門橜也。相合爲一義。〈釋宮〉「橜謂之闑。古者，門有二闑。二闑之閒謂之中門。惟君行中門。臣由闑外。賈公彥〈聘禮〉疏所言是也。禮古文闑作槷。</段玉裁注>
<許慎釋>从門，臬聲。</許慎釋>
<段玉裁注>魚列切，十五部。</段玉裁注>
</內容>

<說文字頭>閾</說文字頭>
<內容>
<許慎釋>門榍也。</許慎釋>
<段玉裁注>〈木部〉曰。？者，門限也。相合爲一義。〈釋宮〉曰。柣謂之閾。柣、郭干結反。卽？字也。禮古文閾作戚。此皆叚借字也。</段玉裁注>
<許慎釋>从門，或聲。</許慎釋>
<段玉裁注>于逼切，一部。</段玉裁注>
<許慎釋>《論語》曰：行不履閾。</許慎釋>
<段玉裁注>鄕黨篇文。</段玉裁注>
</內容>

<說文字頭><img src="588A-01">𨵨</img></說文字頭>
<內容>
<許慎釋>古文閾。从洫。</許慎釋>
<段玉裁注>从洫聲。此猶〈大雅〉《毛詩》築城伊淢。淢卽洫之古文。《韓詩》正作洫。</段玉裁注>
</內容>

<說文字頭>閬</說文字頭>
<內容>
<許慎釋>門高也。</許慎釋>
<段玉裁注>《文選》〈甘泉賦〉注引作門高大之皃也。〈𨸏部〉曰：阬，閬也。此曰閬、門高皃。相合爲一義。凡許書異部合讀之例如此。〈大雅〉：迺立皋門。皋門有伉。傳曰。王之郭門曰皋門。伉、高皃。按《詩》伉當是阬之譌。〈甘泉賦〉「閌閬閬其寥郭兮。閌亦卽阬字。許書無閌。</段玉裁注>
<許慎釋>从門，良聲。</許慎釋>
<段玉裁注>來宕切，十部。</段玉裁注>
<許慎釋>巴郡有閬中縣（⿰県系）。</許慎釋>
<段玉裁注>見漢〈地理志〉。</段玉裁注>
</內容>

<說文字頭>闢</說文字頭>
<內容>
<許慎釋>開也。</許慎釋>
<段玉裁注>引申爲凡開袥之偁。古多叚借辟字。</段玉裁注>
<許慎釋>从門，辟聲。</許慎釋>
<段玉裁注>房益切，十六部。</段玉裁注>
</內容>

<說文字頭><img src="588B-01">𨴔</img></說文字頭>
<內容>
<許慎釋>〈虞書〉曰：闢四門。</許慎釋>
<段玉裁注>按此六字當在从門辟聲之下。〈虞書〉當作〈唐書〉「說詳〈禾部〉。</段玉裁注>
<許慎釋>从門、从𡴂。</許慎釋>
<段玉裁注>按此上當依《匡謬正俗》、《玉篇》補古文闢三字。𡴂者，今之攀字。引也。今俗語以手開門曰攀開。讀如班。古文於此會意。書序。東郊不？。馬本作闢。張揖《古今字詁》云：？闢古今字舊讀？爲開。非也。詳《匡謬正俗》。自衞包徑改？爲開、而古文之見於《尙書》者滅矣。</段玉裁注>
</內容>

<說文字頭>䦱</說文字頭>
<內容>
<許慎釋>闢門也。</許慎釋>
<段玉裁注>魯語。䦱門與之言。皆不踰閾。韋注：䦱，闢也。</段玉裁注>
<許慎釋>从門，爲聲。</許慎釋>
<段玉裁注>韋委切，古音在十七部。</段玉裁注>
<許慎釋>《國語》曰：䦱門而與之言。</許慎釋>
<段玉裁注>謂公父文伯之母與季康子。</段玉裁注>
</內容>

<說文字頭>闡</說文字頭>
<內容>
<許慎釋>開也。从門，單聲。</許慎釋>
<段玉裁注>昌善切，十四部。</段玉裁注>
<許慎釋>易曰。闡幽。</許慎釋>
<段玉裁注>〈𣪠辭〉傳文。</段玉裁注>
</內容>

<說文字頭>開</說文字頭>
<內容>
<許慎釋>張也。</許慎釋>
<段玉裁注>張者，施弓弦（⿰弓𤣥）也。門之開如弓之張。門之閉如弓之弛。</段玉裁注>
<許慎釋>从門，幵聲。</許慎釋>
<段玉裁注>按大徐本改爲从門从幵。以幵聲之字古不入之咍部也。玉裁謂此篆幵聲。古音當在十二部。讀如攐帷之攐。由後人讀同闓、而定爲苦哀切。</段玉裁注>
</內容>

<說文字頭><img src="588B-02">𨴉</img></說文字頭>
<內容>
<許慎釋>古文。</許慎釋>
<段玉裁注>一者，象門閉。从𡴂者，象手開門。</段玉裁注>
</內容>

<說文字頭>闓</說文字頭>
<內容>
<許慎釋>開也。</許慎釋>
<段玉裁注>本義爲開門。引申爲凡启導之偁。心部曰。忻者，闓也。</段玉裁注>
<許慎釋>从門，豈聲。</許慎釋>
<段玉裁注>苦亥切，古音在十五部。</段玉裁注>
</內容>

<說文字頭>閜</說文字頭>
<內容>
<許慎釋>大開也。</許慎釋>
<段玉裁注>引申爲凡大之偁。〈上林賦〉曰：谽呀豁閜。司馬彪云：谽呀、大皃。豁閜、空虛也。《方言》「閜，桮也。其大者謂之閜。</段玉裁注>
<許慎釋>从門，可聲。</許慎釋>
<段玉裁注>火下切，十七部。</段玉裁注>
<許慎釋>大桮亦爲閜。</許慎釋>
<段玉裁注>五字葢後人所增。</段玉裁注>
</內容>

<說文字頭>閘</說文字頭>
<內容>
<許慎釋>開閉門也。</許慎釋>
<段玉裁注>謂樞轉軋軋有聲。</段玉裁注>
<許慎釋>从門，甲聲。</許慎釋>
<段玉裁注>烏甲切，八部。</段玉裁注>
</內容>

<說文字頭>閟</說文字頭>
<內容>
<許慎釋>閉門也。</許慎釋>
<段玉裁注>引申爲凡閉之偁。載馳、閟宮傳曰。閟，閉也。又叚爲祕字。閟宮箋曰。閟，神也。此謂閟卽祕之叚借也。示部曰。祕，神也。</段玉裁注>
<許慎釋>从門，必聲。</許慎釋>
<段玉裁注>兵媚切，古音在十二部。</段玉裁注>
<許慎釋>《春秋傳》曰：閟門而與之言。</許慎釋>
<段玉裁注>六字當是閟而以夫人言之誤。見《左傳》莊公卅二年。閟爲句謂孟任不從也。而以夫人言、謂莊公以立爲夫人爲辭也。</段玉裁注>
</內容>

<說文字頭>閣</說文字頭>
<內容>
<許慎釋>所㠯止扉者。</許慎釋>
<段玉裁注>〈釋宮〉曰。所以止扉謂之閣。郭注：門辟旁長橜也。引《左傳》高其閈閣。而又云閣長杙、卽門橜也。按郭云門辟旁長橜者，謂門開則邊旁有兩長橜。使其止而不過也。云卽門橜者，謂《左傳》之閣卽他經之闑。兩扉中之橜也。是二者皆所以止扉。皆謂之閣。但《左傳》主謂中門者耳。許闑訓門橜。閣訓所以止扉。則畫然二義。許本諸〈釋宮〉「今本〈釋宮〉譌爲閎。陸氏音義不辯是非。云本亦作閣。音各。郭注本無此字。不知郭氏於衖門謂之閎下引左盟諸僖閎。於所以止扉謂之閣下引左高其閈閣。郭作注時閣絶未誤爲閎。注亦絶無誤也。顔師古《匡謬正俗》分別閎閣二字不同。所引《左傳》作閈閣、所引《爾雅》及注皆作閣。今雅雨堂刻本譌亂不可讀。《左傳》「高其閈閣。閈猶門也。高其門則所以止扉亦必高。葢晉館門不容車。失於狹小。致子產壞垣。故士文伯飾說門雖小而甚高。此處無取閈閎連文。陸氏音義亦誤從閎。轉云讀者因《爾雅》或作閣、因改《左傳》作各音。與《爾雅音義》皆爲顚倒。見其誤不可不正也。閣本訓直橜所以扞格者。引申之、横者可以庋物亦曰閣。如內則所云天子諸矦大夫士之閣、漢時天祿石渠閣皆所以閣書籍皆是也。閣字之義如此。故凡止而不行皆得謂之閣。倘《爾雅》作謂之閎。於所以止扉何涉乎。○子產何以毁垣。因門不容車也。亦因門閣高也。觀孫叔敖患民卑車。因敎閭里高其梱。居半歲民悉自高其車。此非閣高而車不得人之證乎。故郭云《左傳》之閣卽門橜也。○《左傳》閈閎、杜注閎，門也。此必有誤。杜本乃誤本。郭景純、顏師古所據本不誤。陸之音義、孔之正義皆據誤本爲之。○又《左傳》閈字、沈重云閉也。此必古說。葢閈閣猶《禮記》之扞格也。閈本不从門。後人因閣亦加門耳。○蔡邕《〈月令〉章句》於脩鍵閉云：鍵、門牡。所以止扉。亦謂之剡移。鄭注亦云：鍵、牡。閉、牝。按蔡謂鍵爲門牡許則云𨷲爲門牡。葢𨷲居關之下、門之中。《漢書》所謂門牡者。而閣居兩旁。每扉以一長杙。上貫於過門板。下拄於地。故云所以止扉。古謂之剡移。有關有𨷲又有閣者，愼於待暴也。故曰高其閈閣。厚其牆垣。以無憂客使。閣亦得稱牡、而與𨷲異物。○𨷲與閣皆閉門乃用之。不比闑爲死物。謂梱卽閣。誤矣。</段玉裁注>
<許慎釋>从門，各聲。</許慎釋>
<段玉裁注>古洛切，五部。</段玉裁注>
</內容>

<說文字頭>閒</說文字頭>
<內容>
<許慎釋>隙也。</許慎釋>
<段玉裁注>隙者，壁際也。引申之、凡有兩邊有中者皆謂之隙。隙謂之閒。閒者，門開則中爲際。凡罅縫皆曰閒。其爲有兩有中一也。〈攷工記〉說鐘銑與銑之閒曰銑閒。篆與篆、𡔷與𡔷、鉦與鉦之閒曰篆閒𡔷閒鉦閒。病與瘳之閒曰病閒。語之小止曰言之閒。閒者，稍暇也。故曰閒暇。今人分別其音爲戶閑切。或以閑代之。閒者，隙之可尋者也。故曰閒廁、曰閒迭、曰閒隔、曰閒諜。今人分別其音爲古莧切。〈釋詁〉、《毛傳》曰：閒，代也。〈釋言〉曰。閒，俔也。〈人部〉曰：俔、閒見也。〈厂部〉曰。㕊、石閒見也。今音皆去聲。凡自其單出言之曰閒。</段玉裁注>
<許慎釋>从門月。</許慎釋>
<段玉裁注>會意也。門開而月入。門有縫而月光可入。皆其意也。古閑切，十四部。</段玉裁注>
</內容>

<說文字頭><img src="589B-01">𨳢</img></說文字頭>
<內容>
<許慎釋>古文閒。</許慎釋>
<段玉裁注>此篆各本體誤。汗𥳑等書皆誤。今攷正。與古文恒同。中从古文月也。</段玉裁注>
</內容>

<說文字頭><img src="589B-02">𨵌</img></說文字頭>
<內容>
<許慎釋>門傾也。</許慎釋>
<段玉裁注>此與上閜篆各字各義。或合爲一。非也。〈上林賦〉說大木之。阬衡閜砢。《索隱》引郭樸云：阬衡閜砢者揭蘖傾敵皃也。按此閜字當作？。與谽呀豁閜義不同。？砢讀惡可來可二反。《玉篇》引賦正作？。</段玉裁注>
<許慎釋>从門，阿聲。</許慎釋>
<段玉裁注>烏可切，十七部。</段玉裁注>
</內容>

<說文字頭>閼</說文字頭>
<內容>
<許慎釋>遮𢹬也。</許慎釋>
<段玉裁注>遮者，遏也。𢹬者，袌也。古書壅遏字多作𢹬閼。如許所說則同義異字也。</段玉裁注>
<許慎釋>从門，於聲。</許慎釋>
<段玉裁注>此於雙聲取音。烏割切。十五部。《爾雅》「歲在卯曰單閼。讀如蟬蔫。</段玉裁注>
</內容>

<說文字頭><img src="589B-03">𨷱</img></說文字頭>
<內容>
<許慎釋>開閉門利也。</許慎釋>
<段玉裁注>今俗語云自由自便當作此字。</段玉裁注>
<許慎釋>从門，䌛聲。</許慎釋>
<段玉裁注>各本作繇聲。許有䌛䍃無繇。今正。按此篆當音由。《唐韵》乃旨沇切。未詳。</段玉裁注>
<許慎釋>一曰縷十紘也。</許慎釋>
<段玉裁注>按紘字有譌。紘者，冠卷。非其義。疑當作總。漢律曰。綺絲數謂之絩。布謂之總。總者，謂布縷之數。八十縷爲一總。卽〈禾部〉之稯。《禮經》之𦫵也。縷者，麻綫也。</段玉裁注>
</內容>

<說文字頭>䦪</說文字頭>
<內容>
<許慎釋>門聲也。从門，曷聲。</許慎釋>
<段玉裁注>乙鎋切。十五部。按駱駝鳴聲𡇼字當作䦪。</段玉裁注>
</內容>

<說文字頭>䦳</說文字頭>
<內容>
<許慎釋>門響也。</許慎釋>
<段玉裁注>響疑當作鄕。鄕者，今之向字。門鄕者，謂門所向。〈釋宮〉「兩階閒謂之鄕。《集韵》四十一漾引作謂之䦳。</段玉裁注>
<許慎釋>从門，鄕聲。</許慎釋>
<段玉裁注>許亮切，十部。</段玉裁注>
</內容>

<說文字頭>闌</說文字頭>
<內容>
<許慎釋>門遮也。</許慎釋>
<段玉裁注>謂門之遮蔽也。俗謂㰍檻爲闌。引申爲酒闌字。於遮止之義演之也。</段玉裁注>
<許慎釋>从門，柬聲。</許慎釋>
<段玉裁注>洛干切，十四部。</段玉裁注>
</內容>

<說文字頭>閑</說文字頭>
<內容>
<許慎釋>闌也。</許慎釋>
<段玉裁注>引申爲防閑。古多借爲淸閒字。又借爲嫻習字。</段玉裁注>
<許慎釋>从門中有木。</許慎釋>
<段玉裁注>會意。<pb n="596"/>戶閒切，十四部。</段玉裁注>
</內容>

<說文字頭>閉</說文字頭>
<內容>
<許慎釋>？門也。</許慎釋>
<段玉裁注>？下曰。閉也。與此爲轉注：又閟下曰。閉門也。按《左傳》高其閈閣。疑閈乃閉字之誤。</段玉裁注>
<許慎釋>从門。
<段玉裁注>句。</段玉裁注>
<許慎釋>才所㠯歫門也。</許慎釋>
<段玉裁注>从門而又象撑歫門之形。非才字也。博計切。十五部。玉裁按才不成字。云所以歫門。依許全書之例。當云才象所以歫門之形乃合。而無象形之云、則當是合二字會意。攷王逸少書黃庭經三用？字。卽今？也。而中从午。葢許書本作从門午。午所以歫門。舂字下曰。午、杵省也。然則此午亦是杵省。歫門用直木如杵然。轉寫失眞。乃昧其本始矣。</段玉裁注>
</內容>

<說文字頭>閡</說文字頭>
<內容>
<許慎釋>外閉也。</許慎釋>
<段玉裁注>有外閉則爲礙。</段玉裁注>
<許慎釋>从門，亥聲。</許慎釋>
<段玉裁注>五漑（⿰氵既）切，一部。</段玉裁注>
</內容>

<說文字頭>闇</說文字頭>
<內容>
<許慎釋>閉門也。</許慎釋>
<段玉裁注>借以爲幽暗字。</段玉裁注>
<許慎釋>从門，音聲。</許慎釋>
<段玉裁注>烏紺切，七部。</段玉裁注>
</內容>

<說文字頭>關</說文字頭>
<內容>
<許慎釋>以木横持門戶也。</許慎釋>
<段玉裁注>通俗文作𣟴。引申之、《周禮》〔注〕曰關、畍上之門。又引申之、凡曰關閉、曰機關、曰關白、曰關藏皆是。凡立乎此而交彼曰關。《毛詩傳》曰：關關、和聲也。又曰。閒關、設舝皃。皆於音得義者也。</段玉裁注>
<許慎釋>从門，𢇂聲。</許慎釋>
<段玉裁注>古還切，十四部。</段玉裁注>
</內容>

<說文字頭>𨷲</說文字頭>
<內容>
<許慎釋>關下牡也。</許慎釋>
<段玉裁注>關者，横物。卽今之門𣟴。關下牡者，謂以直木上貫關。下插地。是與關<pb n="596-1"/>有牝牡之別。《漢書》所謂牡飛牡亡者，謂此也。〈月令〉曰。脩鍵閉。愼管籥。注曰：鍵、牡。閉，牝也。管籥、搏鍵器也。然則關下牡謂之鍵。亦謂之籥。籥、卽𨷲之叚借字。析言之、則鍵與𨷲有二。渾言之、則一物也。金縢啓籥見書、亦謂關閉兆書者。古無鎖鑰字。葢古袛用木爲。不用金鐵。故《說文》鍵下袛云鉉、不云門牡。</段玉裁注>
<許慎釋>从門，龠聲。</許慎釋>
<段玉裁注>以灼切，二部。</段玉裁注>
</內容>

<說文字頭>闐</說文字頭>
<內容>
<許慎釋>盛皃也。</許慎釋>
<段玉裁注>謂盛滿於門中之皃也。《詩》曰：振旅闐闐。《孟子》作塡。〈玉藻〉：盛氣顚實。叚顚爲闐也。</段玉裁注>
<許慎釋>从門，眞聲。</許慎釋>
<段玉裁注>待年切，十二部。</段玉裁注>
</內容>

<說文字頭>闛</說文字頭>
<內容>
<許慎釋>闛闛、盛皃也。</許慎釋>
<段玉裁注>謂盛滿於門中之皃也。楊雄賦。西馳闛？。此叚闛爲閶也。〈大司馬〉注：𡔷聲不過閶。此叚閶爲闛。闛卽𡔷部之鼞也。鼙聲不過闒。闒卽𡔷部之䶀也。</段玉裁注>
<許慎釋>从門，堂聲。</許慎釋>
<段玉裁注>徒郎切，十部。</段玉裁注>
</內容>

<說文字頭>閹</說文字頭>
<內容>
<許慎釋>門豎也。</許慎釋>
<段玉裁注>門字今依《御覽》補。豎猶孺也。《周禮》〔注〕曰：豎、未冠者之官名。凡文王世子之內豎、《左傳》之使牛爲豎皆是。司門則曰門豎。故从門。</段玉裁注>
<許慎釋>宮中奄昏閉門者。</許慎釋>
<段玉裁注>昏各本作閽。今正。《周禮》〔注〕曰：奄、精氣閉藏者。今謂之宦人。他豎不必奄人。此豎則奄人也。故从奄。一說當依小徐作閹閽閉門者。一說當作宮中掩門者。</段玉裁注>
<許慎釋>从門，奄聲。</許慎釋>
<段玉裁注>此當言从門奄。奄亦聲。英廉切，八部。</段玉裁注>
</內容>

<說文字頭>閽</說文字頭>
<內容>
<許慎釋>常㠯昏𨳲門隸也。</許慎釋>
<段玉裁注>《周禮》〔注〕曰：隸、給勞辱之役者。《周禮．閽人》：王宮每門四人。囿游亦如之。注云：閽人、司昏䢅以啓？者。㓝人墨者使守門。按古閽與勲音同。易。厲閽心。馬作熏。荀以熏爲、而易爲動。漢光祿勲卿一人。胡廣曰。勲猶閽也。主殿宫門戶之職。</段玉裁注>
<許慎釋>从門昏。</許慎釋>
<段玉裁注>會意。</段玉裁注>
<許慎釋>昏亦聲。</許慎釋>
<段玉裁注>呼昆切，十三部。</段玉裁注>
</內容>

<說文字頭>闚</說文字頭>
<內容>
<許慎釋>閃也。</許慎釋>
<段玉裁注>此與窺義別。窺、小視也。</段玉裁注>
<許慎釋>从門，規聲。</許慎釋>
<段玉裁注>去隓切，十六部。</段玉裁注>
</內容>

<說文字頭>閃</說文字頭>
<內容>
<許慎釋>闚頭門中也。</許慎釋>
<段玉裁注>〈禮運〉「魚鮪不淰。注云：淰之言閃也。</段玉裁注>
<許慎釋>从人在門中。</許慎釋>
<段玉裁注>會意。王在門中則重王。故入王部。人在門中則重門。入門部。失冄切。古音葢在七部。○舊此篆在？篆後。今移正。</段玉裁注>
</內容>

<說文字頭><img src="590B-01">𨷻</img></說文字頭>
<內容>
<許慎釋>妄入宮亦也。</許慎釋>
<段玉裁注>亦舊作掖。師古注漢曰。掖門在兩旁。如人臂掖。依許字例、當作亦也。《漢書》以闌爲？字之叚借。成帝紀。闌入尙方掖門。應劭曰。無符籍妄入宮曰闌。又或作蘭。《列子》「宋有蘭子。張湛注曰：凡物不知生之主曰蘭。殷敬順曰。《史記》無符傳出入謂之闌。此蘭子、謂以技妄遊。</段玉裁注>
<許慎釋>从門，䜌聲，讀若闌。</許慎釋>
<段玉裁注>洛干切，十四部。</段玉裁注>
</內容>

<說文字頭><img src="590B-02">𨳌</img></說文字頭>
<內容>
<許慎釋>登也。</許慎釋>
<段玉裁注>登、上車也。凡有所上皆曰登。</段玉裁注>
<許慎釋>从門？。</許慎釋>
<段玉裁注>會意。臣鉉等曰。下、言自下而登上也。按从門？當作从門二。篆當作？。《篇》、《韵》？字可證。直刄切。十二部。从此爲聲者有焛閵藺。</段玉裁注>
<許慎釋>𠄟、古文下字。</許慎釋>
<段玉裁注>見𠄞部。</段玉裁注>
<許慎釋>讀若軍？之？。</許慎釋>
<段玉裁注>觀此可以知陣字之俗矣。</段玉裁注>
</內容>

<說文字頭>閱</說文字頭>
<內容>
<許慎釋>具數於門中也。</許慎釋>
<段玉裁注>具者，供（⿰亻𠔏）置也。數者，計也。計者，會也。筭也。云於門中者，以其字从門也。《周禮》大閱。注曰：𥳑軍實也。《左氏春秋》大閱。傳曰。簡車馬也。引申爲閱歴。又引申爲明其等曰閥、積其功曰閱。手部揲下曰。閱持也。易。揲之以四。謂者四更迭數之也。古叚閱爲穴。《詩》「蜉蝣堀閱。傳曰。堀閱、容閱也。閱卽穴。宋玉賦。空穴來風。《莊子》作空閱來風。司馬彪云：門戶孔空。風善從之。道德經。塞其兌。閉其門。兌卽閱之省。《詩》「我躳不閱。傳云：閱，容也。言我躳不能見容。如無空穴以自處也。</段玉裁注>
<許慎釋>从門，兌聲。</許慎釋>
<段玉裁注>弋雪切，十五部。</段玉裁注>
</內容>

<說文字頭>闋</說文字頭>
<內容>
<許慎釋>事已𨳲門也。</許慎釋>
<段玉裁注>引申爲凡事已之偁。《詩》「俾民心闋。傳曰。闋，息也。《禮記》：有司告以樂闋。</段玉裁注>
<許慎釋>从門，癸聲。</許慎釋>
<段玉裁注>傾雪切，十五部。</段玉裁注>
</內容>

<說文字頭>闞</說文字頭>
<內容>
<許慎釋>望也。</許慎釋>
<段玉裁注>望者，出亡在外、望其還也。望有倚門、倚閭者。故从門。〈大雅〉：闞如虓虎。謂其怒視。</段玉裁注>
<許慎釋>从門，？聲。</許慎釋>
<段玉裁注>苦濫切，八部。</段玉裁注>
</內容>

<說文字頭>闊</說文字頭>
<內容>
<許慎釋>疏也。</許慎釋>
<段玉裁注>云部曰。疏，通也。闊之本義如是。不若今義訓爲廣也。</段玉裁注>
<許慎釋>从門。
<段玉裁注>猶？之从囱。</段玉裁注>
<許慎釋>？聲。</許慎釋>
<段玉裁注>苦括切，十五部。</段玉裁注>
</內容>

<說文字頭>閔</說文字頭>
<內容>
<許慎釋>弔者在門也。</許慎釋>
<段玉裁注>引申爲凡痛惜之辭。俗作憫。〈邶風〉：覯閔既多。〈豳風〉「鬻子之閔斯。傳曰。閔，病也。</段玉裁注>
<許慎釋>从門，文聲。</許慎釋>
<段玉裁注>眉殞切，十三部。</段玉裁注>
</內容>

<說文字頭><img src="591A-01">𢞰</img></說文字頭>
<內容>
<許慎釋>古文閔。</許慎釋>
<段玉裁注>按此篆《篇》、《韵》不載。恐不足據。小徐篆作𢞰。然則大徐上體从古文民。今寫譌甚。汗𥳑正从古文民。</段玉裁注>
</內容>

<說文字頭>闖</說文字頭>
<內容>
<許慎釋>馬出門皃。</許慎釋>
<段玉裁注>引申爲突兀驚人之辭。《公羊傳》曰：開之則闖然公子陽生也。何云：闖、出頭皃。韓退之《詩》曰：喁喁魚闖萍。</段玉裁注>
<許慎釋>从馬在門中。讀若郴。</許慎釋>
<段玉裁注>許讀平聲。今去聲。丑禁切。七部。俗語轉若刱。</段玉裁注>
</內容>
<重文>文五十七　　重六</重文>
<說文字頭>耳</說文字頭>
<內容>
<許慎釋>主聽者也。</許慎釋>
<段玉裁注>者字今補。凡語云而已者，急言之曰耳。在古音一部。凡云如此者，急言之曰爾。在古音十五部。如世說云聊復爾耳。謂且如此而已是也。二字音義。絶不容相混。而唐人至今譌亂至不可言。於古經傳亦任意塡寫。致多難讀。卽如《論語》一經。言云爾者，謂如此也。言謹爾、率爾、鏗爾者，爾猶然也。言無隱乎爾、一日長乎爾、爾猶汝也。言汝得人焉爾乎、言得人於此否也。《公羊傳》三年問焉爾、皆訓於此也。全經惟有前言戲之耳、乃而已之訓。今俗刻作汝得人焉耳乎。乃極爲可笑。曹操曰。俗語云生女耳。耳是不足之詞。此古說之存者也。音轉讀爲仍。如耳孫亦曰仍孫是也。</段玉裁注>
<許慎釋>象形。</許慎釋>
<段玉裁注>而止切，一部。</段玉裁注>
<許慎釋>凡耳之屬皆从耳。</許慎釋>
</內容>

<說文字頭>耴</說文字頭>
<內容>
<許慎釋>耳𠂹也。</許慎釋>
<段玉裁注>𠂹各本作垂。今正。</段玉裁注>
<許慎釋>从耳，下𠂹、象形。</許慎釋>
<段玉裁注>？今補陟葉切，八部。</段玉裁注>
<許慎釋>《春秋傳》曰</許慎釋>
<段玉裁注>按曰字衍。</段玉裁注>
<許慎釋>秦公子耴者，其耳𠂹也。故㠯爲名。</許慎釋>
<段玉裁注>今按《左氏傳》秦無公子耴。惟鄭七穆子良之子公孫輒字子耳。以許訂之、古本《左傳》當作公孫耴。《白虎通》所謂旁其名爲之字。聞名卽知其字。聞字卽知其名也。《左傳》云：以類命爲象。生而耳垂。因名之耴。猶生而夢神以黑規其臀。因名之黑臀。〈吳都賦〉：魚鳥聱䎲。耴音牛乙切。非此字。</段玉裁注>
</內容>

<說文字頭><img src="591B-01">𦕒</img></說文字頭>
<內容>
<許慎釋>小𠂹耳也。从耳，占聲。</許慎釋>
<段玉裁注>丁兼切，七部。</段玉裁注>
</內容>

<說文字頭>耽</說文字頭>
<內容>
<許慎釋>耳大𠂹也。</許慎釋>
<段玉裁注>《淮南》墜形訓。夸父耽耳在其北。高注：耽耳、耳垂在肩上。耽讀衣褶之褶。或作攝。以兩手攝其肩之耳也。按許書本無聸字。耽卽聸也。今本於耽篆之外沾一聸篆。誤矣。</段玉裁注>
<許慎釋>从耳，冘聲。</許慎釋>
<段玉裁注>丁含切，八部。</段玉裁注>
<許慎釋>《詩》曰：士之耽兮。</許慎釋>
<段玉裁注>〈衞風〉氓文。此引《詩》說叚借也。《毛傳》曰：耽，樂也。耽本不訓樂、而可叚爲媅字。女部曰。媅者，樂也。</段玉裁注>
</內容>

<說文字頭>耼</說文字頭>
<內容>
<許慎釋>耳曼也。</許慎釋>
<段玉裁注>曼者，引也。耳曼者，耳如引之而大也。如曼膚、曼䎼之曼。《史記》老子列傳曰。姓李氏、名耳、字耼。《史記索隱》、《老子音義》、《後漢書》桓帝紀注、《文選》遊天台山賦注所引皆如此。今本《史記》作名耳、字伯陽、謚曰耼。淺人妄改者也。字伯陽、見唐固《國語注》。</段玉裁注>
<許慎釋>从耳，冄聲。</許慎釋>
<段玉裁注>他甘切，七部。</段玉裁注>
</內容>

<說文字頭><img src="591B-02">𦕐</img></說文字頭>
<內容>
<許慎釋>耼或从甘。</許慎釋>
<段玉裁注>甘聲。</段玉裁注>
</內容>

<說文字頭>聸</說文字頭>
<內容>
<許慎釋>𠂹耳也。从耳，詹聲。</許慎釋>
<段玉裁注>都甘切，八部。</段玉裁注>
<許慎釋>南方有聸耳國。</許慎釋>
<段玉裁注>古衹作耽。一變爲聸耳。再變則爲儋耳矣。</段玉裁注>
</內容>

<說文字頭>耿</說文字頭>
<內容>
<許慎釋>耳箸頰也。</許慎釋>
<段玉裁注>頰者，面旁也。耳箸於頰曰耿。耿之言黏也。黏於頰也。〈邶風〉：耿耿不寐。〔傳〕曰：耿耿猶儆儆也。憂之聯綴<pb n="597-3"/>於心。取義於此。凡云耿者，謂專壹也。杜林說皮傳耿光。而非字義。</段玉裁注>
<許慎釋>从耳，烓省聲。</許慎釋>
<段玉裁注>烓小徐作炯。大徐本舊皆作烓。烓讀若冂。見〈火部〉「耿古杏切，十一部。</段玉裁注>
<許慎釋>杜林說。耿，光也。</許慎釋>
<段玉裁注>《古文尙書》曰：文王之耿光。〈離騷〉注曰：耿，光也。又曰。耿，明也。</段玉裁注>
<許慎釋>从火。
<段玉裁注>依《韵會》訂。</段玉裁注>
<許慎釋>聖省聲。凡字皆𠂇形又聲。杜說非也。</許慎釋>
<段玉裁注>徐鍇曰。此說或後人所加。</段玉裁注>
</內容>

<說文字頭>聯</說文字頭>
<內容>
<許慎釋>連也。</許慎釋>
<段玉裁注>連者，負車也。負車者，以人輓車。人與車相屬。因以爲凡相連屬之偁。周人用䏈字。漢人用連字。古今字也。《周禮》「官䏈以會官治。鄭注：䏈讀爲連。古書連作䏈。此以今字釋古字之例。</段玉裁注>
<許慎釋>从耳、从絲。</許慎釋>
<段玉裁注>四字今補。會意。力延切，十四部。</段玉裁注>
<許慎釋>从耳，耳連於頰。</許慎釋>
<段玉裁注>故从耳。</段玉裁注>
<許慎釋>从絲，絲連不絶也。</許慎釋>
<段玉裁注>故又从絲。</段玉裁注>
</內容>

<說文字頭>𦕼</說文字頭>
<內容>
<許慎釋>耳鳴也。</許慎釋>
<段玉裁注>《楚辭》曰。耳𦕼啾而戃慌。王注云：𦕼啾、耳鳴也。此𦕼之本義。故字从耳。若《詩》泉水傳云：𦕼，願也。箋云：𦕼、且略之辭也。《方言》曰：俚、𦕼也。《戰國策》「民無所𦕼。此等義相近。皆叚𦕼爲憀也。憀者，憀賴也。又《詩》傳。椒𦕼，椒也。不言𦕼爲語詞。葢單𧦝曰椒。絫𧦝曰椒𦕼。楚詞亦云：懷椒𦕼之蔎蔎。《爾雅》曰：朻者𦕼。朻卽莍。<pb n="598"/>椒榝實成莍彚。</段玉裁注>
<許慎釋>从耳，丣聲。</許慎釋>
<段玉裁注>丣各本譌作卯。篆體亦譌。今竝正。洛蕭切。古音在三部。讀如劉。</段玉裁注>
</內容>

<說文字頭>聖</說文字頭>
<內容>
<許慎釋>通也。</許慎釋>
<段玉裁注>〈邶風〉：母氏聖善。〔傳〕云：聖，叡也。〈小雅〉「或聖或不。〔傳〕云：人有通聖者。有不能者。《周禮》「六德敎萬民。智仁聖義忠和。注云：聖通而先識。〈洪範〉曰：睿作聖。凡一事精通、亦得謂之聖。</段玉裁注>
<許慎釋>从耳。
<段玉裁注>聖从耳者，謂其耳順。《風俗通》曰：聖者，聲也。言聞聲知情。按聲聖字古相叚借。</段玉裁注>
<許慎釋>呈聲。</許慎釋>
<段玉裁注>式正切，十一部。</段玉裁注>
</內容>

<說文字頭>聰</說文字頭>
<內容>
<許慎釋>察也。</許慎釋>
<段玉裁注>察者，覈也。聰察以雙聲爲訓。</段玉裁注>
<許慎釋>从耳，悤聲。</許慎釋>
<段玉裁注>倉紅切，九部。</段玉裁注>
</內容>

<說文字頭>聽</說文字頭>
<內容>
<許慎釋>聆也。</許慎釋>
<段玉裁注>凡目所及者云視。如視朝、視事是也。凡目不能徧而耳所及者云聽。如聽天下、聽事是也。</段玉裁注>
<許慎釋>从耳？。</許慎釋>
<段玉裁注>會意。耳？者，耳有所得也。</段玉裁注>
<許慎釋>𡈼聲。</許慎釋>
<段玉裁注>他定切，十一部。</段玉裁注>
</內容>

<說文字頭>聆</說文字頭>
<內容>
<許慎釋>聽也。</許慎釋>
<段玉裁注>二篆轉注：《匡謬正俗》載俗語云：聆瓦。聆者，聽之知微者也。文王世子曰。夢帝與我九聆。此叚聆爲鈴。夢天以九个鈴與己也。</段玉裁注>
<許慎釋>从耳，令聲。</許慎釋>
<段玉裁注>郎丁切，古音在十二部。</段玉裁注>
</內容>

<說文字頭>職</說文字頭>
<內容>
<許慎釋>記？也。</許慎釋>
<段玉裁注>？舊作微。今正。記猶識也。纖微必識是曰職。《周禮》太宰之職、大司徒之職皆謂其所司。凡言司者，謂其善伺也。凡言職者，謂其善聽也。〈釋詁〉曰：職，主也。《毛傳》同。見《詩》悉蟀、十月之交。《周禮》職方、亦作識方。</段玉裁注>
<許慎釋>从耳，戠聲。</許慎釋>
<段玉裁注>之弋切，一部。</段玉裁注>
</內容>

<說文字頭>聒</說文字頭>
<內容>
<許慎釋>讙語也。</許慎釋>
<段玉裁注>讙者，譁也。</段玉裁注>
<許慎釋>从耳，𠯑聲。</許慎釋>
<段玉裁注>古活切，十五部。</段玉裁注>
</內容>

<說文字頭>聥</說文字頭>
<內容>
<許慎釋>張耳有所聞也。</許慎釋>
<段玉裁注>《廣雅》「驚也。</段玉裁注>
<許慎釋>从耳，禹聲。</許慎釋>
<段玉裁注>王矩切，五部。</段玉裁注>
</內容>

<說文字頭>聲</說文字頭>
<內容>
<許慎釋>音也。</許慎釋>
<段玉裁注>音下曰。聲也。二篆爲轉注：此渾言之也。析言之、則曰生於心有節於外謂之音。宮商角徵羽，聲也。絲竹金石匏土革木，音也。〈樂記〉曰。知聲而不知音者，禽獸是也。</段玉裁注>
<許慎釋>从耳，殸聲。</許慎釋>
<段玉裁注>書盈切，十一部。</段玉裁注>
<許慎釋>殸、籒文磬。</許慎釋>
<段玉裁注>見石部。</段玉裁注>
</內容>

<說文字頭>聞</說文字頭>
<內容>
<許慎釋>知聲也。</許慎釋>
<段玉裁注>往曰聽。來曰聞。大學曰。心不在焉。聽而不聞。引申之爲令聞廣譽。</段玉裁注>
<許慎釋>从耳，門聲。</許慎釋>
<段玉裁注>無分切，十二部。</段玉裁注>
</內容>

<說文字頭>䎽</說文字頭>
<內容>
<許慎釋>古文从昏。</許慎釋>
<段玉裁注>昏聲。</段玉裁注>
</內容>

<說文字頭>聘</說文字頭>
<內容>
<許慎釋>訪也。</許慎釋>
<段玉裁注>汎謀曰訪。按女部曰娉，問也。二字義略同。</段玉裁注>
<許慎釋>从耳，甹聲。</許慎釋>
<段玉裁注>匹正切，十一部。</段玉裁注>
</內容>

<說文字頭>聾</說文字頭>
<內容>
<許慎釋>無聞也。从耳，龍聲。</許慎釋>
<段玉裁注>盧紅切，九部。</段玉裁注>
</內容>

<說文字頭><img src="592A-01">𢕈</img></說文字頭>
<內容>
<許慎釋>生而聾曰？。</許慎釋>
<段玉裁注>《方言》「聳，聾也。生而聾、陳楚江淮之閒謂之聳。荆揚之閒及山之東西雙聾者謂之聳。又古多叚聳爲𢥠。《方言》曰：聳，悚也。又曰。聳，欲也。荆吳之閒曰聳。自關而西秦晉之閒<pb n="598-2"/>相勸曰聳。中心不欲而由旁人之勸語亦謂之聳。</段玉裁注>
<許慎釋>从耳，從省聲。</許慎釋>
<段玉裁注>息拱切，九部。</段玉裁注>
</內容>

<說文字頭>䏁</說文字頭>
<內容>
<許慎釋>益梁之州謂聾爲䏁。秦晉聽而不聰、聞而不𨔶謂之䏁。</許慎釋>
<段玉裁注>《方言》曰：䏁，聾也。梁益之閒謂之䏁。秦晉之閒聽而不聰、聞而不𨔶謂之䏁。</段玉裁注>
<許慎釋>从耳，宰聲。</許慎釋>
<段玉裁注>作亥切，一部。</段玉裁注>
</內容>

<說文字頭>聵</說文字頭>
<內容>
<許慎釋>聾也。</許慎釋>
<段玉裁注>《國語》曰：聾聵不可使聽。韋云：耳不別五聲之和曰聾。生而聾曰聵。</段玉裁注>
<許慎釋>从耳，𧷈聲。</許慎釋>
<段玉裁注>五怪切，十五部。</段玉裁注>
</內容>

<說文字頭><img src="592B-01">𦖥</img></說文字頭>
<內容>
<許慎釋>聵或从㕟。</許慎釋>
<段玉裁注>許書㕟聲之字三。而逸㕟篆。</段玉裁注>
</內容>

<說文字頭><img src="592B-02">𦘄</img></說文字頭>
<內容>
<許慎釋>或从𧱏作。</許慎釋>
<段玉裁注>？應改䇂省。說見豕部。</段玉裁注>
</內容>

<說文字頭>聉</說文字頭>
<內容>
<許慎釋>無知意也。</許慎釋>
<段玉裁注>此意內言外之意。無知者其意、聉者其䛐也。《方言》曰：聾之甚、秦晉之閒謂之𦘍。注曰：言聉無所聞知也。疑《方言》之正文本作謂之聉。今本譌。</段玉裁注>
<許慎釋>从耳，出聲，讀若孼。</許慎釋>
<段玉裁注>五滑切，十五部。</段玉裁注>
</內容>

<說文字頭>䎳</說文字頭>
<內容>
<許慎釋>𡐦耳也。</許慎釋>
<段玉裁注>見《方言》。</段玉裁注>
<許慎釋>从耳，月聲。</許慎釋>
<段玉裁注>魚厥切，十五部。</段玉裁注>
</內容>

<說文字頭>𦘍</說文字頭>
<內容>
<許慎釋>吳楚之外凡無耳者謂之𦘍。</許慎釋>
<段玉裁注>《方言》曰：吳楚之外郊、凡無有耳者謂之𦘍。其言𦘍者，若秦晉中土謂墮耳者䎳也。</段玉裁注>
<許慎釋>言<pb n="598-3"/>若斷耳爲盟。</許慎釋>
<段玉裁注>斷耳卽墮耳。盟當作䎳。字之誤也。</段玉裁注>
<許慎釋>从耳，闋聲。</許慎釋>
<段玉裁注>五刮切，十五部。</段玉裁注>
</內容>

<說文字頭>聅</說文字頭>
<內容>
<許慎釋>軍法㠯矢毌耳也。从耳矢。</許慎釋>
<段玉裁注>會意。恥列切，十五部。</段玉裁注>
<許慎釋>司馬灋曰。小辠聅之。中辠刖之。大辠剄之。</許慎釋>
</內容>

<說文字頭>聝</說文字頭>
<內容>
<許慎釋>軍戰𣃔耳也。</許慎釋>
<段玉裁注>〈大雅〉：攸馘安安。〔傳〕曰：馘，獲也。不服者殺而獻其左耳曰馘。〈魯頌〉「在泮獻馘。箋云：馘所格者之左耳。</段玉裁注>
<許慎釋>《春秋傳》曰：㠯爲俘聝。</許慎釋>
<段玉裁注>《左傳》成三年文。</段玉裁注>
<許慎釋>从耳，或聲。</許慎釋>
<段玉裁注>古獲切，古音在一部。</段玉裁注>
</內容>

<說文字頭><img src="592B-03">馘</img></說文字頭>
<內容>
<許慎釋>聝或从𩠐。</許慎釋>
<段玉裁注>今經傳中多从首。</段玉裁注>
</內容>

<說文字頭>𦗕</說文字頭>
<內容>
<許慎釋>乘輿金耳也。</許慎釋>
<段玉裁注>金耳俗本作金飾馬耳。舊本作金馬耳。《玉篇》同。今依《廣韵》五支、四紙作乘輿金耳訂正。乘輿者，天子之車也。金耳者，金飾車耳也。〈西京賦〉：戴翠帽。倚金較。薛注：金較、黃金以飾較也。崔豹《古今注》曰：車耳重較也。《史記》禮書彌龍。徐廣曰。乘輿車金薄繆龍爲輿倚較。繆者，交錯之形。車耳刻交錯之龍、飾以金。惟乘輿爲然。與文虎伏軾、龍首衡軛。畫爲三事。《史記》之彌卽許之𦗕。𦗕者本字。彌者同音叚借字。淺人不得其解。乃妄改而不可通矣。𦗕非人耳<pb n="599"/>也。故其字殿焉。</段玉裁注>
<許慎釋>从耳，麻聲。讀若渳水。一曰若〈月令〉靡艸之靡。</許慎釋>
<段玉裁注>亡彼切。《廣韵》亦忙皮切。古音在十七部。音轉入十六部。彌字古多在十六部用。故叚彌爲𦗕。</段玉裁注>
</內容>

<說文字頭>耹</說文字頭>
<內容>
<許慎釋>《國語》曰：回祿信於耹遂。闕。</許慎釋>
<段玉裁注>《國語》今見〈周語〉。闕者，謂其義其音其形皆闕也。韋注：耹遂、地名。宋庠音禽。《後漢書》楊賜傳引作黔遂。黔亦今聲也。而《說苑》引《國語》作亭遂。竹書帝癸三十年作聆隧災。是其字从令从今不可定。而許書此篆或後人所偶記註於此者。</段玉裁注>
</內容>

<說文字頭>聑</說文字頭>
<內容>
<許慎釋>安也。</許慎釋>
<段玉裁注>〈長笛賦〉曰。巴聑柱。</段玉裁注>
<許慎釋>从二耳。</許慎釋>
<段玉裁注>會意。二耳之在人首。帖妥之至者也。凡帖妥當作此字。帖其叚借字也。丁帖切。八部。《文選》注引《說文》丁篋切。</段玉裁注>
</內容>

<說文字頭>聶</說文字頭>
<內容>
<許慎釋>駙耳私小語也。</許慎釋>
<段玉裁注>口部咠下曰。聶語也。按二篆皆會意。以口就耳則爲咠。咠者己二耳在旁、彼一耳居閒則爲聶。《史記》魏其武安傳曰。乃效女兒呫聶耳語。韋曰。呫聶、附耳小語聲。</段玉裁注>
<許慎釋>从三耳。</許慎釋>
<段玉裁注>尼輒切，八部。</段玉裁注>
</內容>
<重文>文三十二　　重五</重文>
<說文字頭>𦣝</說文字頭>
<內容>
<許慎釋>𩔞也。</許慎釋>
<段玉裁注>頁部曰。頤，頥也。二篆爲轉注：𦣝者，古文頥也。鄭易注曰：頥中。（句）口車輔之名也。震動於下。艮止於上。口車動而上。因輔嚼物以養人。故謂之頥。頥，養也。按鄭意謂口下爲車。口上爲輔。合口車輔三者爲頥。左氏云：輔車相依。車部云：輔、人頰車也。〈序卦〉〔傳〕曰：頥者，養也。古名頥字眞。晉枚頥字仲眞。李頥字景眞。枚頥或作梅𦣱。誤也。</段玉裁注>
<許慎釋>象形。</許慎釋>
<段玉裁注>此文當横視之。横視之、則口上口下口中之形俱見矣。與之切，一部。</段玉裁注>
<許慎釋>凡𦣝之屬皆从𦣝。</許慎釋>
</內容>

<說文字頭><img src="593A-01">頤</img></說文字頭>
<內容>
<許慎釋>篆文𦣝。</許慎釋>
<段玉裁注>此爲篆文。則知𦣝爲古文也。先古文後篆文者，此亦先二後上之例。不如是則巸篆無所附也。</段玉裁注>
</內容>

<說文字頭><img src="593A-02">𩠡</img></說文字頭>
<內容>
<許慎釋>籒文从𩠐。</許慎釋>
<段玉裁注>𦣝本象形。如籒文篆文則从𩠐从頁而後象其形也。</段玉裁注>
</內容>

<說文字頭>巸</說文字頭>
<內容>
<許慎釋>廣頥也。</許慎釋>
<段玉裁注>巸各本作𦣝。今正。許書主篆文也。廣頥曰巸。引申爲凡廣之偁。〈周頌〉昊天有成命〔傳〕曰：緝，明也。熙，廣也。熙乃巸之叚借字也。熙从火。其義訓燥。不訓廣也。《毛傳》於文王曰。緝熙、光明也。與昊天有成命傳不同。而敬之傳曰。光，廣也。然則光卽廣。二傳義本同。不得如《鄭箋》云廣爲光字之誤。周內史說《周易》曰：光、（逗）遠而自他有耀者也。然則光卽廣可知。《大戴禮》「積厚者流光。卽流廣也。〈釋詁〉「緝、熙，光也。卽〈周語〉叔向所云緝、明。熙，廣也。毛公兼取之爲傳。學者宐觀其會通。凡詁訓有析之至細者。有通之甚寛者。非好學深思。心知其意。不能盡其理也。熙訓廣、而熙乃巸之叚借。然則古經熙字可作巸者多矣。○文王《毛傳》曰：緝熙、光明也。此係〈釋詁〉而必兼言明者，欲與叔向之語不相違也。昊天有成命傳直用叔向語者，以叔向固釋此《詩》也。敬之緝熙于光明傳曰光廣也者，以緝熙既訓光明、則光明於光明文理難通。故此光必訓廣也。然則文王、敬之熙訓光。昊天有成命熙訓廣。未嘗不析之甚細矣。</段玉裁注>
<許慎釋>从𦣝。巳聲。</許慎釋>
<段玉裁注>與之切，一部。</段玉裁注>
</內容>

<說文字頭><img src="593B-01">戺</img></說文字頭>
<內容>
<許慎釋>古文巸。从戶。</許慎釋>
<段玉裁注>按此古文从戶、疑當作从尸。凡人體字多从尸。不當从戶也。顧命。夾兩階戺。某氏云：堂廉曰戺。《廣雅》云：戺，切也。此因堂邊圻堮象人下頜之廣闊。故借以爲名。而讀牀史切。○又按《九經字㨾》云：《說文》作𢨪。經典作戺。然則今本《說文》異於唐時也。然唐時巳从戶則亦誤矣。</段玉裁注>
</內容>
<重文>文二　　重三</重文>
<說文字頭>手</說文字頭>
<內容>
<許慎釋>拳也。</許慎釋>
<段玉裁注>今人舒之爲手。卷之爲拳。其實一也。故以手與拳二篆互訓。</段玉裁注>
<許慎釋>象形。</許慎釋>
<段玉裁注>象指掌及𢯲也。書九切，三部。</段玉裁注>
<許慎釋>凡手之屬皆从手。</許慎釋>
</內容>

<說文字頭><img src="593B-02">𡴤</img></說文字頭>
<內容>
<許慎釋>古文手。</許慎釋>
</內容>

<說文字頭>掌</說文字頭>
<內容>
<許慎釋>手中也。</許慎釋>
<段玉裁注>手有面有背。背在外則面在中。故曰手中。《左傳》云有文在手者，在掌也。《釋名》云：水泆出所爲澤曰掌。水渟處如手掌中也。《詩》「或王事鞅掌。傳曰。鞅掌、失容也。箋云：鞅猶何也。掌謂捧之也。玉裁按凡《周禮》官名掌某者，皆捧持之義。</段玉裁注>
<許慎釋>从手，尙聲。</許慎釋>
<段玉裁注>諸兩切，十部。</段玉裁注>
</內容>

<說文字頭>拇</說文字頭>
<內容>
<許慎釋>將指也。</許慎釋>
<段玉裁注>將指、謂手中指也。〈大射〉禮。右巨指鉤弦。注云：右巨指、右手大擘也。又設決朱極三。注云：三者，食指將指無名指。小指短、不用。《左傳》定十四年。？廬傷將指。取其一屨。注云：其足大指見斬。遂失屨。易咸。初六。咸其拇。馬、鄭、薛、虞皆云：拇、足大指也。合三經而言之。手以中指爲將指爲拇。足以大指爲將指爲拇。此手足不同偁也。許謂手中指。易拇、荀作母。</段玉裁注>
<許慎釋>从手，母聲。</許慎釋>
<段玉裁注>莫厚切，古音在一部。</段玉裁注>
</內容>

<說文字頭>指</說文字頭>
<內容>
<許慎釋>手指也。</許慎釋>
<段玉裁注>手非指不爲用。大指曰巨指、曰巨擘。次曰食指、曰啑鹽指。中曰將指。次曰無名指。次曰小指。叚借爲恉心部曰。恉，意也。</段玉裁注>
<許慎釋>从手，旨聲。</許慎釋>
<段玉裁注>職雉切，十五部。</段玉裁注>
</內容>

<說文字頭>拳</說文字頭>
<內容>
<許慎釋>手也。</許慎釋>
<段玉裁注>合掌指而爲手。故掌指二篆廁手拳二篆之閒。卷之爲拳。故〈檀弓〉曰：執女手之拳然。</段玉裁注>
<許慎釋>从手，？聲。</許慎釋>
<段玉裁注>巨員切，十四部。</段玉裁注>
</內容>

<說文字頭>𢯲</說文字頭>
<內容>
<許慎釋>手𢯲也。</許慎釋>
<段玉裁注>各本作手掔。今正。𢯲者，手上臂下也。肉部曰。臂者，手上也。肘者，臂節也。又部曰。厷者，臂上也。是則肘以下手以上、渾言之曰臂。析言之、則近手處曰𢯲。〈士喪禮〉「設決麗于𢯲。注云：𢯲、手後節中也。云後節中者，肘以上爲前節。則肘以下爲後節。後節之中以上爲臂、則以下爲𢯲也。俗作捥。《左傳》「涉佗捘衞矦之手及捥。非古字也。</段玉裁注>
<許慎釋>从手，𥄗聲。</許慎釋>
<段玉裁注>依《韵會》「此四字在此。？見〈目部〉。烏貫切，十四部。</段玉裁注>
<許慎釋>楊雄曰。𢯲，握也。</許慎釋>
<段玉裁注>此葢楊雄《倉頡訓纂》一篇中語。握者，搤持也。楊說別一義。凡史漢云搤𢯲、扼腕者皆㬪字。言持手游民也。</段玉裁注>
</內容>

<說文字頭>攕</說文字頭>
<內容>
<許慎釋>好手皃。</許慎釋>
<段玉裁注>〈魏風〉葛屨曰。摻摻女手。可以縫裳。傳曰。摻摻猶纖纖也。漢人言手之好曰纖纖。如古《詩》云：纖纖擢素手。傳以今喻古故曰猶。其字本作攕。俗改爲摻。非是。遵大路傳曰。摻，擥也。是摻字自有本義。孔氏正義引《說文》「摻、參此音反聲、訓爲斂。操、喿七遙反聲、訓爲奉也。是唐初《說文》確有<pb n="600-1"/>摻字之證。自淺人摻操不分而奪摻篆。亦猶？鼏不分而奪？篆、袀袗不分而奪袀篆也。知摻之有本義、則知用爲攕字之非矣。</段玉裁注>
<許慎釋>从手，韱聲。</許慎釋>
<段玉裁注>所咸切，七部。</段玉裁注>
<許慎釋>《詩》曰：攕攕女手。</許慎釋>
</內容>

<說文字頭>揱</說文字頭>
<內容>
<許慎釋>人臂皃。</許慎釋>
<段玉裁注>〈考工記〉輪人曰。望其輻。欲其揱爾而纖也。注云：揱、纖殺小皃也。鄭司農讀爲紛容揱參之揱。謂如桑螵蛸之蛸。按紛容揱參、出〈上林賦〉。</段玉裁注>
<許慎釋>从手，削聲。</許慎釋>
<段玉裁注>所角切，二部。</段玉裁注>
<許慎釋>《周禮》曰：輻欲其揱尒。</許慎釋>
<段玉裁注>大徐無尒字。非也。今記作爾。記所見作尒。尒者，本字。䛐之必然也。爾者，叚借字也。爾行而尒廢矣。</段玉裁注>
</內容>

<說文字頭>摳</說文字頭>
<內容>
<許慎釋>繑也。</許慎釋>
<段玉裁注>按糸部曰。繑、絝紐也。與摳義絕遠。疑是矯字之譌。矢部曰。矯、柔箭箝也。摳之義爲矯枉。</段玉裁注>
<許慎釋>一曰摳衣。</許慎釋>
<段玉裁注>各本下有𦫵堂二字。今依《韵會》刪（⿰刂）正。攐篆下曰。摳衣也。然則此當云一曰攐衣。《曲禮》曰：摳衣趨隅。摳，提也。衣，裳也。《論語》〔注〕云：攝𪗋者，摳衣也。</段玉裁注>
<許慎釋>从手，區聲。</許慎釋>
<段玉裁注>口矦切，四部。</段玉裁注>
</內容>

<說文字頭>攐</說文字頭>
<內容>
<許慎釋>摳衣也。</許慎釋>
<段玉裁注>高注《淮南》曰：攐，縮也。按《詩》言褰裳、當作此篆。褰訓絝、非其義也。亦有作騫者。謂𧇾其下體之衣。較作褰爲長。</段玉裁注>
<許慎釋>从手，褰聲。</許慎釋>
<段玉裁注>按此𥯤與㩃篆別者，以从衣也。當云从手衣、寒省聲。會意兼形聲。去虔切，十四部。</段玉裁注>
</內容>

<說文字頭>撎</說文字頭>
<內容>
<許慎釋>𢷎舉首下手也。</許慎釋>
<段玉裁注>六字各本作舉手下手也五字。今正。西征賦注、《玉篇》引《說文》有拜字。《左傳》成十六年《釋文》引《字林》舉首下手。皆是也。凡不跪不爲拜。跪而舉其首惟下其手是曰肅拜。漢人曰撎。《周禮》九拜。九曰肅拜。先鄭注云：肅拜、但俯下手。今時撎是也。鄭注〈少儀〉曰：肅拜、拜不低頭也。云但俯下手、云不低頭、正與舉首下手合。今本《說文》既譌。而〈少儀〉注又刪（⿰刂）不字、作拜低頭。乃終古昧其禮矣。程氏瑤田曰。言舉首者，以別於䭫首頓首空首三拜皆必下其首也。按此婦人之拜也。婦人以肅拜當男子之空首。〈少儀〉云婦人吉事、雖有君賜肅拜是也。以手拜當男子之稽首。〈少儀〉之手拜、〈士昏禮〉之拜扱地是也。以稽顙當男子之頓首。〈喪服〉小記之爲夫與長子稽顙是也。肅拜與成十六年之肅不同。肅不連拜。介者不拜、長揖而已。不拜者，不跪也。肅拜則跪而舉首下手也。○南宋張淏雲谷襍記引程氏攷古編云：國史王貽孫傳。大祖嘗問趙普拜禮、何以男子跪而婦人不跪。普訪禮官。無有知者。貽孫曰。唐天后朝。婦人始拜而不跪。普問所出。曰。大和中、有幽州<pb n="600-3"/>從事張建章著渤海國記備言其事。予按（予程氏自偁）後周天元大象二年。詔內㚈命婦皆執笏。其拜宗廟及天臺。皆俯伏如男子。據此詔特令於廟朝跪。其他拜不跪矣。豈武后時幷廟朝不跪、建章記之未詳耶。周昌諫帝廢太子。呂后見昌爲跪謝。《戰國策》「蘇秦嫂蛇行匍匐四拜。自跪而謝。隋志。皇帝𠕋后。后先拜後起。皇帝後拜先起。則唐以前婦拜皆跪伏也。玉裁按婦人拜亦無不跪者。肅拜跪而舉首不俯伏。雖拜君賜亦然。天元時令拜宗廟天臺俯伏如男子。可以證常拜之跪而不必俯伏也。至於天后而始不跪。孫甫〈唐書〉曰。武后欲尊婦人。始易今拜。</段玉裁注>
<許慎釋>从手，壹聲。</許慎釋>
<段玉裁注>於計切。古音在十二部。讀如壹。</段玉裁注>
</內容>

<說文字頭>揖</說文字頭>
<內容>
<許慎釋>攘也。</許慎釋>
<段玉裁注>攘汲古閣改作讓。誤。此與下文攘推也相聯爲文。鄭禮注云：推手曰揖。凡拱其手使前曰揖。凡推手小下之爲土揖。推手小舉之爲天揖。推手平之爲時揖也。成十六年。敢肅使者。則若今人之長揖。</段玉裁注>
<許慎釋>从手，咠聲。</許慎釋>
<段玉裁注>伊入切，八部。</段玉裁注>
<許慎釋>一曰手箸匈曰揖。</許慎釋>
<段玉裁注>此別一義。上言揖以爲讓。謂手遠於胸。此言手箸於胸曰揖者。箸直略切。《禮經》有揖有厭。厭一涉切。推手曰揖。引手曰厭。推者，推之<pb n="601"/>遠胸。引者，引之箸胸。如〈鄕飮〉酒。主人揖先入。此用推手也。賓厭眔賓。此用引手也。謙若不敢前也。今文厭皆作揖。則今文禮有揖無厭。許君於禮或從古文。或從今文。此手箸胸曰揖。葢於此從今文。不從古文。是以統謂之揖尒。推手引手隨宐而用。今人謙讓亦兼有此二者。《周禮》疏、《儀禮》疏厭或作撎。譌字不可從。</段玉裁注>
</內容>

<說文字頭>攘</說文字頭>
<內容>
<許慎釋>推也。</許慎釋>
<段玉裁注>推手使前也。古推讓字如此作。上《曲禮注》曰：攘古讓字。許云：讓者，相責讓也。攘者，推也。从古也。《漢書》〈禮樂志〉「盛揖攘之容。〈藝文志〉「堯之克攘。司馬遷傳。小子何敢攘。皆用古字。凡退讓用此字。引申之使人退讓亦用此字。如攘寇、攘夷狄是也。</段玉裁注>
<許慎釋>从手，襄聲。</許慎釋>
<段玉裁注>汝羊切，按當人樣切。十部。</段玉裁注>
</內容>

<說文字頭>拱</說文字頭>
<內容>
<許慎釋>斂手也。</許慎釋>
<段玉裁注>斂當作撿。與下篆相聯爲文。《尙書大傳》曰：拱則抱鼓。皇侃《論語》疏曰。拱、沓手也。九拜皆必拱手而至地。立時敬則拱手。如〈檀弓〉孔子與門人立拱、《論語》子路拱而立、〈玉藻〉臣侍於君垂拱是也。行而張拱曰翔。凡拱不必皆如抱鼓也。推手曰揖、則如抱鼓。拜手、則斂於抱鼓。稽首頓首、則以其斂於抱鼓者下之。引手曰厭、則又較斂於拜手。凡沓手、右手在內。左手在外。是謂尙左手。男拜如是。男<pb n="601-1"/>之吉拜如是。喪拜反是。左手在內。右手在外。是謂尙右手。女拜如是。女之吉拜如是。喪拜反是。〈喪服〉記。袪尺二寸。注曰：袪、袖口也。尺二寸足以容中人之倂兩手也。吉時拱尙左手。喪時拱尙右手。合內則、奔喪、〈檀弓〉尙左尙右之文繹之。可以知拱時沓手之宐矣。拱古文叚借作共。〈鄕飮〉酒禮注曰：共、拱手也。○《尙書大傳》〔注〕曰：兩手搤之曰拱。然則桑？一暮大拱、《孟子》拱把之桐梓皆非沓手之拱。拱之小者也。趙岐云：合兩手。徐鍇云：兩手大指頭相拄。</段玉裁注>
<許慎釋>从手，共聲。</許慎釋>
<段玉裁注>居竦切，九部。</段玉裁注>
</內容>

<說文字頭>撿</說文字頭>
<內容>
<許慎釋>拱也。</許慎釋>
<段玉裁注>凡斂手宐作此字。</段玉裁注>
<許慎釋>从手，僉聲。</許慎釋>
<段玉裁注>良冄切，七部。</段玉裁注>
</內容>

<說文字頭>𢱭</說文字頭>
<內容>
<許慎釋>首至手也。</許慎釋>
<段玉裁注>各本作首至地也。今正。首至地謂䭫首。拜中之一。不可該九拜。拜之名生於空首。故許言首至手。《周禮》之空首。他經謂之拜手。鄭注曰：空首、拜頭至手。所謂拜手也。何注《公羊傳》曰：頭至手曰拜手。某氏注《尙書》大甲、召誥曰。拜手、首至手也。何以謂之頭至手。足部曰。跪者，所以拜也。既跪而拱手。而頭俯至於手、與心平。是之謂頭至手。荀卿子曰平衡曰拜是也。頭不至於地。是以《周禮》謂之空首。空首者，對䭫首頓首之頭箸地言也。詳言曰拜手。<pb n="601-2"/>省言曰拜。拜本專爲空首之偁。引申之則䭫首、頓首、肅拜皆曰拜。䭫首者何也。拜頭至地也。既跪而拱手下至於地。而頭亦下至於地。荀卿所謂下衡曰䭫首。《白虎通》、鄭注《周禮》、何注《公羊》、某氏注《尚書》召誥、趙注《孟子》皆曰。拜頭至地曰䭫首是也。頓首者，拜頭叩地也。既跪而拱手下至於地。而頭不徒下至地。且叩觸其頟。是之謂頓首。荀卿所謂至地曰䭫顙也。《周禮》之頓首、卽他經之䭫顙。故《周禮》〔注〕云：頓首、頭叩地。〈士喪禮〉、〈檀弓〉䭫顙注云：頭觸地。叩、觸一也。凡言拜手䭫首、言拜䭫首者，先空首而後䭫首也。言拜而後䭫顙者，先空首而後頓首也。言䭫顙而後拜者，先頓首而後空首也。言䭫顙而不拜者，徒頓首而不空首也。空首、䭫首、頓首三拜爲經。振動、吉拜、凶拜、奇拜、褒拜、肅拜爲緯。振動者，戰栗變動之拜。有不必爲此三拜而爲此三拜者也。吉拜者，拜之常也。當拜而拜、當䭫首而䭫首是也。凡䭫首采有用於凶者也。凶拜者何也。拜而後䭫顙、䭫顙而後拜皆是也。凡頓首未有不用於凶者也。奇拜者，一拜也。一䭫首、一頓首亦是也。𥳑少之䛐也。褒拜者，拜不止於再也。䭫首頓首不止於再者，亦是也。多大之䛐也。肅拜者，婦人之拜不低頭者也。總計之曰九拜。凡云拜。手者，頭至手。故其字从手。作𢷎。</段玉裁注>
<許慎釋>从手𦱧（⿱芔夲）。</許慎釋>
<段玉裁注>？見本部。疾也。徐鍇曰。从？者，言進趨之疾。按《釋名》曰：拜於丈夫爲跌。跌然屈折下就地也。博怪切，十五部。</段玉裁注>
</內容>

<說文字頭><img src="595B-01">𣬓</img></說文字頭>
<內容>
<許慎釋>古文𢷎。从二手。</許慎釋>
<段玉裁注>葢从二手、而比聲。凡拜必兼用首、手、足三者。而造字者重手。故从手。䭫首、頓首則重頭。故从首、頁。○又汗𥳑曰。？出《說文》「是則从二古文手也。但楊雄說？（居竦）从㒳手作？。豈不相混乎。</段玉裁注>
</內容>

<說文字頭><img src="595B-02">𢫶</img></說文字頭>
<內容>
<許慎釋>楊雄說𢷎从㒳手下。</許慎釋>
<段玉裁注>葢爰禮等所說楊所作《《訓纂》篇》中字如此。凡空首、首至手而平衡。手未嘗下於心也。䭫首、頓首則下矣。楊葢兼三拜而製此字也。見於《周禮》者作𢷎。他經皆同子雲作。</段玉裁注>
</內容>

<說文字頭>捾</說文字頭>
<內容>
<許慎釋>搯捾也。</許慎釋>
<段玉裁注>捾乃複舉字。誤移搯下耳。義理與抉略同。今人剜字當作此。大徐附剜於刀部。非也。</段玉裁注>
<許慎釋>从手，官聲。</許慎釋>
<段玉裁注>烏括切，十四部。</段玉裁注>
<許慎釋>一曰援也。</許慎釋>
<段玉裁注>援者，引也。</段玉裁注>
</內容>

<說文字頭>搯</說文字頭>
<內容>
<許慎釋>捾也。</許慎釋>
<段玉裁注>魯語。公父文伯母戒文伯之妾曰。無洵涕。無搯膺。韋注：搯，叩也。膺，胷也。按韋注卽俗所謂椎心。喪禮有擗拊心也。則叩胷亦未爲失。此正謂哀之甚。如欲挑出心肝者然。韋衹言其大致而已。今人俗語<pb n="602"/>亦云搯出。《文選》〈長笛賦〉「搯膺擗摽。李善引《國語》及韋注而云苦洽反。殊誤。苦洽切當是掐字。从臽聲。爪刺也。下引《魏書》程昱傳。昱於魏武前忿爭。聲氣忿高。邊人掐之乃止。是則从臽之掐。於搯膺豪不相涉也。韓子文搯擢胃腎、亦是用搯膺字。通俗文。捾出曰掏。爪按曰掐。掏卽搯也。許不錄掐。</段玉裁注>
<許慎釋>从手，舀聲。</許慎釋>
<段玉裁注>土刀切，古音在三部。</段玉裁注>
<許慎釋>〈周書〉曰：師乃搯。</許慎釋>
<段玉裁注>《尙書》〈大誓〉文。漢〈大誓〉有今文、古文之別。合於伏生二十八篇者，後得之〈大誓〉「今文也。馬鄭所注者，孔壁之〈大誓〉「古文也。《尙書大傳》「師乃慆。鄭云：慆，喜也。此今文〈大誓〉也。許所偁作師乃搯。此古文〈大誓〉也。如古文流爲雕、今文作流爲烏之比。詳《古文尙書》撰異。</段玉裁注>
<許慎釋>搯者，㩅兵刃㠯習擊刺也。</許慎釋>
<段玉裁注>㩅各本作拔。《詩》淸人《釋文》引作抽。今據正。此釋〈大誓〉搯字之義。以明與訓捾之搯不同也。凡《說文》既說字義而引經又釋其義者，皆以明說經與說字不同。如圛訓回行、〈商書〉之曰圛則訓圛者𦫵雲半有半無。？訓以土增大道、〈唐書〉之朕？讒說殄行則訓？疾惡也。？訓火不明、〈周書〉之布重？席則訓織蒻席也。此亦同此例。搯本訓捾、而〈大誓〉之搯訓抽兵刃以<pb n="602-1"/>習擊刺。搯與抽同。於六書爲叚借。故必箸之。</段玉裁注>
<許慎釋>《詩》曰：左旋右㩅。</許慎釋>
<段玉裁注>左右當作𠂇又。㩅各本作搯。自陸氏作《詩音義》時巳誤。今正。此引《詩》鄭風淸人文爲抽兵刃之證也。毛曰。右抽者，抽矢以䠶。箋云：御者習旋車。車右抽刃。引之證軍中有此儀。武王丙午逮師。（逮作還者誤）尙未渡孟津。故抽兵刃習擊刺。凡引經說字。不必見本字。如引突如其來如證不順忽出、引龍戰于野證陰極陽生、引先庚三日證庚更事也皆是此例。此又引抽證抽耳。若作右搯、則《詩》曰左旋右搯六字當在〈周書〉曰：師乃搯之下。而今本爲不辭。</段玉裁注>
</內容>

<說文字頭>㧬</說文字頭>
<內容>
<許慎釋>𢹬也。从手，？聲。</許慎釋>
<段玉裁注>居竦切。九部。按此篆巳見？部。爲？之或字。此不當重出。當是淺人所增。刪（⿰刂）之可也。㧬訓擁、則當與擁篆相聯爲文。增之者廁非其所矣。</段玉裁注>
</內容>

<說文字頭>推</說文字頭>
<內容>
<許慎釋>排也。</許慎釋>
<段玉裁注>今六脂、十五灰殊其音義。古無二音二義也。</段玉裁注>
<許慎釋>从手，隹聲。</許慎釋>
<段玉裁注>他回切。十五部。按《廣韵》叉隹湯回二音。</段玉裁注>
</內容>

<說文字頭>捘</說文字頭>
<內容>
<許慎釋>推也。</許慎釋>
<段玉裁注>謂排擠也。</段玉裁注>
<許慎釋>从手，夋聲。</許慎釋>
<段玉裁注>子寸切。十三部。《左傳音義》子對反。</段玉裁注>
<許慎釋>《春秋傳》曰：捘衞矦之手。</許慎釋>
<段玉裁注>定八年《左傳》曰：將歃。涉佗捘衞矦之手及捥。此謂衞矦欲先歃。<pb n="602-2"/>涉佗執其手卻之。由指掌逆推及於𢯲也。杜云：血及捥。非。</段玉裁注>
</內容>

<說文字頭>排</說文字頭>
<內容>
<許慎釋>擠也。</許慎釋>
<段玉裁注>今義列也。</段玉裁注>
<許慎釋>从手，非聲。</許慎釋>
<段玉裁注>步皆切，十五部。</段玉裁注>
</內容>

<說文字頭>擠</說文字頭>
<內容>
<許慎釋>排也。</許慎釋>
<段玉裁注>《左傳》「知擠于溝壑矣。杜云：隊也。隊今之墜字。謂排而墜之也。〈商書〉〈微子〉作隮。引《左傳》亦作隮。隮者，躋之俗。</段玉裁注>
<許慎釋>从手，？聲。</許慎釋>
<段玉裁注>子計切，十五部。</段玉裁注>
</內容>

<說文字頭>抵</說文字頭>
<內容>
<許慎釋>擠也。</許慎釋>
<段玉裁注>排而相歫也。</段玉裁注>
<許慎釋>从手，氐聲。</許慎釋>
<段玉裁注>丁禮切，十五部。</段玉裁注>
</內容>

<說文字頭>摧</說文字頭>
<內容>
<許慎釋>擠也。</許慎釋>
<段玉裁注>〈釋詁〉、《毛傳》皆曰。摧，至也。卽抵之義也。自推至摧六篆同義。</段玉裁注>
<許慎釋>从手，崔聲。</許慎釋>
<段玉裁注>昨回切，十五部。</段玉裁注>
<許慎釋>一曰挏也。</許慎釋>
<段玉裁注>挏者，𢹬引也。</段玉裁注>
<許慎釋>一曰？也。</許慎釋>
<段玉裁注>？者，𣃔也。今此義行而上二義廢矣。《詩》「室人交徧摧我。傳曰。摧，沮也。此折之義也。</段玉裁注>
</內容>

<說文字頭>拉</說文字頭>
<內容>
<許慎釋>摧也。</許慎釋>
<段玉裁注>《公羊傳》「拹榦而殺之。何曰。拹、折聲也。按拹亦作拉。此上文摧一曰折也之義。</段玉裁注>
<許慎釋>从手，立聲。</許慎釋>
<段玉裁注>盧合切，七部。</段玉裁注>
</內容>

<說文字頭>挫</說文字頭>
<內容>
<許慎釋>摧也。</許慎釋>
<段玉裁注>此亦上文摧一曰折也之義。〈考工記〉「揉牙內不挫。注云：挫，折也。《詩》「乘馬在廏。摧之秣之。傳曰。摧，挫也。箋云：挫今莝字也。傳、箋今本譌舛。今正之如是。</段玉裁注>
<許慎釋>从手，？聲。</許慎釋>
<段玉裁注>則臥切，十七部。</段玉裁注>
</內容>

<說文字頭>扶</說文字頭>
<內容>
<許慎釋>左也。</許慎釋>
<段玉裁注>左俗本改作佐。非。左下曰。手相助也。</段玉裁注>
<許慎釋>从手，夫聲。</許慎釋>
<段玉裁注>防無切，五部。</段玉裁注>
</內容>

<說文字頭><img src="596B-01">𢻳</img></說文字頭>
<內容>
<許慎釋>古文扶。从攴。</許慎釋>
</內容>

<說文字頭><img src="596B-02">𢪇</img></說文字頭>
<內容>
<許慎釋>扶也。</許慎釋>
<段玉裁注>古《詩》「好事相扶將。當作扶？。字之叚借也。凡云將順其美、當作？順。《詩》「百兩將之。傳曰。將，送也。天不我將。箋云：將猶養也。皆於？義爲近。《玉篇》曰：？今作將。摪同。</段玉裁注>
<許慎釋>从手，爿聲。</許慎釋>
<段玉裁注>七良切。十部。《廣韵》卽良切。</段玉裁注>
</內容>

<說文字頭>持</說文字頭>
<內容>
<許慎釋>握也。从手，寺聲。</許慎釋>
<段玉裁注>直之切，一部。</段玉裁注>
</內容>

<說文字頭>挈</說文字頭>
<內容>
<許慎釋>縣（⿰県系）持也。</許慎釋>
<段玉裁注>縣（⿰県系）者，系也。胡㳙切。下文云：提，挈也。則提與挈皆謂縣（⿰県系）而持之也。今俗語云挈帶。古叚借爲契栔字。如爰挈我龜。傳云：挈，開也。又如？字下云：樂浪挈令。</段玉裁注>
<許慎釋>从手，㓞聲。</許慎釋>
<段玉裁注>苦結切，十五部。</段玉裁注>
</內容>

<說文字頭>拑</說文字頭>
<內容>
<許慎釋>脅持也。</許慎釋>
<段玉裁注>謂脅制而持之也。凡脅之爲制、猶膺之爲當也。鬼谷子有飛鉆。鉆卽拑字。</段玉裁注>
<許慎釋>从手，甘聲。</許慎釋>
<段玉裁注>巨淹切，八部。</段玉裁注>
</內容>

<說文字頭>揲</說文字頭>
<內容>
<許慎釋>閱持也。</許慎釋>
<段玉裁注>閱者，具數也。更迭數之也。匹下曰。四丈也。从八匚。八揲一匹。按八揲一匹、則五五數之也。五五者，由一五二五數之至於八五、則四丈矣。〈𣪠辭〉傳曰。揲之以四。以象四時。謂四四數之也。四四者，由一四二四數之至若干四、則得其餘矣。凡傳云三三、兩兩、十十、五五者皆放此。閱持者既得其數而持之。故其字从手。</段玉裁注>
<許慎釋>从手，枼聲。</許慎釋>
<段玉裁注>食折切。十五部。按枼聲或在八部。或在十五部。由古此二部相合。同一世聲、而彼此皆用之。</段玉裁注>
</內容>

<說文字頭>摯</說文字頭>
<內容>
<許慎釋>握持也。</許慎釋>
<段玉裁注>握持者搤持也。《周禮》六贄字、許書作𡠗。又鳥部鷙鳥字皆或叚摯爲之。</段玉裁注>
<許慎釋>从手？。</許慎釋>
<段玉裁注>會意也。脂利切，十五部。</段玉裁注>
</內容>

<說文字頭>操</說文字頭>
<內容>
<許慎釋>把持也。</許慎釋>
<段玉裁注>把者，握也。操重讀之曰節操、曰琴操。皆去聲。</段玉裁注>
<許慎釋>从手，喿聲。</許慎釋>
<段玉裁注>七刀切，二部。</段玉裁注>
</內容>

<說文字頭>㩴</說文字頭>
<內容>
<許慎釋>爪持也。</許慎釋>
<段玉裁注>覆手曰爪。謂覆手持之也。徐鉉等曰。今俗別作掬。今按本部自有？篆。掬其俗體耳。其義訓兩指撮。非訓爪持。</段玉裁注>
<許慎釋>从手，瞿聲。</許慎釋>
<段玉裁注>居玉切，古音在四部。</段玉裁注>
</內容>

<說文字頭>捦</說文字頭>
<內容>
<許慎釋>急持衣䘳也。</許慎釋>
<段玉裁注>此篆古叚借作禽。俗作擒、作捦。走獸總名曰禽者，以其爲人所捦也。又按此解五字、當作急持也一曰持衣䘳也九字乃合。必轉寫有譌奪矣。</段玉裁注>
<許慎釋>从手，金聲。</許慎釋>
<段玉裁注>巨今切，七部。</段玉裁注>
</內容>

<說文字頭>㩒</說文字頭>
<內容>
<許慎釋>捦或从禁。</許慎釋>
<段玉裁注>禁聲。</段玉裁注>
</內容>

<說文字頭>搏</說文字頭>
<內容>
<許慎釋>𡩡持也。</許慎釋>
<段玉裁注>𡩡各本作索。今正。入室𢯱曰𡩡。𡩡持、謂摸索而持之。《周禮》環人。搏諜賊。《釋文》云：搏音博。又房布反。劉音付。射人注：貍、善搏者也。行則止而擬度焉。其發必獲。《釋文》云：搏音博。劉音付。士師注：胥讀爲宿偦之偦。偦謂司搏<pb n="603-1"/>盜賊也。《釋文》云：搏音博。劉音付。〈小雅〉車攻箋。獸、田獵搏獸也。《釋文》云：搏音博。舊音付。按小司徒注之伺捕盜賊、卽士師注之司搏盜賊也。一用今字。一用古字。古捕盜字作搏。而房布反、又音付。猶後人所謂捫搎、摸𢱢也。本部搏捕二篆皆收。捕訓取也。又部取下云捕也。是與𡩡持義迥別。今則捕行而搏廢。但訓爲搏擊。又按搏擊與𡩡取無二義。凡搏擊者未有不乘其虛怯、扼其要害者。猶執盜賊必得其巢穴也。本無二義二音。至若〈考工記〉之搏埴、〈虞書〉之拊搏。此則？字之叚借。</段玉裁注>
<許慎釋>从手，尃聲。</許慎釋>
<段玉裁注>補各切，此今音也。陸氏說又房布切。劉音付。皆古音也。五部。</段玉裁注>
<許慎釋>一曰至也。</許慎釋>
<段玉裁注>此別一義。葢搏亦爲今之附近字。許則云駙者，近也。《左傳》則作傅。</段玉裁注>
</內容>

<說文字頭>據</說文字頭>
<內容>
<許慎釋>杖持也。</許慎釋>
<段玉裁注>謂倚杖而持之也。杖者人所據。則凡所據皆曰杖。據或作据。〈楊雄傳〉「三摹九据。晉灼曰。据今據字也。按何氏《公羊傳》〔注〕據亦皆作据。是叚借拮据字。</段玉裁注>
<許慎釋>从手，豦聲。</許慎釋>
<段玉裁注>居御切，五部。</段玉裁注>
</內容>

<說文字頭>攝</說文字頭>
<內容>
<許慎釋>引持也。</許慎釋>
<段玉裁注>謂引進而持之也。凡云攝者皆整飭之意。《論語》攝𪗋。《史記》「矦生攝弊衣冠。襄十四年《左傳》曰：不書者惰也。書者攝也。注云：能自攝整。《詩》「攝以威儀。傳曰。言相攝佐者以威儀也。《論語》「官事不攝。注云：攝猶兼也。皆引持之意。</段玉裁注>
<許慎釋>从手，聶聲。</許慎釋>
<段玉裁注>書涉切，八部。</段玉裁注>
</內容>

<說文字頭><img src="597B-01">𢪈</img></說文字頭>
<內容>
<許慎釋>幷持也。</許慎釋>
<段玉裁注>謂兼二物而持之也。〈秝部〉曰。秉持一禾。兼持二禾。兼者，會意字。？者，形聲字。？與兼音略同。</段玉裁注>
<許慎釋>从手，冄聲。</許慎釋>
<段玉裁注>他含切，七部。</段玉裁注>
</內容>

<說文字頭>抪</說文字頭>
<內容>
<許慎釋>捫持也。</許慎釋>
<段玉裁注>謂捫按而持之也。〈金部〉鋪下云：箸門抪首也。抪首者，人所捫摸處也。</段玉裁注>
<許慎釋>从手，布聲。</許慎釋>
<段玉裁注>普胡切，五部。</段玉裁注>
</內容>

<說文字頭>挾</說文字頭>
<內容>
<許慎釋>俾持也。</許慎釋>
<段玉裁注>俾持、謂俾夾而持之也。亦部夾下曰。盜𥨸褱物也。俗謂蔽人俾夾。然則俾持正謂藏匿之持。如今人言懷挾也。《孟子》挾貴、挾賢、挾長、挾有勞、挾故。此皆本義之引申。音胡頰切。若《詩》禮之挾矢、《周禮》之挾日。音皆子協反。挾日、干本作帀日。《左傳》作浹。謂十日徧也。禮注：方持弦矢曰挾。謂矢與弦成十字形也。皆自其交會處言之。古文禮挾皆作接。然則接矢爲本字。挾矢爲叚借字與。</段玉裁注>
<許慎釋>从手，夾聲。</許慎釋>
<段玉裁注>各本作夾聲。篆體亦从二人。今皆正。从二入。以形聲中有會意也。胡夾切，八部。</段玉裁注>
</內容>

<說文字頭>捫</說文字頭>
<內容>
<許慎釋>撫持也。</許慎釋>
<段玉裁注>撫，安也。一曰揗也。謂安揗而持之也。〈大雅〉：莫捫朕舌。〔傳〕曰：捫，持也。渾言不分析也。若王猛捫蝨之類。<pb n="603-3"/>又專謂摩挲。</段玉裁注>
<許慎釋>从手，門聲。</許慎釋>
<段玉裁注>莫奔切，十三部。</段玉裁注>
<許慎釋>《詩》曰：莫捫朕舌。</許慎釋>
<段玉裁注>〈大雅〉抑文。</段玉裁注>
</內容>

<說文字頭>擥</說文字頭>
<內容>
<許慎釋>撮持也。</許慎釋>
<段玉裁注>謂總撮而持之也。</段玉裁注>
<許慎釋>从手，監聲。</許慎釋>
<段玉裁注>盧敢切，八部。</段玉裁注>
</內容>

<說文字頭>擸</說文字頭>
<內容>
<許慎釋>理持也。</許慎釋>
<段玉裁注>謂分理而持之也。</段玉裁注>
<許慎釋>从手，巤聲。</許慎釋>
<段玉裁注>良涉切，八部。</段玉裁注>
</內容>

<說文字頭>握</說文字頭>
<內容>
<許慎釋>搤持也。</許慎釋>
<段玉裁注>按下文云搤、一曰握也。</段玉裁注>
<許慎釋>从手，屋聲。</許慎釋>
<段玉裁注>於角切，三部。</段玉裁注>
</內容>

<說文字頭><img src="597B-02">𦥆</img></說文字頭>
<內容>
<許慎釋>古文握。</許慎釋>
<段玉裁注>《淮南》詮言訓。？無所鑒。謂之狂生。高注：？，持也。所鑒者，玄德也。持無所鑒。所持者非玄德。故謂之狂生。合《文選》任彥昇哭范僕射《詩》〔注〕及今本《淮南子》可得其眞矣。俶眞訓曰。其所居神者，臺𥳑其游大淸。此臺亦疑？之誤。</段玉裁注>
</內容>

<說文字頭>撣</說文字頭>
<內容>
<許慎釋>提持也。</許慎釋>
<段玉裁注>提持猶縣（⿰県系）持也。太玄撣繫其名。撣訓觸。別一義。</段玉裁注>
<許慎釋>从手，單聲。讀若行遟驒驒。</許慎釋>
<段玉裁注>驒驒、未見所出。葢卽《詩》之嘽嘽駱馬。傳曰。嘽嘽、喘息之皃。馬勞則喘息。徒旱切，十四部。</段玉裁注>
</內容>

<說文字頭>把</說文字頭>
<內容>
<許慎釋>握也。</許慎釋>
<段玉裁注>握者，搤持也。《孟子》〔注〕曰：拱、合㒳手也。把、以一手把之也。</段玉裁注>
<許慎釋>从手，巴聲。</許慎釋>
<段玉裁注>博下切，古音葢在五部。</段玉裁注>
</內容>

<說文字頭>搹</說文字頭>
<內容>
<許慎釋>把也。</許慎釋>
<段玉裁注>〈喪服〉。苴絰大搹。注曰：搹，扼也。中人之扼圍九寸。此言中人滿手把之。其圍九寸。<pb n="604"/>則其徑約計三寸也。〈喪服〉〔傳〕。朝一溢米。夕一溢米。王肅、劉逵皆云：滿手曰溢。與鄭異。按此謂溢爲搹之叚借字也。然搹溢字見一章數行內、不應異用。則知鄭說爲長。</段玉裁注>
<許慎釋>从手，鬲聲。</許慎釋>
<段玉裁注>於革切，十六部。</段玉裁注>
</內容>

<說文字頭>㧖</說文字頭>
<內容>
<許慎釋>搹或从戹。</許慎釋>
<段玉裁注>㧖今隷變作扼。猶軶隷變作軛也。許云扼者，搹之或字。而鄭注禮云搹扼也者，漢時少用搹。多用扼。故以今字釋古字。非於許有異也。</段玉裁注>
</內容>

<說文字頭>挐</說文字頭>
<內容>
<許慎釋>牽引也。从手，如聲。</許慎釋>
<段玉裁注>按各本篆作拏。解作奴聲。別有挐篆。解云持也。从手如聲。女加切。二篆形體互譌。今正。挐字見於經者，僖元年莒挐。三傳之經所同也。其義則宋玉九辯曰。枝煩挐而交横。王注：柯條糾錯而崱嶷。〈招䰟〉「稻秶穱麥。挐黃𥹭些。王注：挐，糅也。王逸九思殽亂兮紛挐注：君任佞巧。競疾忠信。交亂紛挐也。左思〈吳都賦〉：攢柯挐莖。李注曰：許愼注《淮南子》云：挐，亂也。凡若此等皆於牽引義爲近。而漢霍去病傳。昏、漢匈奴相紛挐。此與九思紛挐同。謂漢與虜相亂也。而師古注乃云：紛挐、亂相持搏也。以亂釋紛。以相持搏釋挐。大非語意。竊意其時《說文》已同今本。故顔從而傅會耳。葢其字本如聲。讀女居切。其義爲牽引。《廣韵》九魚<pb n="604-1"/>挐注牽引。未嘗作拏。《說文》拏訓持。卽今所用攫拏字也。其字奴聲。讀女加切。《廣韵》麻韵拏挐㒳收。淆亂其義。《玉篇》有挐無拏。訓爲持也。乃同今本《說文》「孫强輩所改耳。</段玉裁注>
<許慎釋>一曰巳也。</許慎釋>
<段玉裁注>小徐本有此四字。</段玉裁注>
</內容>

<說文字頭>攜</說文字頭>
<內容>
<許慎釋>提也。</許慎釋>
<段玉裁注>古多叚爲？字。</段玉裁注>
<許慎釋>从手，巂聲。</許慎釋>
<段玉裁注>戶圭切，十六部。</段玉裁注>
</內容>

<說文字頭>提</說文字頭>
<內容>
<許慎釋>挈也。</許慎釋>
<段玉裁注>挈者，縣（⿰県系）持也。攜則相竝。提則有高下。而互相訓者，渾言之也。</段玉裁注>
<許慎釋>从手，是聲。</許慎釋>
<段玉裁注>杜兮切，十六部。</段玉裁注>
</內容>

<說文字頭><img src="598A-01">𢬴</img></說文字頭>
<內容>
<許慎釋>拈也。从手，耴聲。</許慎釋>
<段玉裁注>丁愜切，八部。</段玉裁注>
</內容>

<說文字頭>拈</說文字頭>
<內容>
<許慎釋>？也。</許慎釋>
<段玉裁注>《篇》、《韵》皆云：指取也。</段玉裁注>
<許慎釋>从手，占聲。</許慎釋>
<段玉裁注>奴兼切，七部。</段玉裁注>
</內容>

<說文字頭>摛</說文字頭>
<內容>
<許慎釋>舒也。</許慎釋>
<段玉裁注>〈蜀都賦〉「摛藻𢴵天庭。〈魏都賦〉「摛翰則華縱春葩。太玄經。幽攡萬類。字作攡。</段玉裁注>
<許慎釋>从手，离聲。</許慎釋>
<段玉裁注>丑知切，古音在十七部。</段玉裁注>
</內容>

<說文字頭>捨</說文字頭>
<內容>
<許慎釋>釋也。</許慎釋>
<段玉裁注>釋者，解也。按經傳多叚舍爲之。</段玉裁注>
<許慎釋>从手，舍聲。</許慎釋>
<段玉裁注>書冶切，古音在五部。</段玉裁注>
</內容>

<說文字頭>擪</說文字頭>
<內容>
<許慎釋>一指按也。</許慎釋>
<段玉裁注>洞簫賦。挹抐㩎㩶。李注：言中制也。《莊子》「外物擪其噦。一作壓。〈南都賦〉「彈琴擫籥。李注引《說文》「按㩎、擫皆同擪。</段玉裁注>
<許慎釋>从手，厭聲。</許慎釋>
<段玉裁注>於協切，七部。</段玉裁注>
</內容>

<說文字頭>按</說文字頭>
<內容>
<許慎釋>下也。</許慎釋>
<段玉裁注>以手抑之使下也。印部曰。抑者，按也。</段玉裁注>
<許慎釋>从手，安聲。</許慎釋>
<段玉裁注>烏旰切，十四部。</段玉裁注>
</內容>

<說文字頭>控</說文字頭>
<內容>
<許慎釋>引也。</許慎釋>
<段玉裁注>引者，開弓也。引申之爲凡引遠使近之偁。《詩》「控於大邦。傳曰。控，引也。此卽《左傳》所謂控吿也。又抑磬控忌。傳曰。騁馬曰磬。止馬曰控。按騁馬曰磬者，如大明傳之俔，磬也。極辭也。止馬曰控者，是亦引之使近之意也。</段玉裁注>
<許慎釋>从手，空聲。</許慎釋>
<段玉裁注>苦貢切，九部。</段玉裁注>
<許慎釋>《詩》曰：控于大邦。</許慎釋>
<段玉裁注>庸載馳文。</段玉裁注>
<許慎釋>匈奴引弓曰控弦。</許慎釋>
<段玉裁注>依羽獵賦注訂。此引匈奴方語以證控引一也。《漢書》於匈奴或言引弓。或言控弦。一也。</段玉裁注>
</內容>

<說文字頭>揗</說文字頭>
<內容>
<許慎釋>摩也。</許慎釋>
<段玉裁注>《廣雅》曰：揗，順也。《廣韵》曰：。手相安慰也。今人撫循字、古葢作揗。循者，行順也。《淮南》曰：引揗萬物。高注：引揗、拔擢也。讀允恭之允。</段玉裁注>
<許慎釋>从手，盾聲。</許慎釋>
<段玉裁注>食尹切。十三部。《廣韵》詳遵切。</段玉裁注>
</內容>

<說文字頭>掾</說文字頭>
<內容>
<許慎釋>緣也。</許慎釋>
<段玉裁注>緣者，衣純也。〈既夕禮〉注：飾衣領袂口曰純。引申爲凡夤緣邊際之偁。掾者，緣其邊際而陳掾也。陳掾猶經營也。易卦辭曰彖。謂文王緣卦以得其義。然則彖者，掾之叚借字與。漢官有掾屬。正曰掾。副曰屬。漢舊注：東西曹掾比四百石。餘掾比三百石。屬比二百石。此等皆翼輔其旁者也。故曰掾。</段玉裁注>
<許慎釋>从手，彖聲。</許慎釋>
<段玉裁注>以絹切，十四部。</段玉裁注>
</內容>

<說文字頭><img src="598B-01">𢫦</img></說文字頭>
<內容>
<許慎釋>拊也。</許慎釋>
<段玉裁注>《釋名》曰：拍，搏也。<pb n="604-3"/>手搏其上也。按許釋搏曰𡩡持。則古經搏訓拍者，字之叚借。〈考工記〉「搏埴之工。注曰：搏之言拍也。云之言者，見其義本不同也。</段玉裁注>
<許慎釋>从手，百聲。</許慎釋>
<段玉裁注>普百切。古音在五部。讀如粕。</段玉裁注>
</內容>

<說文字頭>拊</說文字頭>
<內容>
<許慎釋>揗也。</許慎釋>
<段玉裁注>揗者，摩也。古作拊揗。今作撫循。古今字也。〈堯典〉曰。擊石拊石。拊輕擊重。故分言之。又臯陶謨搏拊、樂器名。〈明堂位〉作拊搏。</段玉裁注>
<許慎釋>从手，付聲。</許慎釋>
<段玉裁注>芳武切，古音在四部。</段玉裁注>
</內容>

<說文字頭>掊</說文字頭>
<內容>
<許慎釋>杷也。</許慎釋>
<段玉裁注>杷各本作把。今正。〈木部〉曰。杷者，收麥器也。引申爲凡用手之偁。掊者，五指杷之。如杷之杷物也。史、漢皆言掊視得鼎。師古曰。掊、手杷土也。杷音蒲巴反。其字从木。按今俗用之刨字也。〈大雅〉曰：曾是掊克。〔傳〕曰：掊克、自伐而好勝人也。以自伐釋掊、以好勝人釋克。未得其解。定本掊作倍。正義謂己兼倍於人而自矜伐。似定本爲是矣。然《孟子》書亦作掊克。趙注但云不良也。知《詩》本不作掊。毛意謂掊爲倍之叚借字。掊有聚意。與捊音義近。有深取意。則不同捊也。《毛詩》、《釋文》云：掊克、聚斂也。此謂同捊也。《方言》曰：掊，深也。郭注云：掊尅、深能。以深釋掊、以能釋尅。此亦必古說。但皆非毛義。《方言》掊訓深、與許說合。○《六書故》引唐本作捊也。不若顔氏本作杷。</段玉裁注>
<許慎釋>从手，咅聲。</許慎釋>
<段玉裁注>父溝切，《廣韵》薄矦切。古音在一部。</段玉裁注>
<許慎釋>今鹽官入水取鹽爲掊。</許慎釋>
<段玉裁注>百官志注引胡廣曰。鹽官掊坑而得鹽。</段玉裁注>
</內容>

<說文字頭>捋</說文字頭>
<內容>
<許慎釋>取易也。</許慎釋>
<段玉裁注>按捋與寽二篆義別。寽見𠬪部。云五指寽也。五指寽者，如用指取禾𥝩之榖是也。捋則訓取易而義不同。《詩》「薄言捋之。捋采其劉。傳曰。捋，取也。此捋之本義也。若董逌《詩》詁曰。以指歴取也。朱子《詩》集傳曰。捋取其子也。此於今之俗語求其義。而不知今之俗語、許書自有本字。凡訓詁之宐審愼如此。○寽下云五指捋也。宋本云五指持也。皆未是。《廣韵》六術云：寽、持取。今寽禾是。是則許當本作五指持取也。五指持而取之。於義乃合。</段玉裁注>
<許慎釋>从手，寽聲。</許慎釋>
<段玉裁注>郎？切，十五部。</段玉裁注>
</內容>

<說文字頭>撩</說文字頭>
<內容>
<許慎釋>理之也。</許慎釋>
<段玉裁注>之字依元應書卷十五補。下云謂撩捋整理也。今多作料量之料。通俗文曰。理亂謂之撩理。</段玉裁注>
<許慎釋>从手，尞聲。</許慎釋>
<段玉裁注>洛蕭切，二部。</段玉裁注>
</內容>

<說文字頭>措</說文字頭>
<內容>
<許慎釋>置也。</許慎釋>
<段玉裁注>置者，赦也。立之爲置。捨之亦爲置。措之義亦如是。經傳多叚錯爲之。賈誼傳叚厝爲之。</段玉裁注>
<許慎釋>从手，㫺聲。</許慎釋>
<段玉裁注>倉故切，五部。</段玉裁注>
</內容>

<說文字頭>插</說文字頭>
<內容>
<許慎釋>刺內也。</許慎釋>
<段玉裁注>內各本作肉。今正。內者，入也。刺內者，刺入也。漢人注經多叚捷字、扱字爲之。</段玉裁注>
<許慎釋>从手，臿聲。</許慎釋>
<段玉裁注>楚洽切，八部。</段玉裁注>
</內容>

<說文字頭>掄</說文字頭>
<內容>
<許慎釋>擇也。</許慎釋>
<段玉裁注>〈晉語〉「君掄賢人之後有常位於國者而立之。韋注：掄，擇也。《周禮》「凡邦工入山林而掄材。不禁。鄭注：掄猶擇也。按鄭意掄之本訓不爲擇。故曰猶。</段玉裁注>
<許慎釋>从手，侖聲。</許慎釋>
<段玉裁注>盧昆切，十三部。</段玉裁注>
</內容>

<說文字頭>擇</說文字頭>
<內容>
<許慎釋>柬選也。</許慎釋>
<段玉裁注>柬者，分別䉍之也。䉍者，存也。今小徐本作𥳑選、乃是譌字。《韵會》作揀、乃是俗字。〈辵部〉選下曰。一曰選擇也。</段玉裁注>
<許慎釋>从手，睪聲。</許慎釋>
<段玉裁注>丈伯切，古音在五部。</段玉裁注>
</內容>

<說文字頭>捉</說文字頭>
<內容>
<許慎釋>搤也。从手，足聲。</許慎釋>
<段玉裁注>側角切，三部。</段玉裁注>
<許慎釋>一曰握也。</許慎釋>
<段玉裁注>上文云握者，搤持也。與此爲轉注：</段玉裁注>
</內容>

<說文字頭>搤</說文字頭>
<內容>
<許慎釋>捉也。</許慎釋>
<段玉裁注>婁敬傳曰。搤其亢。拊其背。〈楊雄傳〉曰。搤熊羆。拕豪豬。搤其咽。炕其氣。皆謂捉持之。師古云：搤與㧖同。依許則搤㧖音雖同、而義迥別也。</段玉裁注>
<許慎釋>从手，益聲。</許慎釋>
<段玉裁注>於革切，十六部。</段玉裁注>
</內容>

<說文字頭>挻</說文字頭>
<內容>
<許慎釋>長也。</許慎釋>
<段玉裁注>〈商頌〉。松桷有挻。傳曰。挻、長皃。此許所本也。《字林》云：挻，長也。丑連反。此又本許也。自寫《詩》者譌从木作梴。又以梴竄入《說文》〈木部〉。而終古長誤矣。此義丑連反。若老子挻埴以爲器、其訓和也。柔也。其音始然反、音羶。其俗字作埏。見於《詩》、《老子音義》甚明。而今本譌舛。又《方言》挻，取也。凡取物而逆謂之篡。楚<pb n="605-2"/>部或謂之挻。此義音羊羶反。</段玉裁注>
<許慎釋>从手延。延亦聲。</許慎釋>
<段玉裁注>小徐本作从手延聲四字。式連切。按當作丑延切。十四部。篆體右葢从㢟。㢟丑連切。解當依小徐作从手㢟聲四字。</段玉裁注>
</內容>

<說文字頭>揃</說文字頭>
<內容>
<許慎釋>搣也。</許慎釋>
<段玉裁注>搣之訓見下。揃謂搣也。《急就篇》「沐浴揃搣寡合同。《莊子》「眥𡟬可以休老。本亦作揃搣。揃搣者，道家修養之法。故莊云可以休老。史游與沐俗寡合同類言。寡合同、卽嗇精寡慾之說也。若〈士喪禮〉、〈士虞禮〉之蚤揃。蚤讀爲爪。謂𣃔爪。揃讀爲翦。許作？。謂？須也。〈士虞禮〉揃或爲鬋。《曲禮》亦作蚤鬋。注云：鬋鬢也。釋鬋爲？理鬢髮。是《禮經》揃字爲？若鬋之叚借。而不用揃之本義。顔師古注《急就》曰。揃搣、謂𩮜拔眉髮也。葢去其不齊整者。顔氏誤以《禮經》之揃釋莊史之揃搣。是誤以叚借爲本義也。訓詁不通其源、斯誤有如此者。○《莊子》《釋文》引三倉云：揃猶翦也。云猶翦、則翦非本義。三倉不妨言叚借。惟《說文解字》不言叚借。</段玉裁注>
<許慎釋>从手，？聲。</許慎釋>
<段玉裁注>卽淺切，十四部。</段玉裁注>
</內容>

<說文字頭>搣</說文字頭>
<內容>
<許慎釋>㧘也。</許慎釋>
<段玉裁注>㧘各本作㧗。小徐本及《集韵》、《類篇》、《廣韵》作批。今正。批者，㧗之譌。㧗者，㧘之譌也。手部㧘㧗二篆義別。㧘下云：一曰㧘搣頰旁也。與此曰搣㧘也相爲轉注：《廣韵》、《玉篇》皆曰。搣者，摩也。然則搣頰旁者，謂摩其頰旁。養生家之一法。故《莊子》曰靜黙可以補病。眥𡟬可以休老。眥𡟬卽㧘搣之叚借字。一本作揃搣。《釋文》引《字林》搣，㧗也。千米反。㧗亦㧘之誤。若作批、則𢱧之俗字。訓反手擊也。尢誤。○按《廣韵》、《玉篇》云：摩也。此字本義。《廣韵》又曰。批也。批卽㧗之誤。又曰。捽也。捽卽㧗之解也。又云：手拔也。《玉篇》云：《莊子》云揃搣、拔除也。是皆用師古《急就篇》注而誤。葢訓詁之難如此。</段玉裁注>
<許慎釋>从手，烕聲。</許慎釋>
<段玉裁注>亡列切，十五部。</段玉裁注>
</內容>

<說文字頭>㧗</說文字頭>
<內容>
<許慎釋>捽也。</許慎釋>
<段玉裁注>捽之訓在下。按元應書㒳引《說文》㧗，撠也。撠居逆反。謂撠、撮取也。又引通俗文掣挽曰㧗。按元應本較今本爲長。但許本無撠。衹用㦸。是亦以俗字改許書也。</段玉裁注>
<許慎釋>从手，此聲。</許慎釋>
<段玉裁注>側氏切。十五十六部。此與下手上此字義別。</段玉裁注>
</內容>

<說文字頭>揤</說文字頭>
<內容>
<許慎釋>捽也。从手，卽聲。</許慎釋>
<段玉裁注>子力切，古音在十二部。</段玉裁注>
<許慎釋>魏郡有？裴矦國。</許慎釋>
<段玉裁注>漢〈地理志〉作卽。王子矦表作？。據此則今本〈地理志〉誤也。</段玉裁注>
</內容>

<說文字頭><img src="599B-01">捽</img></說文字頭>
<內容>
<許慎釋>持頭髮也。</許慎釋>
<段玉裁注>金日磾傳。日磾捽胡、投何羅殿下。孟康曰。胡音互。捽胡、若今相僻臥輪之類也。晉灼曰。胡，頸也。捽其頸而投殿下也。</段玉裁注>
<許慎釋>从手，卒聲。</許慎釋>
<段玉裁注>昨没切，十五部。</段玉裁注>
</內容>

<說文字頭>撮</說文字頭>
<內容>
<許慎釋>四圭也。</許慎釋>
<段玉裁注>漢律厤志曰。量多少者不失圭撮。孟康曰。六十四黍爲圭。按《廣韵》圭下云：《孟子》曰六十四黍爲一圭。十圭爲一合。《孟子》卽孟康。《經典釋文》序錄有《孟子》〔注〕老子二卷。或曰孟康也。康字公休。孫子筭經。六粟爲一圭。十圭爲一撮。十撮爲一抄。十抄爲一勺。十勺爲一合。說與孟異。本艸序例曰。凡散藥有云刀圭者。十分方寸匕之一。准如梧桐子大也。一撮者，四刀圭也。十撮爲一勺。十勺爲一合。此葢醫家用四圭爲撮之說。可相發明。</段玉裁注>
<許慎釋>从手，最聲。</許慎釋>
<段玉裁注>倉？切，十五部。</段玉裁注>
<許慎釋>亦二指撮也。</許慎釋>
<段玉裁注>大徐作一曰兩指撮也。按許此別爲一義。而應仲遠注漢云：圭、自然之形。陰陽之始。四圭曰撮。三指撮之也。不說是二義。三指所撖爲四圭。則四圭甚少。殆卽孫子所謂六粟爲圭乎。二十四粟、三指可撮也。小徐本作二指。二疑三之誤。大徐本又改爲兩耳。圭者，瑞玉。上圜下方。故應云自然之形。陰陽之始易之數、陰變於六。故六粟曰圭。</段玉裁注>
</內容>

<說文字頭><img src="600A-01">𢱬</img></說文字頭>
<內容>
<許慎釋>撮也。</許慎釋>
<段玉裁注>此蒙三指撮而言。不蒙四圭也。</段玉裁注>
<許慎釋>从手，𥷤省聲。</許慎釋>
<段玉裁注>居六切。三部。按字之同音者有三。此謂三指撮也。𦥑、謂叉手也。匊、謂在手也。</段玉裁注>
</內容>

<說文字頭>摕</說文字頭>
<內容>
<許慎釋>撮取也。</許慎釋>
<段玉裁注>謂撮而取<pb n="606-1"/>之。亦蒙三指撮言也。〈有司徹〉。乃摭于魚腊俎。俎釋三个。其餘皆取之。古文摭爲摕。《儀禮》宋本、嘉靖本、單行疏本、《釋文》宋本皆如是。俗本作今文摭爲揲者，非也。凡言撮者皆謂少取。《禮經》依古文爲是。〈西京賦〉：摕飛鼯。亦謂撮取。薛解云：捎取之也。文賦。意徘徊而不能揥。揥當是摕之誤。今俗語云捎帶者，當作摕。</段玉裁注>
<許慎釋>从手，帶聲。讀若《詩》曰螮蝀在東。</許慎釋>
<段玉裁注>謂讀若螮也。都計切。十五部。《經典釋文》之舌切。李善大結切。</段玉裁注>
</內容>

<說文字頭><img src="600A-02">𢰂</img></說文字頭>
<內容>
<許慎釋>摕或从𣂚、从示。</許慎釋>
<段玉裁注>葢从𣂚而示聲。</段玉裁注>
<許慎釋>㒳手急持人也。</許慎釋>
<段玉裁注>其義有別。《廣韵》不云二形一字。</段玉裁注>
</內容>

<說文字頭>捊</說文字頭>
<內容>
<許慎釋>引埾也。</許慎釋>
<段玉裁注>埾各本作取。今正。《詩》、《釋文》作埾。今本譌爲取土二字。非也。埾義同聚。引埾者，引使聚也。《玉篇》正作引聚也。〈大雅〉：捄之陑陑。〔傳〕曰：捄，虆也。陑陑，眔也。箋云：捄，捊也。度，投也。築牆者捊聚壤土。盛之以虆。而投諸版中。此引聚之正義。箋與傳互相足。賓筵之仇、鄭讀爲𣂏。此捄、鄭釋爲捊。皆於其音之相近得其義也。常棣。原隰裒矣。傳云：裒，聚也。此重聚不重引、故不言引但言聚也。裒者，捊之俗。易。君子以裒多益寡。鄭、荀、董、蜀才作捊。云取也。此重引、故但言取也。</段玉裁注>
<許慎釋>从手，孚聲。</許慎釋>
<段玉裁注>步侯切，三部。</段玉裁注>
<許慎釋>《詩》曰：原隰捊矣。</許慎釋>
<段玉裁注>六字小徐本有。《玉篇》引亦有。</段玉裁注>
</內容>

<說文字頭>抱</說文字頭>
<內容>
<許慎釋>捊或从包。</許慎釋>
<段玉裁注>古音孚聲包聲同在三部。後人用抱爲褱袌字。葢古今字之不同如此。</段玉裁注>
</內容>

<說文字頭>揜</說文字頭>
<內容>
<許慎釋>自關以東取曰揜。</許慎釋>
<段玉裁注>取上俗本有謂字。今依宋本。《方言》曰：掩、𡩡，取也。自關而東曰掩。自關而西曰𡩡。或曰抯。按許所據《方言》葢作揜。李善注〈子虛〉、〈上林賦〉引《方言》亦作揜也。今《廣雅》掩，取也。字作掩。</段玉裁注>
<許慎釋>从手，弇聲。</許慎釋>
<段玉裁注>衣檢切，七部。</段玉裁注>
<許慎釋>一曰覆也。</許慎釋>
<段玉裁注>弇，葢也。故从弇之揜爲覆。凡大學揜其不善、〈中庸〉誠之不可揜皆是。</段玉裁注>
</內容>

<說文字頭>授</說文字頭>
<內容>
<許慎釋>予也。</許慎釋>
<段玉裁注>予者，推予也。象相予之形。</段玉裁注>
<許慎釋>从手受。</許慎釋>
<段玉裁注>手付之、令其受也。故从手受。</段玉裁注>
<許慎釋>受亦聲。</許慎釋>
<段玉裁注>殖酉切，三部。</段玉裁注>
</內容>

<說文字頭>承</說文字頭>
<內容>
<許慎釋>奉也。受也。</許慎釋>
<段玉裁注>？部曰。奉者，承也。是二篆爲轉注也。𠬪部曰。受者，相付也。凡言承受、承順、承繼、又〈魯頌傳〉曰承止也皆奉之訓也。凡言或承之羞、承之以劒皆相付之訓也。《左傳》曰：蔡大夫恐昭矦之又遷也。承。此叚承爲懲也。</段玉裁注>
<許慎釋>从手卪？。</許慎釋>
<段玉裁注>合三字會意。署陵切，六部。</段玉裁注>
</內容>

<說文字頭>挋</說文字頭>
<內容>
<許慎釋>給也。</許慎釋>
<段玉裁注>給者，相足也。〈士喪禮〉曰。乃沐櫛。挋用巾。又曰。浴用巾。挋用<pb n="606-3"/>浴衣。注曰：挋，晞也。淸也。按晞者，乾之也。洛用巾、既以巾拭之矣。而復以浴衣挋之。謂抑按之使乾。此乾彼溼。可互相足。故曰給也。《爾雅》曰：挋、拭、刷，淸也。渾言之也。析言之、則挋與拭不同。故許書㕞飾也、㨷飾也爲一義。挋給也又爲一義也。</段玉裁注>
<許慎釋>从手，臣聲。</許慎釋>
<段玉裁注>章刃切，十二部。</段玉裁注>
<許慎釋>一曰約也。</許慎釋>
<段玉裁注>約者，纏束也。此挋之別一義也。</段玉裁注>
</內容>

<說文字頭>㨷</說文字頭>
<內容>
<許慎釋>飾也。</許慎釋>
<段玉裁注>飾各本作拭。今正。又部曰。㕞者，飾也。巾部曰。飾者，㕞也。飾拭正俗字。自淺人盡改許書之飾爲拭、而字例晦矣。㨷與挋爲伍、則非妝飾也。《周禮》遺人。以恤民之囏阨。注云：故書囏阨作㨷阨。按此古文叚借字也。</段玉裁注>
<許慎釋>从手，堇聲。</許慎釋>
<段玉裁注>居焮切，十三部。</段玉裁注>
</內容>

<說文字頭>㧊</說文字頭>
<內容>
<許慎釋>㨷也。</許慎釋>
<段玉裁注>今人用拂拭字當作此㧊。許作㧊飾也。拂者，過擊也。非其義。</段玉裁注>
<許慎釋>从手，？聲。</許慎釋>
<段玉裁注>普活切。十五部。○此篆舊次接篆之下。非古也。今移此。</段玉裁注>
</內容>

<說文字頭>攩</說文字頭>
<內容>
<許慎釋>朋羣也。</許慎釋>
<段玉裁注>此鄕黨、黨與本字。俗用黨者，叚借字也。鳥部朋下曰。古文鳳也。鳳飛、羣鳥從以萬數。故以爲朋攩字。〈儒林傳〉「唯京氏爲異黨。師古曰。黨讀曰儻。按儻當作攩。</段玉裁注>
<許慎釋>从手，黨聲。</許慎釋>
<段玉裁注>多朗切，十部。</段玉裁注>
</內容>

<說文字頭>接</說文字頭>
<內容>
<許慎釋>交也。</許慎釋>
<段玉裁注>交者，交脛也。引申爲凡相接之偁。《周禮》廩人接盛、讀爲一扱再祭之扱。</段玉裁注>
<許慎釋>从手，妾聲。</許慎釋>
<段玉裁注>子葉切，八部。</段玉裁注>
</內容>

<說文字頭>挏</說文字頭>
<內容>
<許慎釋>推引也。</許慎釋>
<段玉裁注>推各本作𢹬。今依《廣韵》、《韵會》本。推讀如或推或輓之推。謂推之使前也。</段玉裁注>
<許慎釋>从手，同聲。</許慎釋>
<段玉裁注>徒緫切，九部。</段玉裁注>
<許慎釋>漢有挏馬官。作馬酒。</許慎釋>
<段玉裁注>見〈百官公卿表〉、〈禮樂志〉「劭曰。主乳馬。取其乳汁挏治之。味酢可飮。因以名官。如淳曰。主乳馬。以韋革爲夾兜。受數斗。盛馬乳。挏其上肥。因名曰挏馬官。今梁州亦名馬酪爲馬酒。顔氏家訓曰。此謂撞擣挺挏之。今爲酪酒亦然。按挺挏字見《淮南子》。</段玉裁注>
</內容>

<說文字頭>招</說文字頭>
<內容>
<許慎釋>手𧦝也。</許慎釋>
<段玉裁注>𧦝各本作呼。今正。呼者，外息也。𧦝者，召也。不以口而以手。是手𧦝也。匏有苦葉傳曰。招招、號召之皃。按許書召者，𧦝也。號者，嘑也。是用手用口通得云招也。</段玉裁注>
<許慎釋>从手，召聲。</許慎釋>
<段玉裁注>止搖切，二部。</段玉裁注>
</內容>

<說文字頭>撫</說文字頭>
<內容>
<許慎釋>安也。从手，？聲。</許慎釋>
<段玉裁注>芳武切，五部。</段玉裁注>
<許慎釋>一曰揗也。</許慎釋>
<段玉裁注>揗各本作循。今正。揗者，摩也。拊亦訓揗。故撫拊或通用。</段玉裁注>
</內容>

<說文字頭><img src="601A-01">𨑟</img></說文字頭>
<內容>
<許慎釋>古文撫。从亾辵。</許慎釋>
</內容>

<說文字頭>捪</說文字頭>
<內容>
<許慎釋>撫也。</許慎釋>
<段玉裁注>此冡上訓揗之撫而言。今人所用抆字、許〈土部〉墀下所用？字皆卽捪字也。</段玉裁注>
<許慎釋>从手，昏聲。</許慎釋>
<段玉裁注>武巾切，十三部。</段玉裁注>
<許慎釋>一曰<pb n="607-1"/>摹也。</許慎釋>
<段玉裁注>摹者，規也。</段玉裁注>
</內容>

<說文字頭>揣</說文字頭>
<內容>
<許慎釋>量也。</許慎釋>
<段玉裁注>量者，稱輕重也。稱者，銓也。銓者，衡也。</段玉裁注>
<許慎釋>从手，耑聲。</許慎釋>
<段玉裁注>此以合音爲聲。初委切。十四十五部。按《方言》常絹反、是此字古音也。〈木部〉有椯字。箠也。一曰度也。一曰剟也。聲義皆與此篆同、而讀兜果切。又今人語言用故敪字。上丁兼切。下丁括切。知輕重也。亦揣之或體。其音爲耑之雙聲。</段玉裁注>
<許慎釋>度高曰揣。</許慎釋>
<段玉裁注>《方言》同。《左傳》「揣高卑。杜注云：度高曰揣。度深曰仭。按《國語》「竱本肈末。竱、卽《孟子》揣其本之揣。其義同也。</段玉裁注>
<許慎釋>一曰捶之。</許慎釋>
<段玉裁注>捶者，以杖擊也。椯訓箠。揣訓捶。其意一也。</段玉裁注>
</內容>

<說文字頭>抧</說文字頭>
<內容>
<許慎釋>開也。从手，只聲。讀若扺掌之扺。</許慎釋>
<段玉裁注>扺各本作抵。今正。扺、側手擊也。扺掌者，側此手擊彼手掌也。諸氏切，十六部。</段玉裁注>
</內容>

<說文字頭>摜</說文字頭>
<內容>
<許慎釋>習也。</許慎釋>
<段玉裁注>此與〈辵部〉遦音義皆同。古多叚貫爲之。</段玉裁注>
<許慎釋>从手，貫聲。</許慎釋>
<段玉裁注>古患切，十四部。</段玉裁注>
<許慎釋>《春秋傳》曰：摜瀆鬼神。</許慎釋>
<段玉裁注>昭二十六年《左傳》文。今本作貫。杜曰。貫，習也。</段玉裁注>
</內容>

<說文字頭>投</說文字頭>
<內容>
<許慎釋>擿也。</許慎釋>
<段玉裁注>下文云：擿，投也。二篆爲轉注：巷伯傳曰。投，棄也。</段玉裁注>
<許慎釋>从手，殳聲。</許慎釋>
<段玉裁注>大徐作从殳。非。度矦切，四部。</段玉裁注>
</內容>

<說文字頭>擿</說文字頭>
<內容>
<許慎釋>？也。</許慎釋>
<段玉裁注>此義音剔。《詩》「象之揥也。傳曰。揥所以摘髮也。《釋文》云：揥勑帝反。摘他狄反。本又作擿。非也。擿音直戟反。按以許說繩之、則作擿爲是。擿正音他狄反也。以象骨？首。因以爲飾。名之曰揥。故云所以擿髮。卽後人玉導、玉？頭之類也。《廣韵》十二霽曰。揥者，揥枝整髮釵。許書無揥。</段玉裁注>
<許慎釋>从手，適聲。</許慎釋>
<段玉裁注>讀如剔。十六部。</段玉裁注>
<許慎釋>一曰投也。</許慎釋>
<段玉裁注>與上文投者擿也爲轉注：此義音直隻切。今字作擲。凡古書用投擲字皆作擿。許書無擲。</段玉裁注>
</內容>

<說文字頭>搔</說文字頭>
<內容>
<許慎釋>𠜜也。</許慎釋>
<段玉裁注>𠜜各本作？。今正。？者，絜也。非其義。𠜜者，掊杷也。掊杷、正？之訓也。內則。疾痛苛養。敬抑？之。注曰：抑、按。？，摩也。摩馬曰騷。其聲同也。又？部疥、？瘍也。瘍之需手？者，謂之？瘍。俗作？瘍。《釋文》、正義巳如此。</段玉裁注>
<許慎釋>从手，蚤聲。</許慎釋>
<段玉裁注>穌遭切，古音在三部。</段玉裁注>
</內容>

<說文字頭>扴</說文字頭>
<內容>
<許慎釋>𠜜也。</許慎釋>
<段玉裁注>此與？義同。𠜜小徐作？。譌。大徐不誤。《廣韵》曰：。扴者，揩扴物也。易。介于石。馬本作扴。云觸小石聲。按扴于石、謂摩磢于石也。</段玉裁注>
<許慎釋>从手，介聲。</許慎釋>
<段玉裁注>古切，十五部。</段玉裁注>
</內容>

<說文字頭>摽</說文字頭>
<內容>
<許慎釋>擊也。</許慎釋>
<段玉裁注>《左傳》「長木之斃。無不摽也。杜云：摽，擊也。柏舟傳曰。摽、拊心皃。</段玉裁注>
<許慎釋>从手，𤐫聲。</許慎釋>
<段玉裁注>符少切。二部。左《釋文》敷蕭普交二切。</段玉裁注>
<許慎釋>一曰挈𨷲牡也。</許慎釋>
<段玉裁注>𨷲牡、一物也。見門部。挈者，提而<pb n="607-3"/>启之也。葉鈔本𨷲作門。</段玉裁注>
</內容>

<說文字頭>挑</說文字頭>
<內容>
<許慎釋>撓也。</許慎釋>
<段玉裁注>下文云：撓者，擾也。擾者，煩也。挑者，謂撥動之。《左傳》云挑戰是也。</段玉裁注>
<許慎釋>从手，兆聲。</許慎釋>
<段玉裁注>土凋切，二部。</段玉裁注>
<許慎釋>一曰摷也。</許慎釋>
<段玉裁注>摷者，拘擊也。小徐摷下有爭。</段玉裁注>
<許慎釋>《國語》曰：郤至挑天。</許慎釋>
<段玉裁注>〈周語〉單襄公語。韋本作佻天。注云：佻，偷也。今按佻天之功、以爲己力。與《左傳》天實置之、而二三子以爲己力。語意正同。然則許意爲一曰摷爭作證。</段玉裁注>
</內容>

<說文字頭>抉</說文字頭>
<內容>
<許慎釋>挑也。</許慎釋>
<段玉裁注>抉者，有所入以出之也。</段玉裁注>
<許慎釋>从手，夬聲。</許慎釋>
<段玉裁注>於說切，十五部。</段玉裁注>
</內容>

<說文字頭>撓</說文字頭>
<內容>
<許慎釋>𢺕也。</許慎釋>
<段玉裁注>此與女部嬈字音義皆同。</段玉裁注>
<許慎釋>从手，堯聲。</許慎釋>
<段玉裁注>奴巧切，二部。</段玉裁注>
<許慎釋>一曰捄也。</許慎釋>
<段玉裁注>捄篆下曰。一曰？也。是撓？捄三字義同。</段玉裁注>
</內容>

<說文字頭><img src="601B-01">𢺕</img></說文字頭>
<內容>
<許慎釋>煩也。</許慎釋>
<段玉裁注>煩者，𤍽頭痛也。引申爲煩亂之偁。訓馴之字、依許作？。而古書多作？。葢？得訓馴、猶亂得訓治、徂得訓存、苦得訓快。皆窮則變、變則通之理也。《周禮》〔注〕曰：？猶馴也。言猶者，字本不訓馴。</段玉裁注>
<許慎釋>从手，夒聲。</許慎釋>
<段玉裁注>而沼切。古音在三部。今作擾。从憂。俗字也。</段玉裁注>
</內容>

<說文字頭>挶</說文字頭>
<內容>
<許慎釋>？持也。</許慎釋>
<段玉裁注>？持者，手如？而持之也。《左傳》「褚師出。公？其手。杜云：扺徒手屈肘如？形。鄭注斯干如矢斯棘云：如人挾弓矢？其肘。按古者，？之制。其鋒謂之援。援體斜横出。故人下其肘、（臂卩）翹其捥與手似之。亦謂之？。鴟鴞傳曰。拮据、？挶也。字本作？。俗加手旁。非是。謂有所操作、曲其肘如？而持之也。</段玉裁注>
<許慎釋>从手，局聲。</許慎釋>
<段玉裁注>居玉切，三部。</段玉裁注>
</內容>

<說文字頭>据</說文字頭>
<內容>
<許慎釋>？挶也。</許慎釋>
<段玉裁注>鴟鴞。予手拮据。傳曰。拮据、？挶也。《公羊》〔注〕叚据爲據。</段玉裁注>
<許慎釋>从手，居聲。</許慎釋>
<段玉裁注>九魚切，五部。</段玉裁注>
</內容>

<說文字頭>擖</說文字頭>
<內容>
<許慎釋>𠜜也。</許慎釋>
<段玉裁注>此與扴音義略同。</段玉裁注>
<許慎釋>从手，葛聲。</許慎釋>
<段玉裁注>口八切，十五部。</段玉裁注>
<許慎釋>一曰撻也。</許慎釋>
<段玉裁注>撻見下文。</段玉裁注>
</內容>

<說文字頭>摘</說文字頭>
<內容>
<許慎釋>拓果樹實也。</許慎釋>
<段玉裁注>拓者，拾也。拾者，掇也。掇者，拾取也。果樹實者，有果之樹之實也。拓之、謂之摘。引申之、凡他取亦曰摘。此篆與擿音義殊。</段玉裁注>
<許慎釋>从手，啻聲。</許慎釋>
<段玉裁注>他歷切。又竹歷切。按竹歷切，是也。他歷則爲擿之音矣。十六部。宋本竹歷。今本改竹厄、以同《廣韵》：</段玉裁注>
<許慎釋>一曰指近之也。</許慎釋>
<段玉裁注>別一義。</段玉裁注>
</內容>

<說文字頭>搳</說文字頭>
<內容>
<許慎釋>擖也。</許慎釋>
<段玉裁注>與擖篆宐聯綴。</段玉裁注>
<許慎釋>从手，害聲。</許慎釋>
<段玉裁注>胡秸切，十五部。</段玉裁注>
</內容>

<說文字頭>㨻</說文字頭>
<內容>
<許慎釋>斬取也。</許慎釋>
<段玉裁注>各本取二字作暫。今正。斬者，𢧵也。謂𣃔物也。暫非其義。禮器。有摲而播也。〈長楊賦〉：麾城摲邑。〈蒼頡篇〉曰。摲、拍取也。鄭曰。摲之言芟也。按芟、刈艸也。㨻本訓芟夷。禮器注謂於此少與、得分以與彼。是爲芟殺有所與。摲殺上貴之分以布徧於賤者，謂之摲而播。故《廣雅》本之爲說曰。㨻者，次也。是鄭注禮之義。而非摲之本義也。</段玉裁注>
<許慎釋>从手，斬聲。</許慎釋>
<段玉裁注>昨甘切。八部。《廣韵》作㨻、斬取也。山檻切。</段玉裁注>
</內容>

<說文字頭>拹</說文字頭>
<內容>
<許慎釋>摺也。</許慎釋>
<段玉裁注>《公羊傳》曰：使公子彭生送桓公。於其乘焉。拹幹而殺之。幹者，脅骨也。何曰。拹者，折聲也。拹或作搚者，或體也。或作拉者，叚借字也。</段玉裁注>
<許慎釋>从手，劦聲。</許慎釋>
<段玉裁注>虛業切，七部。</段玉裁注>
<許慎釋>一曰拉也。</許慎釋>
<段玉裁注>上文曰。拉者，摧也。</段玉裁注>
</內容>

<說文字頭>摺</說文字頭>
<內容>
<許慎釋>？也。</許慎釋>
<段玉裁注>敗者，毁也。今義爲摺㬪。</段玉裁注>
<許慎釋>从手，習聲。</許慎釋>
<段玉裁注>之涉切，八部。</段玉裁注>
</內容>

<說文字頭>揫</說文字頭>
<內容>
<許慎釋>束也。</許慎釋>
<段玉裁注>束者，縳也。〈鄕飮〉酒義曰。西方者秋。秋之爲言愁也。愁讀爲揫。按韋部𩏶、收束也。或从要作𩏶。或从秋手作揫。揫卽？。然則此篆實爲重出也。</段玉裁注>
<許慎釋>从手，秌聲。</許慎釋>
<段玉裁注>卽由切，三部。</段玉裁注>
<許慎釋>《詩》曰：百祿是？。</許慎釋>
<段玉裁注>〈商頌〉長發文。今《詩》作遒。傳曰。遒，聚也。</段玉裁注>
</內容>

<說文字頭>摟</說文字頭>
<內容>
<許慎釋>曳聚也。</許慎釋>
<段玉裁注>此當作曳也，聚也。各本奪上也字。山有樞曰。弗曳弗摟。傳曰。摟亦曳也。此曳訓所本也。曳者，臾曳也。〈釋詁〉曰：摟，聚也。此聚訓所本也。趙注《孟子》曰：摟，牽也。此曳義之引申也。</段玉裁注>
<許慎釋>从手，婁聲。</許慎釋>
<段玉裁注>洛矦切，四部。</段玉裁注>
</內容>

<說文字頭>抎</說文字頭>
<內容>
<許慎釋>有<pb n="608-2"/>所失也。</許慎釋>
<段玉裁注>成公二年《左傳》「石稷謂孫良夫曰。子國卿也。隕子辱矣。許所據作抎。正謂失也。《戰國策》「被礛磻。引微？。折淸風而抎矣。此叚抎爲隕也。《史記》東粤列傳。不戰而耘。利莫大焉。謂閩粤不戰而失其王頭。此叚耘爲抎也。</段玉裁注>
<許慎釋>从手，云聲。</許慎釋>
<段玉裁注>于敏切，十三部。</段玉裁注>
<許慎釋>《春秋傳》曰：抎子辱矣。</許慎釋>
</內容>

<說文字頭>披</說文字頭>
<內容>
<許慎釋>從旁持曰披。</許慎釋>
<段玉裁注>〈士喪禮〉設披。注曰：披、絡桺棺上。貫結於戴。人君旁牽之以備傾𧇾。又執披者旁四人。注曰：前後左右各二人。此從旁持之義也。五帝本紀。黃帝披山通道。徐廣曰。披、他本亦作陂字。葢當音詖。陂者，旁其邊之謂也。按披陂皆有旁其邊之意。中散能知之。而《索隱》云披音如字。謂披山林艸木而行、以通道也。此則司馬貞不知古義之言。葢俗解訓披爲開。《廣韵》云披，開也。分也。散也。〈木部〉柀訓析也。柀靡字如此作。而淺人以披訓析。改柀靡爲披靡。莫有能諟正者。</段玉裁注>
<許慎釋>从手，皮聲。</許慎釋>
<段玉裁注>敷羈切，舊彼義切。古音在十六部。</段玉裁注>
</內容>

<說文字頭>𤸪</說文字頭>
<內容>
<許慎釋>引縱曰𤸪。</許慎釋>
<段玉裁注>《爾雅》、《釋文》作引而縱之曰𤸪。引、開弓也。縱，緩也。一曰舍也。按引縱者，謂宐遠而引之使近。宐近而縱之使遠。皆爲牽掣也。不必如《釋文》所據《爾雅》曰甹夆、掣曳也。俗字作撦、作扯。聲形皆異矣。</段玉裁注>
<許慎釋>从手，瘛省聲。</許慎釋>
<段玉裁注>尺制切。十五部。俗作掣。</段玉裁注>
</內容>

<說文字頭>㧘</說文字頭>
<內容>
<許慎釋>積也。</許慎釋>
<段玉裁注>〈小雅〉車攻曰。助我舉柴。傳曰。柴，積也。箋云：雖不中、必助中者舉積禽也。柴、許所據作㧘。此聲責聲古同在十六部。以㬪韵爲訓。</段玉裁注>
<許慎釋>从手，此聲。</許慎釋>
<段玉裁注>前智切。《詩》、《釋文》引《說文》士賣反。出音隱。</段玉裁注>
<許慎釋>《詩》曰：助我舉㧘。</許慎釋>
<段玉裁注>〈西京賦〉作舉胔。薛注：胔、死禽獸將腐之名。</段玉裁注>
<許慎釋>一曰搣頰旁也。</許慎釋>
<段玉裁注>一曰二字《廣韵》及小徐本及《集韵》、《類篇》皆有之。是也。無此則與上文積也矛盾。而積也卽釋車攻。又非引曰圛、引？讒說而釋之之比。上文搣下云㧘也。此㧘下云搣頰旁也。是二篆爲轉注：亦考老之例。搣頰旁可以休老。見《莊子》「《莊子》亦作眥𡟬。叚借字。</段玉裁注>
</內容>

<說文字頭>掉</說文字頭>
<內容>
<許慎釋>搖也。</許慎釋>
<段玉裁注>掉者，搖之過也。搖者，掉之不及也。許渾言之。</段玉裁注>
<許慎釋>从手，卓聲。</許慎釋>
<段玉裁注>徒弔切，二部。</段玉裁注>
<許慎釋>《春秋傳》曰：尾大不掉。</許慎釋>
<段玉裁注>《左傳》昭一年文。</段玉裁注>
</內容>

<說文字頭>搖</說文字頭>
<內容>
<許慎釋>動也。从手，䍃聲。</許慎釋>
<段玉裁注>余招切，二部。</段玉裁注>
</內容>

<說文字頭>搈</說文字頭>
<內容>
<許慎釋>動搈也。</許慎釋>
<段玉裁注>動搈、漢時語。《廣雅》曰：搈，動也。</段玉裁注>
<許慎釋>从手，容聲。</許慎釋>
<段玉裁注>余隴切，九部。</段玉裁注>
</內容>

<說文字頭><img src="602B-01">𢴧</img></說文字頭>
<內容>
<許慎釋>當也。</許慎釋>
<段玉裁注>《廣雅》曰：？，當也。</段玉裁注>
<許慎釋>从手，貳聲。</許慎釋>
<段玉裁注>直利切。曹憲引《說文》直二反。按作直異切者，誤。</段玉裁注>
</內容>

<說文字頭>揂</說文字頭>
<內容>
<許慎釋>聚也。</許慎釋>
<段玉裁注>〈商頌〉。百祿是遒。傳曰。遒，聚也。按傳謂此遒爲揂之叚借字。</段玉裁注>
<許慎釋>从手，酋聲。</許慎釋>
<段玉裁注>卽由切，三部。</段玉裁注>
</內容>

<說文字頭>掔</說文字頭>
<內容>
<許慎釋>固也。</許慎釋>
<段玉裁注>掔之言堅也，緊也。謂手持之固也。或叚借爲牽字。如《史記》鄭襄公肉袒掔羊、卽《左傳》之牽羊也。俗用慳吝字。亦爲掔之俗。</段玉裁注>
<許慎釋>从手，臤聲。</許慎釋>
<段玉裁注>苦閑切，十四部。</段玉裁注>
<許慎釋>讀若《詩》赤舄掔掔。</許慎釋>
<段玉裁注>掔掔當依〈豳風〉作几几。傳曰。几几、絇皃。掔在十二部。几在十五部。云讀若者，古合音也。</段玉裁注>
</內容>

<說文字頭>捀</說文字頭>
<內容>
<許慎釋>奉也。</許慎釋>
<段玉裁注>奉者，承也。</段玉裁注>
<許慎釋>从手，夆聲。</許慎釋>
<段玉裁注>敷容切，九部。</段玉裁注>
</內容>

<說文字頭>㩮</說文字頭>
<內容>
<許慎釋>舉也。从手擧。</許慎釋>
<段玉裁注>此篆各本作？。云對舉也。从手、輿聲。以諸切，下文出揚敭二篆。卽出擧篆。云對舉也。居許切。不特義同。形聲。亦皆不甚異。讀許者往往疑焉。今按《玉篇》列字次苐。捀下揚是作攑。𠀉言切。舉也。《說文》捀下揚上則作？。顯是攑篆之譌。葢希馮作《玉篇》時所據《說文》未誤也。《說文》本有擧無？。後人自譌舛耳。《廣韵》廿二元亦曰。攑，舉也。〈上林賦〉、《毛詩箋》、《漢書音義》、通俗文皆有揵。揵卽此攑篆也。字从手舉會意。邱言切。十四部。</段玉裁注>
</內容>

<說文字頭>揚</說文字頭>
<內容>
<許慎釋>飛舉也。从手，昜聲。</許慎釋>
<段玉裁注>與章切，十部。</段玉裁注>
</內容>

<說文字頭><img src="603A-01">𢾙</img></說文字頭>
<內容>
<許慎釋>古文揚。从攴。</許慎釋>
<段玉裁注>漢𥓓用颺歷。他文用敭歷。皆用《今文尙書》般庚之優賢揚歷也。</段玉裁注>
</內容>

<說文字頭>擧</說文字頭>
<內容>
<許慎釋>對舉也。</許慎釋>
<段玉裁注>對舉謂以兩手舉之。故其字从手與。𠂇手與又手也。</段玉裁注>
<許慎釋>从手，與聲。</許慎釋>
<段玉裁注>居許切，五部。</段玉裁注>
<許慎釋>一曰輿也。</許慎釋>
<段玉裁注>小徐有此四字。按輿卽舁。轉寫改之。《左傳》「使五人輿豭從己。舁之叚借也。舁者，共舉也。共者，非一人之辭也。舉之義亦或訓爲舁。俗別作？羼入《說文》「音以諸切。非古也。</段玉裁注>
</內容>

<說文字頭>掀</說文字頭>
<內容>
<許慎釋>舉出也。</許慎釋>
<段玉裁注>掀之言軒也。</段玉裁注>
<許慎釋>从手，欣聲。</許慎釋>
<段玉裁注>虛言切。古音在十三部。虛斤切。</段玉裁注>
<許慎釋>《春秋傳》曰：掀公出於淖。</許慎釋>
<段玉裁注>成十六年《左傳》文。《釋文》曰：捧轂舉之。則公軒起也。徐許言反。一曰掀，引也。胡根反。○又按陸引《字林》云：火氣也。葢呂氏所見昭十八年《左傳》作行火所掀。與今本作焮不同。亦謂火氣高舉也。</段玉裁注>
</內容>

<說文字頭>揭</說文字頭>
<內容>
<許慎釋>高舉也。</許慎釋>
<段玉裁注>見於《詩》者，「匏有苦葉」〔傳〕曰。揭、褰裳也。〈碩人〉〔傳〕曰。揭揭，長也。〈蕩〉〔傳〕曰。揭、見根皃。</段玉裁注>
<許慎釋>从手，曷聲。</許慎釋>
<段玉裁注>去例切，又基竭切。十五部。</段玉裁注>
</內容>

<說文字頭>拯</說文字頭>
<內容>
<許慎釋>上舉也。出㲻爲拯。从手，丞聲。易曰。拯馬壯吉。</許慎釋>
<段玉裁注>各本篆作？。解無出㲻爲拯四字。丞<pb n="609-2"/>聲作𦫵聲。拯馬作抍馬。今皆正。易明夷《釋文》曰：丞音拯救之拯。《說文》云舉也。子夏作抍。《字林》云：抍、上舉。音承。然則《說文》作拯。《字林》作抍。在呂時爲古今字。陸引無上字。而李注羽獵賦引有之。李注謝靈運擬鄴中集《詩》、曹植七啓、潘朂九錫文、傅亮修張良廟敎、王巾頭陁寺𥓓皆引《說文》出溺爲拯。是古本確有此四字。《方言》曰：𨈅、抍，拔也。出㲻爲抍。出火爲𨈅。《方言》之書字多經轉寫。改作抍、卽以今字改古字之一。抑或子雲固如此作、許不之錄耳。用拯馬壯吉。《周易》明夷六二爻辭。其字今作拯。陸氏德明作丞。云拯救之拯。猶艮不承其隨云承音拯救之拯、《左傳》目於眢井而承之云承拯救之拯也。葉林宗抄文淵閣宋本不誤。通志堂、抱經堂皆改大字爲拯。殊非。《集韵》抍承撜拯丞五形同字。丞承卽取諸艮、隨二卦《釋文》「《類篇》丞作氶。今本《釋文》改丞爲拯。遂使《集韵》、《類篇》之本原泯𣳚矣。羽獵賦。丞民乎農桑。李引《聲類》丞亦拯字。此丞之證也。《列子》「使弟子竝流而承之。張注：承音拯。引《方言》出溺爲承。此承之證也。《玉篇》曰：氶、《聲類》云抍字。然則《聲類》之作丞、作氶固難考。《集韵》曰。氶者，承之或體。《玉篇》曰：抍音蒸。又上聲。葢古多讀平聲。今則讀上聲。古音在六部。陸云音拯救之拯。《玉篇》、《廣韵》皆云：蒸上聲。不作反語者，《廣韵》云無韵切也。無韵切者，此韵字少。庱殑㱡又皆難識也。</段玉裁注>
</內容>

<說文字頭>撜</說文字頭>
<內容>
<許慎釋>拯或从登。</許慎釋>
<段玉裁注>拯各本作抍。今正。丞聲、登聲皆六部也。𦫵聲亦六部。而此篆古从丞、从登、不从𦫵者，丞登皆有上進之意。形聲中有會意。經典登作𦫵皆叚借字。𦫵之本義實於上舉無涉。</段玉裁注>
</內容>

<說文字頭>振</說文字頭>
<內容>
<許慎釋>舉救之也。</許慎釋>
<段玉裁注>之字依《韵會》補。諸史籍所云振給、振貣是其義也。凡振濟當作此字。俗作賑，非也。《匡謬正俗》言之詳矣。</段玉裁注>
<許慎釋>从手，辰聲。</許慎釋>
<段玉裁注>章刃切，十三部。</段玉裁注>
<許慎釋>一曰奮也。</許慎釋>
<段玉裁注>此義則與震略同。采𦬊傳曰。入曰振旅。振鷺傳曰。振振、羣飛皃。〈七月〉〔傳〕曰：沙雞羽成而振訊之。皆此義。麟止、殷其雷傳曰。振振、信厚也。則此義之引申。葢未有不信厚而能奮者。</段玉裁注>
</內容>

<說文字頭>扛</說文字頭>
<內容>
<許慎釋>横關對舉也。</許慎釋>
<段玉裁注>以木横持門戶曰關凡大物而兩手對舉之曰扛。項羽力能扛鼎。謂鼎有？、以木横貫鼎耳而舉其㒳耑也。卽無横木而兩手舉之亦曰扛。卽兩人以横木對舉一物亦曰扛。《字林》「捎、掆，舁也。《匡謬正俗》曰。音譌。故謂扛爲剛。有造掆字者。故爲穿鑿也。〈西京賦〉作？鼎。？卽䚗。魏大饗𥓓作䚗鼎。䚗者，扛之叚借字也。</段玉裁注>
<許慎釋>从手，工聲。</許慎釋>
<段玉裁注>古雙切，九部。</段玉裁注>
</內容>

<說文字頭>扮</說文字頭>
<內容>
<許慎釋>握也。</許慎釋>
<段玉裁注>《大玄》曰。地則虛三以扮天之十八也。扮猶幷也。</段玉裁注>
<許慎釋>从手，分聲，讀若粉。</許慎釋>
<段玉裁注>房吻切，十三部。</段玉裁注>
</內容>

<說文字頭>撟</說文字頭>
<內容>
<許慎釋>舉手也。</許慎釋>
<段玉裁注>引申之、凡舉皆曰撟。古多叚矯爲之。陶淵明曰。時矯首而遐觀。王逸注《楚辭》曰。矯，舉也。</段玉裁注>
<許慎釋>从手，喬聲。</許慎釋>
<段玉裁注>居少切，二部。</段玉裁注>
<許慎釋>一曰撟，擅也。</許慎釋>
<段玉裁注>擅，專也。凡矯詔當用此字。</段玉裁注>
</內容>

<說文字頭>捎</說文字頭>
<內容>
<許慎釋>自關巳西凡取物之上者爲撟捎。</許慎釋>
<段玉裁注>取物之上、謂取物之顚也。捎之言梢也。《方言》曰：撟捎，選也。自關而西秦晉之閒凡取物之上謂之撟捎。按今俗語云捎帶是也。〈西京賦〉注曰：摕者，捎取之。〈𦒱工記〉捎其藪、捎溝。注曰：捎，除也。其引申之義。</段玉裁注>
<許慎釋>从手，肖聲。</許慎釋>
<段玉裁注>所交切，二部。</段玉裁注>
</內容>

<說文字頭>𢹬</說文字頭>
<內容>
<許慎釋>袌也。</許慎釋>
<段玉裁注>各本作抱也。今正。抱者，《說文》之或捊字也。袌見〈衣部〉。褱也。改袌爲抱、大失許例。〈公食大夫禮〉。？簠粱。注云：擁，抱也。〈吳語〉「官帥擁鐸。注云：擁，抱也。《漢書注》曰、南方謂抱小兒爲雍樹。雍者，擁之叚借字。</段玉裁注>
<許慎釋>从手，雝聲。</許慎釋>
<段玉裁注>於隴切。九部。按《玉篇》作？。葢古體也。抱之則物必在前。故上雝下手。</段玉裁注>
</內容>

<說文字頭>㨎</說文字頭>
<內容>
<許慎釋>染也。</許慎釋>
<段玉裁注>如染繪爲色也。</段玉裁注>
<許慎釋>从手，耎聲。</許慎釋>
<段玉裁注>而泉反。十四部。</段玉裁注>
<許慎釋>《周禮》曰：六曰㨎祭。</許慎釋>
<段玉裁注>各本篆作擩。解作需聲。引《周禮》作擩祭。今正。古音耎聲在十四部。需聲在四部。其音畫然分別。後人乃或淆亂其偏旁本从耎者譌而从需。而音由是亂矣。《周禮》〈大祝〉九祭。六曰㨎祭。〈士虞禮〉、〈特牲饋食禮〉、少牢饋食禮、〈有司徹〉四篇經文几用㨎字二十。《唐石經》《周禮》、士虞皆作擩。〈特牲〉、少牢、有司皆作㨎。參差乖異。此非經字不一。乃《周禮》、士虞經淺人妄改也。郭璞而沿反。李善而緣反。劉昌宗而玄反。陸德明而泉反。皆耎聲之正音也。杜子春讀如虞芮之芮。郭璞而悅反。劉昌宗而誰反。顔師古如閱反。陸德明而劣反。皆耎聲之音轉也。古音十四十五部冣相近之理也。今則《周禮》、《禮經》、《漢書》、〈子虛賦〉注皆誤从需。《玉篇》擩而主切。《廣韵》麌韵作擩。切而主。薛韵作㨎。切如劣。不知其本爲一字。而《五經文字》云：㨎如悅反。字書無此字。見《禮經》「擩汝主反。見《周禮》「是則唐《開成石經》正用張參之說。故《周禮》與《儀禮》異字。不知何以就《禮經》中士虞與他篇又異字也。張氏云《周禮》作擩。汝主反。今按《周禮》、《釋文》曰而泉反。一音而劣反。劉又而誰反。絶無汝主一反。不可以證陸氏《周禮》之本<pb n="610-2"/>作㨎乎。〈士虞禮〉《釋文》曰：如悅反。劉而玄反。又而誰反。與〈特牲〉、少牢、有司音義皆同。亦不言而主反。又不可以見士虞之本作㨎乎。其云字書無㨎字。則其所據《說文》巳爲俗改之本。有擩無㨎。而不知《說文》古本之有㨎無擩也。《禮經》注曰：㨎，染也。李奇〈子虛賦〉注曰：染，㨎也。</段玉裁注>
</內容>

<說文字頭>揄</說文字頭>
<內容>
<許慎釋>引也。</許慎釋>
<段玉裁注>漢郊祀歌曰。神之揄。臨壇宇。師古云：揄，引也。《史記》「揄長袂。《廣韵》：揄揚、詭言也。皆其引申之義。〈大雅〉：或春或揄。叚揄爲舀也。</段玉裁注>
<許慎釋>从手，兪聲。</許慎釋>
<段玉裁注>羊朱切，古音在四部。</段玉裁注>
</內容>

<說文字頭>搫</說文字頭>
<內容>
<許慎釋>搫擭。</許慎釋>
<段玉裁注>逗。</段玉裁注>
<許慎釋>不正也。</許慎釋>
<段玉裁注>《廣韵》：搫㨏、宛轉也。今義也。</段玉裁注>
<許慎釋>从手，般聲。</許慎釋>
<段玉裁注>薄官切，十四部。</段玉裁注>
</內容>

<說文字頭>擭</說文字頭>
<內容>
<許慎釋>搫擭也。从手，蒦聲。</許慎釋>
<段玉裁注>一虢切，古音在五部。</段玉裁注>
<許慎釋>一曰布擭也。</許慎釋>
<段玉裁注>此卽今之布濩字也。劉逵注〈吳都賦〉曰：布濩、遍滿皃。</段玉裁注>
<許慎釋>一曰握也。</許慎釋>
<段玉裁注>握者，搤持也。〈西京賦〉：擭獑猢。薛云：擭謂握取之也。今本握譌掘。元應不誤。</段玉裁注>
</內容>

<說文字頭>拚</說文字頭>
<內容>
<許慎釋>拊手也。</許慎釋>
<段玉裁注>拊，揗也。？，拊也。此不但言拊、言拊手者，謂兩手相？也。今人謂歡拚是也。《漢書》、〈吳都賦〉皆云拚射。孟康曰。手搏爲拚。此則謂兩人手相搏也。</段玉裁注>
<許慎釋>从手，弁聲。</許慎釋>
<段玉裁注>皮變切。十四部。俗作抃。</段玉裁注>
</內容>

<說文字頭>擅</說文字頭>
<內容>
<許慎釋>專也。</許慎釋>
<段玉裁注>專當<pb n="610-3"/>作嫥。嫥者，壹也。</段玉裁注>
<許慎釋>从手，亶聲。</許慎釋>
<段玉裁注>時戰切，十四部。</段玉裁注>
</內容>

<說文字頭>揆</說文字頭>
<內容>
<許慎釋>度也。</許慎釋>
<段玉裁注>各本作葵也。今依《六書故》所據唐本正。度者，法制也。因以爲揆度之度。今音分去入。古無二也。〈小雅〉「天子葵之。〔傳〕曰：葵，揆也。謂叚葵爲揆也。</段玉裁注>
<許慎釋>从手，癸聲。</許慎釋>
<段玉裁注>求癸切，十五部。</段玉裁注>
</內容>

<說文字頭>擬</說文字頭>
<內容>
<許慎釋>度也。</許慎釋>
<段玉裁注>今所謂揣度也。</段玉裁注>
<許慎釋>从手，疑聲。</許慎釋>
<段玉裁注>魚己切，一部。</段玉裁注>
</內容>

<說文字頭>損</說文字頭>
<內容>
<許慎釋>減也。</許慎釋>
<段玉裁注>〈水部〉曰：減者，損也。二篆爲轉注：</段玉裁注>
<許慎釋>从手，員聲。</許慎釋>
<段玉裁注>穌本切，十三部。</段玉裁注>
</內容>

<說文字頭>失</說文字頭>
<內容>
<許慎釋>縱也。</許慎釋>
<段玉裁注>縱者，緩也。一曰捨也。在手而逸去爲失。兔部曰。逸，失也。古多叚爲逸去之逸。亦叚爲淫泆之泆。</段玉裁注>
<許慎釋>从手，乙聲。</許慎釋>
<段玉裁注>以甲乙之乙爲聲。式質切，十二部。</段玉裁注>
</內容>

<說文字頭>挩</說文字頭>
<內容>
<許慎釋>解挩也。</許慎釋>
<段玉裁注>今人多用脫。古則用挩。是則古今字之異也。今脫行而挩廢矣。</段玉裁注>
<許慎釋>从手，兌聲。</許慎釋>
<段玉裁注>他？切，十五部。</段玉裁注>
</內容>

<說文字頭>撥</說文字頭>
<內容>
<許慎釋>治也。</許慎釋>
<段玉裁注>《公羊傳》「撥亂世。反諸正。何注曰：撥猶治也。何言猶者，何意撥之本義非治。撥之所以爲治也。許則直云治。</段玉裁注>
<許慎釋>从手，發聲。</許慎釋>
<段玉裁注>北末切，十五部。</段玉裁注>
</內容>

<說文字頭>挹</說文字頭>
<內容>
<許慎釋>抒也。</許慎釋>
<段玉裁注>〈大雅〉曰：泂酌彼行潦。挹彼注茲。</段玉裁注>
<許慎釋>从手，邑聲。</許慎釋>
<段玉裁注>於汲切，七部。</段玉裁注>
</內容>

<說文字頭>抒</說文字頭>
<內容>
<許慎釋>挹也。</許慎釋>
<段玉裁注>凡挹彼注茲曰抒。斗部曰。斜，抒也。㪻、抒屚也。𣂏，挹也。〈水部〉曰：浚，抒也。漉，浚也。？、抒井？也。《左傳》「難必抒矣。此叚抒爲紓。紓者，緩也。服䖍本正作紓。</段玉裁注>
<許慎釋>从手，予聲。</許慎釋>
<段玉裁注>神與切，五部。</段玉裁注>
</內容>

<說文字頭>抯</說文字頭>
<內容>
<許慎釋>挹也。</許慎釋>
<段玉裁注>《方言》曰：抯、摣，取也。南楚之閒凡取物溝泥中謂之抯。亦謂之摣。</段玉裁注>
<許慎釋>从手，且聲。讀若樝棃之樝。</許慎釋>
<段玉裁注>樝棃、見〈木部〉。側加切。古音在五部。按《方言》抯、摣實一字也。故許有抯無摣。</段玉裁注>
</內容>

<說文字頭>攫</說文字頭>
<內容>
<許慎釋>扟也。</許慎釋>
<段玉裁注>〈蒼頡篇〉曰。攫，搏也。通俗文曰。手把曰攫。《淮南子》曰。鳥窮則搏。獸窮則攫。按《衆經音義》卷五卷十二引《說文》同。而注之曰。扟居逆切。是其所據《說文》作丮。轉寫譌作扟耳。丮者，持也。</段玉裁注>
<許慎釋>从手，矍聲。</許慎釋>
<段玉裁注>居縛切，五部。</段玉裁注>
</內容>

<說文字頭>扟</說文字頭>
<內容>
<許慎釋>從上挹取也。</許慎釋>
<段玉裁注>取字各本無。依元應補。通俗文云：從上取曰扟。</段玉裁注>
<許慎釋>从手，卂聲，讀若莘。</許慎釋>
<段玉裁注>所臻切，十二部。</段玉裁注>
</內容>

<說文字頭>拓</說文字頭>
<內容>
<許慎釋>拾也。</許慎釋>
<段玉裁注>〈有司徹〉篇。乃摭于魚腊俎。俎釋三个。其餘皆取之。摘下云：拓果樹實也。《儀禮》摭古文作摕。此實非一字。因雙聲而異。</段玉裁注>
<許慎釋>陳宋語。</許慎釋>
<段玉裁注>《方言》「摭，取也。陳宋之閒曰摭。</段玉裁注>
<許慎釋>从手，石聲。</許慎釋>
<段玉裁注>之石切，古音在五部。</段玉裁注>
</內容>

<說文字頭>摭</說文字頭>
<內容>
<許慎釋>拓或从庶。</許慎釋>
<段玉裁注>石聲庶聲皆古音五部。</段玉裁注>
</內容>

<說文字頭>攈</說文字頭>
<內容>
<許慎釋>拾也。</許慎釋>
<段玉裁注>魯語。收攟而烝。韋云：攟，拾也。漢〈㓝法志〉。蕭何攈摭秦法。取其宐於時者。作律九章。</段玉裁注>
<許慎釋>从手，麇聲。</許慎釋>
<段玉裁注>居運切。十三部。亦作捃。</段玉裁注>
</內容>

<說文字頭>拾</說文字頭>
<內容>
<許慎釋>掇也。</許慎釋>
<段玉裁注>《史記》貨殖傳曰。俯有拾。仰有取。射有決拾。《毛傳》曰：決、所以鉤弦也。拾，遂也。拾韜左臂。卽俗所謂收拾也。《曲禮》：拾級聚足。鄭曰。拾讀爲涉。聲之誤也。</段玉裁注>
<許慎釋>从手，合聲。</許慎釋>
<段玉裁注>是執切，七部。</段玉裁注>
</內容>

<說文字頭>掇</說文字頭>
<內容>
<許慎釋>拾取也。</許慎釋>
<段玉裁注>〈周南〉〔傳〕曰：掇，拾也。</段玉裁注>
<許慎釋>从手，叕聲。</許慎釋>
<段玉裁注>都？切，十五部。</段玉裁注>
</內容>

<說文字頭>擐</說文字頭>
<內容>
<許慎釋>毌也。</許慎釋>
<段玉裁注>毌各本作貫。今正。毌、穿物持之也。今人廢毌而專用貫矣。杜注《左傳》、韋注《國語》皆曰。擐，貫也。</段玉裁注>
<許慎釋>从手，睘聲。</許慎釋>
<段玉裁注>胡慣切，十四部。</段玉裁注>
<許慎釋>《春秋傳》曰：擐甲執兵。</許慎釋>
<段玉裁注>成二年《左傳》文。</段玉裁注>
</內容>

<說文字頭>揯</說文字頭>
<內容>
<許慎釋>引急也。</許慎釋>
<段玉裁注>《淮南書》曰：大弦搄則小弦絶。</段玉裁注>
<許慎釋>从手，恆聲。</許慎釋>
<段玉裁注>古恆切，六部。</段玉裁注>
</內容>

<說文字頭>摍</說文字頭>
<內容>
<許慎釋>蹴引也。</許慎釋>
<段玉裁注>蹴猶迫也。古多叚戚爲之。蹴引者，蹴迫而引取之。摍古叚縮爲之。《毛詩傳》曰：鄰之釐婦。夜曓風雨室壞。趨而至。顔叔子納之。而使執燭。放乎旦而蒸盡。縮屋而繼之。《釋文》云：縮又作摍、同。按武梁祠堂𥓓云摍笮是也。《戰國策》「淖齒管齊之權。縮閔王之筋。縣（⿰県系）之廟梁。宿昔而死。亦卽摍字。摍屋、卽《左傳》所謂抽屋<pb n="611-2"/>也。</段玉裁注>
<許慎釋>从手，宿聲。</許慎釋>
<段玉裁注>所六切，三部。</段玉裁注>
</內容>

<說文字頭>㨜</說文字頭>
<內容>
<許慎釋>相援也。从手，虔聲。</許慎釋>
<段玉裁注>巨言切，十四部。</段玉裁注>
</內容>

<說文字頭>援</說文字頭>
<內容>
<許慎釋>引也。</許慎釋>
<段玉裁注>〈大雅〉：以爾鉤援。《毛傳》「鉤援、鉤、鉤梯也。所以鉤引上城者。又無然畔援。傳曰。無是畔道。無是援取。</段玉裁注>
<許慎釋>从手，爰聲。</許慎釋>
<段玉裁注>雨元切，十四部。</段玉裁注>
</內容>

<說文字頭>㩅</說文字頭>
<內容>
<許慎釋>引也。</許慎釋>
<段玉裁注>鄭風。左旋右抽。傳曰。左旋、講兵。右抽、抽矢以䠶。竹部曰。籒、讀書也。〈牆有茨〉〔傳〕曰。讀，抽也。《方言》曰：抽，讀也。《尙書》「克由繹之。大史公自序。紬《史記》石室金匱之書。紬卽籒也。籒之言抽也。</段玉裁注>
<許慎釋>从手，畱聲。</許慎釋>
<段玉裁注>敕鳩切，三部。</段玉裁注>
</內容>

<說文字頭>抽</說文字頭>
<內容>
<許慎釋>㩅或从由。</許慎釋>
<段玉裁注>由聲也。㩅或、一本作籒文。非也。</段玉裁注>
</內容>

<說文字頭><img src="605B-01">𢭆</img></說文字頭>
<內容>
<許慎釋>㩅或从秀。</許慎釋>
<段玉裁注>秀字古本當不出。篆體偏旁作秀、則可證古於偏旁不諱也。</段玉裁注>
</內容>

<說文字頭>擢</說文字頭>
<內容>
<許慎釋>引也。</許慎釋>
<段玉裁注>《毛傳》曰：楫所以擢舟也。擢舟、謂引舟也。</段玉裁注>
<許慎釋>从手，翟聲。</許慎釋>
<段玉裁注>直角切，古音在二部。</段玉裁注>
</內容>

<說文字頭>拔</說文字頭>
<內容>
<許慎釋>擢也。从手，犮聲。</許慎釋>
<段玉裁注>蒲八切，十五部。</段玉裁注>
</內容>

<說文字頭>揠</說文字頭>
<內容>
<許慎釋>拔也。</許慎釋>
<段玉裁注>《孟子》：宋人有閔其苗之不長而揠之者。趙云：揠、挺拔之欲亟長也。《方言》「揠、擢、拂、戎，拔也。自關而西或曰拔。東齊海岱之閒曰揠。</段玉裁注>
<許慎釋>从手，匽聲。</許慎釋>
<段玉裁注>烏切，十四十五部。</段玉裁注>
</內容>

<說文字頭>擣</說文字頭>
<內容>
<許慎釋>手椎也。</許慎釋>
<段玉裁注>以手爲椎<pb n="611-3"/>而椎之。</段玉裁注>
<許慎釋>一曰築也。</許慎釋>
<段玉裁注>〈木部〉曰。築，？也。二篆爲轉注：築者必用築。非徒手也。故爲別。</段玉裁注>
<許慎釋>从手，？聲。</許慎釋>
<段玉裁注>都晧切。古音在三部。小徐本篆作？。解云壽聲。</段玉裁注>
</內容>

<說文字頭>攣</說文字頭>
<內容>
<許慎釋>係也。</許慎釋>
<段玉裁注>係者，絜束也。易小畜。有孚攣如。馬曰。連也。虞曰。引也。攣者，係而引之。其義近擢。</段玉裁注>
<許慎釋>从手，䜌聲。</許慎釋>
<段玉裁注>吕貟切，十四部。</段玉裁注>
</內容>

<說文字頭>挺</說文字頭>
<內容>
<許慎釋>拔也。</許慎釋>
<段玉裁注>《左傳》「周道挺挺。直也。〈月令〉「挺重囚。寛也。皆引申之義。</段玉裁注>
<許慎釋>从手，廷聲。</許慎釋>
<段玉裁注>徒鼎切，十一部。</段玉裁注>
</內容>

<說文字頭>㩃</說文字頭>
<內容>
<許慎釋>拔取也。南〈楚語〉。</許慎釋>
<段玉裁注>《莊子》至樂篇。攓蓬而取之。司馬注曰：攓，拔也。《方言》曰：攓，取也。南楚曰攓。又曰。楚謂之攓。</段玉裁注>
<許慎釋>从手，𡫾聲。</許慎釋>
<段玉裁注>九輦切。十四部。㩃攓二通。又音騫。</段玉裁注>
<許慎釋>《楚辭》曰。朝㩃阰之木蘭。</許慎釋>
<段玉裁注>阰各本作批。今依《韵會》「與《楚辭》合。但《說文》無阰字耳。句見〈離騷〉。王逸曰。搴，取也。阰、山名。</段玉裁注>
</內容>

<說文字頭>探</說文字頭>
<內容>
<許慎釋>遠取之也。</許慎釋>
<段玉裁注>探之言深也。易曰。探嘖《索隱》。</段玉裁注>
<許慎釋>从手，突聲。</許慎釋>
<段玉裁注>他含切，古音在七部。</段玉裁注>
</內容>

<說文字頭>撢</說文字頭>
<內容>
<許慎釋>揬也。</許慎釋>
<段玉裁注>《周禮》撢人。掌撢序王意以語天下。《釋文》曰：與探同。按許書、則義同而各自爲字。</段玉裁注>
<許慎釋>从手，𪉷聲。</許慎釋>
<段玉裁注>他紺切，古音在七部。</段玉裁注>
</內容>

<說文字頭>挼</說文字頭>
<內容>
<許慎釋>摧也。</許慎釋>
<段玉裁注>摧各本作推。今依《玉篇》、《韵會》、《文選》注、元應梵書音義正。摧者，擠也。《周禮》守祧、《禮經》士虞、〈特牲〉、少牢隋祭。或作隋、作墮。或作挼。或作綏。隋當是正字。挼、綏當是叚借。鄭云：下祭曰墮。墮之言猶墮下也。按隋聲妥聲同在古十七部。許云挼，摧也。摧亦有墮下之義。挼篆㬪韵雙聲皆當妥聲。下挼莏一解、則更當从妥。不待言矣。</段玉裁注>
<許慎釋>从手，妥聲。</許慎釋>
<段玉裁注>各本作委聲。今正。徐鉉曰。俗作挼。非。乃因《說文》無妥而爲此謬說也。奴禾切，十六十七部。</段玉裁注>
<許慎釋>一曰㒳手相切摩也。</許慎釋>
<段玉裁注>元應引無摩字。阮孝緒字略云：煩撋猶挼莏。今人多用此義、而字作挪。</段玉裁注>
</內容>

<說文字頭>撆</說文字頭>
<內容>
<許慎釋>飾也。</許慎釋>
<段玉裁注>各本作別也。不可通。今正。《文選》洞簫賦注引撆，飾也。飾者，㕞也。見巾部。飾者，今之拭字。葢一本作㕞。其義一也。而字形一譌爲刷。再譌遂爲別矣。此攷覈者所宐知也。拭與拂義略同。蔡邕篆勢曰。揚波振撆。《文選》「撇波而濟。撇同撆。又《史記》荆軻傳跪而蔽席、孟荀傳襒席皆謂拭席。皆撆之異體也。</段玉裁注>
<許慎釋>从手，敝聲。</許慎釋>
<段玉裁注>芳滅切，十五部。</段玉裁注>
<許慎釋>一曰擊也。</許慎釋>
<段玉裁注>此別一義。《韵會》作擊也。一曰拂也。拂卽飾。易其先後耳。</段玉裁注>
</內容>

<說文字頭>㨔</說文字頭>
<內容>
<許慎釋>搖也。</許慎釋>
<段玉裁注>搖宋本作㩅。誤。</段玉裁注>
<許慎釋>从手，咸聲。</許慎釋>
<段玉裁注>胡感切。古音在七部。鉉曰。今別作撼。非是。</段玉裁注>
</內容>

<說文字頭>搦</說文字頭>
<內容>
<許慎釋>按也。</許慎釋>
<段玉裁注>按者，抑也。《周禮》矢人。橈之以眡其鴻殺之稱。注曰：橈搦其榦。謂按下之令曲。則强弱見矣。元應書曰。搦猶捉也。此今義、非古義也。古義搦同橈。</段玉裁注>
<許慎釋>从手，弱聲。</許慎釋>
<段玉裁注>尼革切，《釋文》女角切。古音在五部。</段玉裁注>
</內容>

<說文字頭>掎</說文字頭>
<內容>
<許慎釋>偏引也。</許慎釋>
<段玉裁注>一本作偏引一足也。見李賢、司馬貞所引。此依《左傳》〔注〕增二字耳。《左傳》曰：譬如捕鹿。晉人角之。諸戎掎之。杜注云：掎之、掎其足也。《國語》「掎止晏萊。韋云：從後曰掎。〈子虛賦〉腳麟。司馬彪云：腳，掎也。《詩》「伐木掎矣。傳曰。伐木者掎其顚。</段玉裁注>
<許慎釋>从手，奇聲。</許慎釋>
<段玉裁注>居綺切，古音在十七部。</段玉裁注>
</內容>

<說文字頭>揮</說文字頭>
<內容>
<許慎釋>奮也。</許慎釋>
<段玉裁注>按奞部奮下曰。翬也。翬下曰。大飛也。此云奮也。揮與翬義略同。元應引此下有謂奮訊振去之也七字。葢庾儼黙注語。</段玉裁注>
<許慎釋>从手，軍聲。</許慎釋>
<段玉裁注>許歸切，十三十五部。</段玉裁注>
</內容>

<說文字頭>摩</說文字頭>
<內容>
<許慎釋>揅也。</許慎釋>
<段玉裁注>揅各本作硏。今正。此以揅與摩互訓。石部硏之訓䃺也。手部揅之訓摩也。義各有屬。無容淆之。摩揅之功、精於䃺硏。挼下曰。兩手相切摩也。學記曰。相觀而善之謂摩。凡《毛詩》、《爾雅》如琢如摩、《周禮》刮摩字多从手。俗从石作磨。不可通。</段玉裁注>
<許慎釋>从手，麻聲。</許慎釋>
<段玉裁注>莫鄱切，十七部。</段玉裁注>
</內容>

<說文字頭>揅</說文字頭>
<內容>
<許慎釋>摩也。从手，硏聲。</許慎釋>
<段玉裁注>宋本<pb n="612-2"/>奪此字。今依小徐、《集韵》、《類篇》補。易。極深硏幾。蜀才作揅。禦堅切，十四部。</段玉裁注>
</內容>

<說文字頭>𢱧</說文字頭>
<內容>
<許慎釋>反手擊也。</許慎釋>
<段玉裁注>《左傳》曰：宋萬遇仇牧于門。𢱧而殺之。《玉篇》所引如是。今《左傳》作批。俗字也。</段玉裁注>
<許慎釋>从手，？聲。</許慎釋>
<段玉裁注>匹齊切。十五部。俗作批。</段玉裁注>
</內容>

<說文字頭>攪</說文字頭>
<內容>
<許慎釋>亂也。</許慎釋>
<段玉裁注>《毛傳》同。</段玉裁注>
<許慎釋>从手，覺聲。</許慎釋>
<段玉裁注>古巧切，古音在三部。</段玉裁注>
<許慎釋>《詩》曰：衹攪我心。</許慎釋>
<段玉裁注>〈小雅．何人斯〉文。衹各本譌作祇。誤。我行其野傳曰。衹，適也。唐人凡此訓必从衣氏。</段玉裁注>
</內容>

<說文字頭>搑</說文字頭>
<內容>
<許慎釋>推擣也。</許慎釋>
<段玉裁注>《漢書》「而僕又茸以室。師古曰。茸音人勇反。推也。謂推致室之中也。如顔說、則茸者搑之叚借字。</段玉裁注>
<許慎釋>从手，茸聲。</許慎釋>
<段玉裁注>而隴切，九部。</段玉裁注>
</內容>

<說文字頭>撞</說文字頭>
<內容>
<許慎釋>卂擣也。</許慎釋>
<段玉裁注>卂者，疾也。</段玉裁注>
<許慎釋>从手，童聲。</許慎釋>
<段玉裁注>宅江切，九部。</段玉裁注>
</內容>

<說文字頭>㧢</說文字頭>
<內容>
<許慎釋>就也。</許慎釋>
<段玉裁注>㧢與因音義同。今則因行而㧢廢矣。</段玉裁注>
<許慎釋>从手，因聲。</許慎釋>
<段玉裁注>於眞切，十二部。</段玉裁注>
</內容>

<說文字頭>扔</說文字頭>
<內容>
<許慎釋>㧢也。</許慎釋>
<段玉裁注>㧢各本作因。今正。扔與仍音義同老子曰。爲之而莫之應。則攘臂而扔之。</段玉裁注>
<許慎釋>从手，乃聲。</許慎釋>
<段玉裁注>如乘切，六部。</段玉裁注>
</內容>

<說文字頭>括</說文字頭>
<內容>
<許慎釋>絜也。</許慎釋>
<段玉裁注>絜者，麻一耑也。引申爲絜束之絜。凡物圍度之曰絜。賈子度長絜大是也。束之亦曰絜。凡經言？髮者，皆謂束髮也。髟部曰。䯺者，絜髮也。<pb n="612-3"/>然則束髮曰䯺。？爲凡物緫會之偁。《毛詩傳》曰：？，至也。其引申之義也。易？囊、借爲𠯑字也。</段玉裁注>
<許慎釋>从手，𠯑聲。</許慎釋>
<段玉裁注>古？切，十五部。</段玉裁注>
</內容>

<說文字頭>抲</說文字頭>
<內容>
<許慎釋>抲。</許慎釋>
<段玉裁注>此複舉字之未刪（⿰刂）者。</段玉裁注>
<許慎釋>撝也。从手，可聲。</許慎釋>
<段玉裁注>虎何切，十七部。</段玉裁注>
<許慎釋>〈周書〉曰：盡執抲。</許慎釋>
<段玉裁注>小徐本抲下有獻字。葢誤衍。酒誥文。今《尙書》抲作拘。字之誤也。此如許所言苛之字止句也、《後漢書》〈郡國志〉菏水譌爲苟水正同。〈周書〉當盡執爲逗。下云抲以歸於周。謂指撝以歸於周也。</段玉裁注>
</內容>

<說文字頭>擘</說文字頭>
<內容>
<許慎釋>撝也。</許慎釋>
<段玉裁注>《禮記》：燔黍捭豚。《釋文》云：捭？麥反。注作擗。又作擘。皆同。按卑聲辟聲皆在十六部。故記作捭。注作擘。今注亦作捭矣。擘豚、謂手裂豚肉也。又《周禮》瓬人注曰：薜讀如藥黃檗之檗。破裂也。按薜乃擘之叚借。〈西京賦〉云：剖析豪釐。擘肌分理。李善引《周禮》〔注〕作擘。豈其所據與今不同歟。內則曰。塗皆乾擘之。〈喪大記〉。絞一幅不辟。內則。麕爲辟雞。皆假辟爲擘也。若《孟子》以仲子爲巨擘。巨擘、謂手大指也。凡大指主開。餘四指主合。故謂之巨擘。</段玉裁注>
<許慎釋>从手，辟聲。</許慎釋>
<段玉裁注>博戹切。十六部。今俗語謂裂之曰擘開。其字如此。</段玉裁注>
</內容>

<說文字頭>撝</說文字頭>
<內容>
<許慎釋>裂也。</許慎釋>
<段玉裁注>易。撝謙。馬曰。撝猶離也。按撝謙者，溥散其謙。無所往<pb n="613"/>而不用謙。裂義之引申也。《曲禮》：爲國君削瓜者華之。注曰：華、中裂之也。華音如花。撝古音如呵。故知華卽撝之叚借也。</段玉裁注>
<許慎釋>从手，爲聲。</許慎釋>
<段玉裁注>許歸切，按歸必是規字之誤。此字必在五支。不得入八微也。古音在十七部。</段玉裁注>
<許慎釋>一曰手指撝也。</許慎釋>
<段玉裁注>敘曰。比類合誼。以見指撝。易撝謙注曰：指撝皆謙。凡指撝當作此字。</段玉裁注>
</內容>

<說文字頭>捇</說文字頭>
<內容>
<許慎釋>裂也。</許慎釋>
<段玉裁注>《周禮》有赤犮氏。注云：赤犮猶捇拔也。捇拔、葢漢時有此語。</段玉裁注>
<許慎釋>从手，赤聲。</許慎釋>
<段玉裁注>呼麥切，《釋文》采昔反。古音在五部。</段玉裁注>
</內容>

<說文字頭>扐</說文字頭>
<內容>
<許慎釋>易？再扐而後卦。</許慎釋>
<段玉裁注>易繫辭傳文也。卦今易作掛。《釋文》云：京作卦。云再扐而後布卦。葢許同京也。大衍之數五十。其用四十有九。分而爲二以象兩。掛一以象三。揲之以四以象四時。歸奇於扐以象閏。五歲再閏。故再扐而後掛。虞翻曰。奇、所掛一策。扐、所揲之餘。不一則二。不三則四。取奇以歸扐。扐幷合掛左手之小指。爲一扐、則似閏月定四時成歲。故歸奇於扐以象閏者也。巳一扐、復分掛如初揲之。歸奇於初扐。幷掛左手次小指閒。爲再扐、則再閏也。又分扐揲之如初。而掛左手苐三指閒。成一變、則布卦之一爻。謂巳二扐、又加一爲三。幷重合前<pb n="613-1"/>二扐爲五歲。故五歲再閏。再扐而後掛。據虞則字作掛者，謂再爲分二掛一。或作卦者，謂於此起卦爻。皆可通也。凡數之餘曰扐。〈王制〉「祭用數之仂。喪用三年之仂。鄭皆以爲數之什一。仂、扐葢同字。〈考工記〉云：以其圍之阞捎其藪。假阞爲之。鄭以爲三分之一。然則權度多少中其節謂之扐。無定數也。</段玉裁注>
<許慎釋>从手，力聲。</許慎釋>
<段玉裁注>盧則切，一部。</段玉裁注>
</內容>

<說文字頭>技</說文字頭>
<內容>
<許慎釋>巧也。</許慎釋>
<段玉裁注>工部曰。巧者，技也。二篆爲轉注：古多叚伎爲技能字。〈人部〉曰：伎，與也。</段玉裁注>
<許慎釋>从手，支聲。</許慎釋>
<段玉裁注>渠綺切，十六部。</段玉裁注>
</內容>

<說文字頭>摹</說文字頭>
<內容>
<許慎釋>規也。</許慎釋>
<段玉裁注>規者，有法度也。以注度度之亦曰規。《廣韵》曰：。摹者，以手摹也。〈楊雄傳〉「參摹而四分之。三摹九据。或手在旁作摸。今人謂之摸𢱢。讀入聲。實一字。摹與模義略同。《韵會》此下有謂所規倣也五字。葢庾儼黙注語之存者。倣當作放。</段玉裁注>
<許慎釋>从手，𦱤聲。</許慎釋>
<段玉裁注>莫胡切，五部。</段玉裁注>
</內容>

<說文字頭>拙</說文字頭>
<內容>
<許慎釋>不巧也。</許慎釋>
<段玉裁注>不能爲技巧也。</段玉裁注>
<許慎釋>从手，出聲。</許慎釋>
<段玉裁注>職說切，十五部。</段玉裁注>
</內容>

<說文字頭>㧺</說文字頭>
<內容>
<許慎釋>縫指㧺也。</許慎釋>
<段玉裁注>縫指㧺者，謂以鍼紩衣之人恐鍼之栔其指。用韋爲箍韜於指以藉之也。㧺之言重沓也。射韝亦謂之臂㧺。</段玉裁注>
<許慎釋>从手，沓聲，讀若眔。</許慎釋>
<段玉裁注>徒合切，八部。</段玉裁注>
<許慎釋>一曰韋韜。</許慎釋>
<段玉裁注>謂如射韝韜於臂者。</段玉裁注>
</內容>

<說文字頭>摶</說文字頭>
<內容>
<許慎釋>㠯手圜之也。</許慎釋>
<段玉裁注>各本作圜也。語不完。今依《韵會》所據補。以手圜之者，此篆之本義。如《禮經》云摶黍、《曲禮》云摶飯是也。因而凡物之圜者曰摶。如〈考工記〉摶以行石、摶身而鴻、相笴欲生而摶是也。俗字作團。古亦借爲專壹字。《左傳》云若琴瑟之摶壹、秦瑯邪臺刻石曰摶心揖志是也。專壹、許女部作嫥壹。</段玉裁注>
<許慎釋>从手，專聲。</許慎釋>
<段玉裁注>度官切，十四部。</段玉裁注>
</內容>

<說文字頭>㨡</說文字頭>
<內容>
<許慎釋>手推之也。从手，圂聲。</許慎釋>
<段玉裁注>戶骨切，十三十五部。</段玉裁注>
</內容>

<說文字頭>捄</說文字頭>
<內容>
<許慎釋>盛土於梩中也。</許慎釋>
<段玉裁注>〈木部〉曰。㭒者，徙土輂也。或作梩。〈大雅〉：捄之陑陑。〔傳〕曰：捄，虆也。陑陑，眔也。箋云：築牆者捊聚壤土。盛之以虆而投諸版中。《孟子》虆梩竝言。趙曰。虆梩、籠臿之屬。可以取土者也。許說專爲釋〈大雅〉而言。</段玉裁注>
<許慎釋>从手，求聲。</許慎釋>
<段玉裁注>舉朱切，古音在三部。</段玉裁注>
<許慎釋>一曰捊也。</許慎釋>
<段玉裁注>各本作擾。今依《韵會》本正。捊者，引埾也。於前義相近。捊之乃後盛之。</段玉裁注>
<許慎釋>《詩》曰：捄之陑陑。</許慎釋>
<段玉裁注>〈大雅〉緜文。陑音而。亦作？、各本作陾。誤。今依《玉篇》。</段玉裁注>
</內容>

<說文字頭>拮</說文字頭>
<內容>
<許慎釋>口手共有所作也。</許慎釋>
<段玉裁注>〈豳風〉「予手拮据。傳曰。拮据、撠挶也。手病口病故能免於大鳥之難。《韓詩》曰：口足爲事曰拮<pb n="613-3"/>据。韓之足、卽毛之手也。許葢合毛韓爲此訓。</段玉裁注>
<許慎釋>从手，吉聲。</許慎釋>
<段玉裁注>古㞕切，十二部。</段玉裁注>
<許慎釋>《詩》曰：予手拮据。</許慎釋>
<段玉裁注>鴟鴞文。</段玉裁注>
</內容>

<說文字頭>搰</說文字頭>
<內容>
<許慎釋>掘也。</許慎釋>
<段玉裁注>〈吳語〉「夫諺曰。狐埋之而狐搰之。是以無成功。韋注：搰，發也。《玉篇》云：《左傳》搰褚師定子之墓。本亦作掘。</段玉裁注>
<許慎釋>从手，骨聲。</許慎釋>
<段玉裁注>戶骨切，十五部。</段玉裁注>
</內容>

<說文字頭>掘</說文字頭>
<內容>
<許慎釋>搰也。</許慎釋>
<段玉裁注>二篆㬪韵轉注：按凡字書、韵書謂掘亦作闕者，似是而非也。《左傳》「闕地及泉。闕地下冰而牀焉。《國語》「闕爲深溝。通於商魯之閒。韋云：闕，穿也。凡云闕者，皆謂空之。與掘義別。</段玉裁注>
<許慎釋>从手，？聲。</許慎釋>
<段玉裁注>衢勿切，十五部。</段玉裁注>
</內容>

<說文字頭>掩</說文字頭>
<內容>
<許慎釋>斂也小上曰掩</許慎釋>
<段玉裁注>釋器。圜弇上謂之鼒。弇上當作掩上。</段玉裁注>
<許慎釋>从手，奄聲。</許慎釋>
<段玉裁注>衣檢切，八部。</段玉裁注>
</內容>

<說文字頭>摡</說文字頭>
<內容>
<許慎釋>滌也。</許慎釋>
<段玉裁注>滌者，洒也。洒先禮切。《詩》「摡之釡鬵。傳曰。摡，滌也。今本作溉者，非。凡《周禮》、《禮經》摡字本皆从手。《釋文》不誤。而俗本多譌。</段玉裁注>
<許慎釋>从手，既聲。</許慎釋>
<段玉裁注>古代切，古音在十五部。</段玉裁注>
<許慎釋>《詩》曰：摡之釡鬵。</許慎釋>
<段玉裁注>匪風文。</段玉裁注>
</內容>

<說文字頭>揟</說文字頭>
<內容>
<許慎釋>取水沮也。</許慎釋>
<段玉裁注>沮《玉篇》、《廣韵》作具非也。取水之具或以木、或以瓦缶。則製字不當从手矣。沮今之渣字。《集韵》九麻曰。？，滓也。亦作渣。取水渣者，必浚之漉之。如釃酒然。然<pb n="614"/>則揟與〈水部〉之湑音義皆同。今所謂濾水也。《周禮》謂伺捕盜賊爲胥、亦此意。淺人不得其解。遂改沮爲具。非製字之意。</段玉裁注>
<許慎釋>从手，胥聲。</許慎釋>
<段玉裁注>相居切，五部。</段玉裁注>
<許慎釋>武威有揟次縣（⿰県系）。</許慎釋>
<段玉裁注>見漢〈地理志〉、〈郡國志〉「孟康曰。揟子如反。次音咨。</段玉裁注>
</內容>

<說文字頭>播</說文字頭>
<內容>
<許慎釋>穜也。</許慎釋>
<段玉裁注>穜者，𡎐也。𡎐者，穜也。〈堯典〉曰。播時百榖。</段玉裁注>
<許慎釋>从手，番聲。</許慎釋>
<段玉裁注>補過切，十四十七部。</段玉裁注>
<許慎釋>一曰布也。</許慎釋>
<段玉裁注>《周禮》？朦注曰：播謂發揚其音。</段玉裁注>
</內容>

<說文字頭><img src="608A-01">𢿥</img></說文字頭>
<內容>
<許慎釋>古文播。</許慎釋>
<段玉裁注>九歌。？芳椒兮成堂。補注：？古播字。</段玉裁注>
</內容>

<說文字頭>挃</說文字頭>
<內容>
<許慎釋>穫禾聲也。</許慎釋>
<段玉裁注>〈周頌〉良耜曰。擭之挃挃。傳曰。挃挃、穫聲也。</段玉裁注>
<許慎釋>从手，至聲。</許慎釋>
<段玉裁注>陟栗切，十二部。</段玉裁注>
<許慎釋>《詩》曰：擭之挃挃。</許慎釋>
</內容>

<說文字頭>㨖</說文字頭>
<內容>
<許慎釋>刺也。</許慎釋>
<段玉裁注>刺者，直傷也。《方言》曰：㨖，到也。《廣雅》曰：㨖，至也。</段玉裁注>
<許慎釋>从手，致聲。</許慎釋>
<段玉裁注>陟利切，十五部。</段玉裁注>
<許慎釋>一曰刺之財至也。</許慎釋>
<段玉裁注>財今纔字。〈甘泉賦〉曰。洪臺崛其獨出兮。㨖北極之嶟嶟。</段玉裁注>
</內容>

<說文字頭>扤</說文字頭>
<內容>
<許慎釋>動也。</許慎釋>
<段玉裁注>《詩》正月。天之扤我。傳曰。扤，動也。〈考工記〉「是以大扤。</段玉裁注>
<許慎釋>从手，兀聲。</許慎釋>
<段玉裁注>五忽切，十五部。</段玉裁注>
</內容>

<說文字頭>抈</說文字頭>
<內容>
<許慎釋>㪿也。</許慎釋>
<段玉裁注>〈晉語〉「其爲本也固矣。故不可抈也。韋云：抈，動也。按依韋注、是謂此抈爲扤之叚借字也。其本義<pb n="614-1"/>則訓折。舊音云抈音月。又五？反。</段玉裁注>
<許慎釋>从手，月聲。</許慎釋>
<段玉裁注>魚厥切，十五部。</段玉裁注>
</內容>

<說文字頭>摎</說文字頭>
<內容>
<許慎釋>縛殺也。</許慎釋>
<段玉裁注>縳殺者，以束縛殺之也。凡縣（⿰県系）死者曰縊。亦曰雉經。凡以繩帛等物殺人者曰縛殺。亦曰摎。亦曰絞。《廣韵》曰：。摎者，絞縛殺也。多絞字爲長。今之絞罪、卽古所謂摎也。引申之、凡繩帛等物二股互交皆得曰摎、曰絞。亦曰糾。〈喪服〉曰。絞帶。又曰。殤之絰、不摎垂。注云：不絞其帶之垂者。《周禮》、襍記注皆云：環絰者一股纏而不糾。丩部曰。糾、三合繩也。〈檀弓〉作繆絰。繆卽摎之叚借。故注云繆讀爲不摎垂之摎也。〈喪服〉及〈檀弓〉注摎垂字、今本譌爲樛木之樛。遂不可通矣。惟《玉篇》不誤。</段玉裁注>
<許慎釋>从手，翏聲。</許慎釋>
<段玉裁注>居求切，亦力周切。三部。</段玉裁注>
</內容>

<說文字頭>撻</說文字頭>
<內容>
<許慎釋>鄕㱃酒罰不敬。撻其背。</許慎釋>
<段玉裁注>《周禮》閭胥。凡事掌其比。觵撻罰之事。故書或言觵撻之罰事。鄭云：觵撻者，失禮之罰。觵用酒。其爵以兕角爲之。撻，扑也。按鄭但云失禮。許必系之〈鄕飮〉酒者，禮莫大於此。惟此可登時行觵撻也。</段玉裁注>
<許慎釋>从手，𨔶聲。</許慎釋>
<段玉裁注>他𨔶切，十五部。</段玉裁注>
</內容>

<說文字頭><img src="608A-02">𨘈</img></說文字頭>
<內容>
<許慎釋>古文撻。</許慎釋>
<段玉裁注>从虍者，言有威也。</段玉裁注>
<許慎釋>〈周書〉曰：？㠯記之。</許慎釋>
<段玉裁注>周當作虞。此〈皋陶謨〉文。壁中古文作？也。</段玉裁注>
</內容>

<說文字頭>掕</說文字頭>
<內容>
<許慎釋>止馬也。</許慎釋>
<段玉裁注>掕馬、猶勒馬也。疑易拯馬壯、拯乃掕之叚借。</段玉裁注>
<許慎釋>从手，夌聲。</許慎釋>
<段玉裁注>里甑切，六部。</段玉裁注>
</內容>

<說文字頭>抨</說文字頭>
<內容>
<許慎釋>彈也。</許慎釋>
<段玉裁注>彈大徐誤作撣。今依小徐及元應正。彈者，開弓也。開弓者，弦必反於直。故凡有所糾正謂之彈。《廣雅》曰：彈，拼也。拼卽抨。布莖切。元應曰。抨彈、繩墨也。補耕切。又普耕切。江南音也。按孟康《漢書注》曰：引繩以抨彈。</段玉裁注>
<許慎釋>从手，平聲。</許慎釋>
<段玉裁注>普耕切，十一部。</段玉裁注>
</內容>

<說文字頭>捲</說文字頭>
<內容>
<許慎釋>气埶也。</許慎釋>
<段玉裁注>謂作气有勢也。此與拳音同而義異。〈小雅〉巧言。無拳無勇。《毛傳》曰：拳，力也。〈齊語〉：桓公問曰。於子之鄕。有拳勇股肱之力秀出於衆者。韋云：大勇爲拳。此皆叚拳爲捲。葢與古本字異。〈齊風〉箋云：㩲、勇壯也。㩲者，捲之異體。</段玉裁注>
<許慎釋>从手，卷聲。</許慎釋>
<段玉裁注>巨貟切。十四部。按《五經文字》本部權字下曰。从手作㩲者，古拳握字。从手之㩲、字書韵書皆不錄。惟盧令《鄭箋》云：鬈讀當爲㩲。㩲、勇壯也。又〈吳都賦〉：覽將帥之㩲勇。李注云：《毛詩》無拳無勇。㩲與拳同。此㒳處字、今雖譌作權。从木。然可知其必《五經文字》所謂从手之字也。是可以知字書、韵書遺屚之古字甚多。莫之能補。古書之譌繆亦甚多。莫之諟正也。</段玉裁注>
<許慎釋>《國語》曰：有捲勇。</許慎釋>
<段玉裁注>〈齊語〉文。《廣韵》引《說文》、有上<pb n="614-3"/>有子字。</段玉裁注>
<許慎釋>一曰捲收也。</許慎釋>
<段玉裁注>此別一義。卽今人所用舒卷字也。《論語》「卷而懷之。叚卷字爲之。《廣韵》書弮字亦當作捲。此義音居轉切。</段玉裁注>
</內容>

<說文字頭>扱</說文字頭>
<內容>
<許慎釋>收也。</許慎釋>
<段玉裁注>收者，捕也。《曲禮》：以箕自鄕而扱之。此扱之本義也。《儀禮》注云：扱柶。此插之叚借字也。</段玉裁注>
<許慎釋>从手，及聲。</許慎釋>
<段玉裁注>楚洽切，七部。</段玉裁注>
</內容>

<說文字頭>摷</說文字頭>
<內容>
<許慎釋>拘擊也。</許慎釋>
<段玉裁注>拘止而擊之也。《集韵》、《類篇》作擊也。拘也。非是。又謂此卽鈔之別體。亦非許意也。以下十七篆皆言擊、而冣後釋擊曰扑也。許書文法往往如是。</段玉裁注>
<許慎釋>从手，巢聲。</許慎釋>
<段玉裁注>子小切。《廣韵》作𦾱。楚交切。二部。《漢書》「命摷絕而不長。叚摷爲剿也。</段玉裁注>
</內容>

<說文字頭>挨</說文字頭>
<內容>
<許慎釋>擊背也。</許慎釋>
<段玉裁注>《列子》「攩㧙挨抌。張注曰：烏駭反。推也。</段玉裁注>
<許慎釋>从手，矣聲。</許慎釋>
<段玉裁注>於駭切。一部。今俗音平聲。</段玉裁注>
</內容>

<說文字頭>撲</說文字頭>
<內容>
<許慎釋>挨也。</許慎釋>
<段玉裁注>撲與扑㯷、義皆別。今人溷之。《廣韵》一屋云：拂箸。今義也。</段玉裁注>
<許慎釋>从手，？聲。</許慎釋>
<段玉裁注>蒲角切，《廣韵》普木切。一部。</段玉裁注>
</內容>

<說文字頭>𢶡</說文字頭>
<內容>
<許慎釋>旁擊也。</許慎釋>
<段玉裁注>《公羊傳》曰：公怒。以斗摮而殺之。注：摮猶？也。𢶡謂旁擊頭項。《莊子》「撽以馬捶。</段玉裁注>
<許慎釋>从手，敫聲。</許慎釋>
<段玉裁注>苦弔切。二部。小徐本手在左旁。</段玉裁注>
</內容>

<說文字頭>扚</說文字頭>
<內容>
<許慎釋>疾擊也。</許慎釋>
<段玉裁注>疾速擊之也。《史記》〈天官書〉扚雲。《索隱》曰：劉氏音時酌反。《說文》音丁了反。許愼注《淮南》云：扚，引也。按扚雲从手。今本譌从木。</段玉裁注>
<許慎釋>从手，勺聲。</許慎釋>
<段玉裁注>都了切，二部。</段玉裁注>
</內容>

<說文字頭>抶</說文字頭>
<內容>
<許慎釋>笞擊也。</許慎釋>
<段玉裁注>笞所以擊也。抶之見《左傳》者多矣。</段玉裁注>
<許慎釋>从手，失聲。</許慎釋>
<段玉裁注>敕栗切，十二部。</段玉裁注>
</內容>

<說文字頭>扺</說文字頭>
<內容>
<許慎釋>側擊也。</許慎釋>
<段玉裁注>《戰國策》「扺掌而談。〈東京賦〉「扺璧於谷。解嘲。介涇陽。扺穰矦。按扺字今多譌作抵。其音義皆殊。國策。夏無且以藥囊提荆軻。《史記》「薄太后以冒絮提文帝。提皆扺之叚借字也。</段玉裁注>
<許慎釋>从手，氏聲。</許慎釋>
<段玉裁注>諸氏切。十六部。與抵在十五部不同。</段玉裁注>
</內容>

<說文字頭>抰</說文字頭>
<內容>
<許慎釋>㠯車鞅擊也。</許慎釋>
<段玉裁注>鞅者，馬頸靼也。鞅抰㬪韵。</段玉裁注>
<許慎釋>从手，央聲。</許慎釋>
<段玉裁注>於兩切，十部。</段玉裁注>
</內容>

<說文字頭>㨐</說文字頭>
<內容>
<許慎釋>衣上擊也。</許慎釋>
<段玉裁注>擊《集韵》、《類篇》皆作攴。攴者，小擊也。</段玉裁注>
<許慎釋>从手，𠈃聲。</許慎釋>
<段玉裁注>方口切。三部。方字類隔。當作彼。</段玉裁注>
</內容>

<說文字頭>捭</說文字頭>
<內容>
<許慎釋>㒳手擊也。</許慎釋>
<段玉裁注>謂左右㒳手橫開旁擊也。引申之爲鬼谷子之捭？。捭之者，開也。？之者，閉也。《禮記》：燔黍捭豚。叚捭爲擘字。</段玉裁注>
<許慎釋>从手，卑聲。</許慎釋>
<段玉裁注>北買切，十六部。</段玉裁注>
</內容>

<說文字頭>捶</說文字頭>
<內容>
<許慎釋>㠯杖擊也。</許慎釋>
<段玉裁注>內則注曰：捶、擣之也。引申之、杖得名捶。猶小擊之曰扑、因而擊之之物得曰扑也。擊馬者曰箠。</段玉裁注>
<許慎釋>从手，垂聲。</許慎釋>
<段玉裁注>之壘切，壘當作垒。十六部。</段玉裁注>
</內容>

<說文字頭>搉</說文字頭>
<內容>
<許慎釋>㪣擊也。</許慎釋>
<段玉裁注>㪣、横<pb n="615-1"/>撾也。撾卽？之？變。㩁與㪣㬪韵。又雙聲也。《廣雅》曰：揚搉、都凡也。別一義。</段玉裁注>
<許慎釋>从手，隺聲。</許慎釋>
<段玉裁注>苦角切，二部。</段玉裁注>
</內容>

<說文字頭>摬</說文字頭>
<內容>
<許慎釋>中擊也。</許慎釋>
<段玉裁注>擊之而中也。中《玉篇》作傷。</段玉裁注>
<許慎釋>从手，竟聲。</許慎釋>
<段玉裁注>一敬切。古音在十部。倚兩切。</段玉裁注>
</內容>

<說文字頭>拂</說文字頭>
<內容>
<許慎釋>過擊也。</許慎釋>
<段玉裁注>徐鍇曰。擊而過之也。刀部曰。刜，擊也。與拂義同。</段玉裁注>
<許慎釋>从手，弗聲。</許慎釋>
<段玉裁注>敷勿切，十五部。</段玉裁注>
</內容>

<說文字頭>摼</說文字頭>
<內容>
<許慎釋>擣頭也。</許慎釋>
<段玉裁注>《廣韵》曰：。撞也。</段玉裁注>
<許慎釋>从手，堅聲。讀若《論語》鏗尒舍琴而作。</許慎釋>
<段玉裁注>讀若二字衍文也。尒大徐作爾。琴大徐作瑟。今皆正。舊抄繫傳本作琴。《論語》先進篇《釋文》曰：鏗苦耕反。投琴聲。是則陸氏《論語》本作舍琴而作。下文、云本今作瑟者，後人所增語。《廣韵》曰：。㧶、琴聲。口莖切，《玉篇》曰：㧶口耕切。琴聲。引《論語》㧶爾舍琴而作。㧶葢摼之異體。大徐摼口莖切。按堅聲古音在十二部。</段玉裁注>
</內容>

<說文字頭>抌</說文字頭>
<內容>
<許慎釋>？擊也。</許慎釋>
<段玉裁注>深淺字許作？。抌深㬪韵字。刺客列傳。左手把其袖。右手揕其匈。揕卽抌字。徐廣曰。一作抗。按抗乃抌之譌耳。</段玉裁注>
<許慎釋>从手，冘聲。</許慎釋>
<段玉裁注>竹甚切，七部。</段玉裁注>
<許慎釋>讀若告言不正曰抌。</許慎釋>
<段玉裁注>宋本無告字。曰抌之抌、未知何字之誤。</段玉裁注>
</內容>

<說文字頭>㩓</說文字頭>
<內容>
<許慎釋>傷擊也。</許慎釋>
<段玉裁注>傷擊者，擊之而傷也。故其字从手毁。</段玉裁注>
<許慎釋>从手毁。毁亦聲。</許慎釋>
<段玉裁注>小徐無毁亦字。許委切，十五部。</段玉裁注>
</內容>

<說文字頭>擊</說文字頭>
<內容>
<許慎釋>攴也。</許慎釋>
<段玉裁注>攴下曰。小擊也。二篆爲轉注：攴訓小擊。擊則兼大小言之。而但云攴也者，於攴下見析言之理。於擊下見渾言之理。互相足也。攴之？變爲扑。手卽又也。又下曰手也。因之鞭箠等物皆謂之扑。此經典扑字之義也。〈咎繇謨〉古文戛擊、《今文尙書》擊爲隔。同音叚借。</段玉裁注>
<許慎釋>从手，毄聲。</許慎釋>
<段玉裁注>古歷切，十六部。</段玉裁注>
</內容>

<說文字頭>扞</說文字頭>
<內容>
<許慎釋>忮也。</許慎釋>
<段玉裁注>忮當作枝。枝持字古書用枝、亦用支。許之字例則當作榰。許之榰柱、他書之搘拄也。攴部？下云：止也。扞義當略同。忮訓很、非其義。〈周南〉干城傳曰。干，扞也。《左傳》亦以扞城其民釋干城。孫炎以自蔽扞釋《爾雅》扞字。許盾下云：所以扞身蔽目。然則扞字之訓可定矣。《廣韵》扞下曰。以手扞。又衞也。《玉篇》亦曰。扞，衞也。字亦作捍。〈祭法〉「能禦大災。能捍大患。則祀之。魯語作扞。</段玉裁注>
<許慎釋>从手，干聲。</許慎釋>
<段玉裁注>矦旰切，十四部。</段玉裁注>
</內容>

<說文字頭>抗</說文字頭>
<內容>
<許慎釋>扞也。</許慎釋>
<段玉裁注>〈既夕禮〉注曰：抗，禦也。《左傳》曰：以亢其讎。注云：亢猶當也。亢爲抗之叚借字。《周禮》「綱惡馬。注云：綱讀爲以亢其讎之亢。書亦或爲亢。亢，禦也。禁也。綱亦亢之、叚借字也。引申之義爲高抗。既夕注曰：抗，舉也。</段玉裁注>
<許慎釋>从手，亢聲。</許慎釋>
<段玉裁注>苦浪切，十部。</段玉裁注>
</內容>

<說文字頭>杭</說文字頭>
<內容>
<許慎釋>抗或从木。</許慎釋>
<段玉裁注>若〈既夕禮〉抗木横三縮二、其字固可从木矣。今人用此字讀胡郎切。乃𣃚之譌變。地名餘杭者，乃秦政舟渡處也。</段玉裁注>
</內容>

<說文字頭>捕</說文字頭>
<內容>
<許慎釋>取也。</許慎釋>
<段玉裁注>此與搏義別。</段玉裁注>
<許慎釋>从手，甫聲。</許慎釋>
<段玉裁注>薄故切，五部。</段玉裁注>
</內容>

<說文字頭>簎</說文字頭>
<內容>
<許慎釋>刺也。</許慎釋>
<段玉裁注>刺者，直傷也。《周禮》鼈人。以時簎魚鼈龜蜃。鄭司農云：簎謂以杈刺泥中搏取之。魯語。里革曰。鳥獸孕。水蟲成。獸虞於是乎禁罝羅。矠魚鼈以爲夏槁。韋云：矠、𢳇也。𢳇刺魚鼈。按矠本矛屬。此叚借矠爲簎也。許所據《國語》作簎。與《周禮》同。</段玉裁注>
<許慎釋>从手，籍省聲。</許慎釋>
<段玉裁注>士革反。按《周禮音義》劉倉伯反。徐倉格反。沈槍昔反。李賢馬融傳注七亦反。古音在五部。</段玉裁注>
<許慎釋>《春秋國語》曰：簎魚鼈。</許慎釋>
</內容>

<說文字頭>撚</說文字頭>
<內容>
<許慎釋>？也。</許慎釋>
<段玉裁注>執者，捕罪人也。引申爲凡持取之偁。《廣韵》曰：。撚者，以手撚物也。</段玉裁注>
<許慎釋>从手，然聲。</許慎釋>
<段玉裁注>乃殄切，十四部。</段玉裁注>
<許慎釋>一曰厹也。</許慎釋>
<段玉裁注>蹂者，獸足蹂地也。</段玉裁注>
</內容>

<說文字頭>挂</說文字頭>
<內容>
<許慎釋>畫也。</許慎釋>
<段玉裁注>畫葉本作宣。李文仲字鑑亦作宣。《六書故》云唐本作縣（⿰県系）。《玉篇》亦作懸也。〈特牲〉禮曰。實于左袂。挂于季指。卒角。鄭云：挂袪以小指者，便卒角也。易毄辭傳。分而爲二以<pb n="616"/>象㒳。掛一以象三。孔疏曰。掛其一於冣小指閒。皆有縣（⿰県系）義合。古本多作畫者。此等皆有分別畫出之意。陸德明云：掛，別也。後人乃云懸挂。俗製掛字耳。許訓畫者，古義㬪韵爲訓。唐本訓縣（⿰県系）、非古也。禮注云：古文掛作卦。</段玉裁注>
<許慎釋>从手，圭聲。</許慎釋>
<段玉裁注>古賣切，十六部。</段玉裁注>
</內容>

<說文字頭>拕</說文字頭>
<內容>
<許慎釋>曳也。</許慎釋>
<段玉裁注>申部曰。束縛捽抴爲臾。又曰。曳者，臾曳也。然則曳之義略同抴。一說曳本作抴。後人避諱改之。南越傳。拕舟而入水。《論語》「加朝服扡紳。易。終朝三褫之。鄭本作拕。叚拕爲褫也。高誘注《淮南》遇盜拕其衣云：拕，奪也。</段玉裁注>
<許慎釋>从手，它聲。</許慎釋>
<段玉裁注>託何切。十七部。《廣韵》又徒可切。</段玉裁注>
</內容>

<說文字頭>捈</說文字頭>
<內容>
<許慎釋>臥引也。</許慎釋>
<段玉裁注>臥引謂横而引之也。《廣雅》曰：捈，舒也。</段玉裁注>
<許慎釋>从手，余聲。</許慎釋>
<段玉裁注>同都切，五部。</段玉裁注>
</內容>

<說文字頭>抴</說文字頭>
<內容>
<許慎釋>捈也。</許慎釋>
<段玉裁注>？下曰。抴也。臾下曰。束縛捽抴也。抴與曳音義皆同。〈檀弓〉：負手曳杖。《釋文》「曳作抴。俗刻誤从木。非也。九歌。桂擢兮蘭抴。王逸曰。擢，楫也。抴、船旁板也。按《毛詩傳》云：楫所以擢舟也。故因謂楫爲擢。擢者，引也。船旁板曳於水中。故因謂之抴。俗字作櫂、作枻。皆非是也。</段玉裁注>
<許慎釋>从手，世聲。</許慎釋>
<段玉裁注>余制切。十五部。俗作拽。</段玉裁注>
</內容>

<說文字頭>揙</說文字頭>
<內容>
<許慎釋>搏也。从手，扁聲。</許慎釋>
<段玉裁注>婢沔切，古音在十二部。</段玉裁注>
</內容>

<說文字頭>撅</說文字頭>
<內容>
<許慎釋>㠯手有所杷也。</許慎釋>
<段玉裁注>以各本誤从。杷各本誤把。今正。杷本訓收麥器。引申之用手捊聚亦曰杷。通俗文曰。手杷曰掊。手把曰攫。此杷與把之別也。內則。不涉不撅。撅、揭衣也。撅之義與掘不同。韵書淆之。非也。</段玉裁注>
<許慎釋>从手，厥聲。</許慎釋>
<段玉裁注>居月切，十五部。</段玉裁注>
</內容>

<說文字頭>攎</說文字頭>
<內容>
<許慎釋>拏持也。</許慎釋>
<段玉裁注>拏各本作挐。誤。《廣韵》攎下云：攎、斂。</段玉裁注>
<許慎釋>从手，盧聲。</許慎釋>
<段玉裁注>洛乎切，五部。</段玉裁注>
</內容>

<說文字頭>拏</說文字頭>
<內容>
<許慎釋>持也。从手，奴聲。</許慎釋>
<段玉裁注>各本篆作挐。解作如聲。此與前文訓牽引之挐互譌也。今正。煩挐、紛挐字當从如。女居切。拏攫字當从奴。女加切。古音同在五部而形異。猶糸部有絮䋈二篆也。</段玉裁注>
<許慎釋>一曰誣也。</許慎釋>
<段玉裁注>《方言》曰：㘓哰、謰謱，拏也。郭注：言譇拏也。女加反。又曰。拏、楊州會稽之語也。或謂之惹。或謂之䛳。許言部曰。譇拏、羞窮也。《方言》及言部字皆从奴。亦可證篆體作挐之繆。</段玉裁注>
</內容>

<說文字頭>搵</說文字頭>
<內容>
<許慎釋>𣳚也。</許慎釋>
<段玉裁注>𣳚者，湛也。謂湛浸於中也。《集韵》引《字林》搵抐、𣳚也。抐奴困切。</段玉裁注>
<許慎釋>从手，𥁕聲。</許慎釋>
<段玉裁注>烏困切。十三部。又烏𣳚切。</段玉裁注>
</內容>

<說文字頭>搒</說文字頭>
<內容>
<許慎釋>掩也。</許慎釋>
<段玉裁注>《廣韵》曰：。笞打。今義也。</段玉裁注>
<許慎釋>从手，旁聲。</許慎釋>
<段玉裁注>北孟切，古音在十部。</段玉裁注>
</內容>

<說文字頭>挌</說文字頭>
<內容>
<許慎釋>擊也。</許慎釋>
<段玉裁注>凡今用格鬥字當作此。後漢陳寵傳。𣃔獄者急於篣挌酷烈之痛。注引此《說文》「《周禮》〔注〕曰：若今時無故入人室宅廬舍、上人車船、牽引人欲犯法者。其時格殺之。無罪。《公羊》定四年注曰：挾弓者，懷格意也。莊卅一年注：古者，方伯征伐不道。諸矦交格而戰者。誅絕其國。此等格字皆當从手。</段玉裁注>
<許慎釋>从手，各聲。</許慎釋>
<段玉裁注>古覈切，古音在五部。</段玉裁注>
</內容>

<說文字頭>拲</說文字頭>
<內容>
<許慎釋>㒳手共同械也。</許慎釋>
<段玉裁注>《周禮》掌囚。上罪梏拲而桎。鄭司農云：拲者，㒳手共一木也。</段玉裁注>
<許慎釋>从手，共聲。</許慎釋>
<段玉裁注>此舉形聲包會意。居竦切，九部。</段玉裁注>
<許慎釋>《周禮》曰：上辠梏拲而桎。</許慎釋>
</內容>

<說文字頭>㭟</說文字頭>
<內容>
<許慎釋>拲或作木。</許慎釋>
<段玉裁注>猶桎梏字。</段玉裁注>
</內容>

<說文字頭>掫</說文字頭>
<內容>
<許慎釋>夜戒守有所擊也。</許慎釋>
<段玉裁注>一本無守字。有所擊、謂𡔷類也。襄廿五年《左傳》「陪臣干掫有淫者。杜云：干掫、行夜也。昭廿年傳。賓將掫。杜云：掫、行夜也。《周禮》鎛師、當固皆云：夜三？。杜子春云：謂擊𡔷行夜戒守也。《春秋傳》所謂賓將趣。趣與？音相近。許不云擊𡔷、而云有所擊者，凡有聲可警覺者皆是。若？、亦行夜所擊者也。</段玉裁注>
<許慎釋>从手，取聲。</許慎釋>
<段玉裁注>子矦切，四部。</段玉裁注>
<許慎釋>《春秋傳》曰：賓將掫。</許慎釋>
</內容>

<說文字頭>捐</說文字頭>
<內容>
<許慎釋>棄也。</許慎釋>
<段玉裁注>𠦒部曰。棄，捐也。二篆爲轉注：</段玉裁注>
<許慎釋>从手，肙聲。</許慎釋>
<段玉裁注>與專切。十四部。按俗音居<pb n="616-3"/>專切。</段玉裁注>
</內容>

<說文字頭>掤</說文字頭>
<內容>
<許慎釋>所㠯覆矢也。</許慎釋>
<段玉裁注>鄭大叔于田傳曰。掤、所以覆矢也。《左傳》「公徒釋甲執冰而踞。冰者，掤之叚借字。賈逵、服䖍皆曰。冰、犢丸葢也。杜預云：或說犢丸是箭筩。其葢可以取飮。</段玉裁注>
<許慎釋>从手，朋聲。</許慎釋>
<段玉裁注>筆陵切，六部。</段玉裁注>
<許慎釋>《詩》曰：抑釋掤忌。</許慎釋>
</內容>

<說文字頭>扜</說文字頭>
<內容>
<許慎釋>指？也。</許慎釋>
<段玉裁注>？各本作麾。俗。今正。扜？爲雙聲。《山海經》曰：有人方扜弓射黃虵。</段玉裁注>
<許慎釋>从手，亏聲。</許慎釋>
<段玉裁注>億俱切。五部。亦匈于切。</段玉裁注>
</內容>

<說文字頭><img src="610B-01">𪎮</img></說文字頭>
<內容>
<許慎釋>旌旗。</許慎釋>
<段玉裁注>〈巾車〉曰。木路建大麾。鄭云：大麾不在九旗中。以正色言之則黑。夏后氏所建。按凡旌旗皆得曰？。故許以旌旗釋？。叚借之字作戲。淮陰矦傳、〈項羽本紀〉皆曰戲下是也。</段玉裁注>
<許慎釋>所㠯指？也。</許慎釋>
<段玉裁注>說从手之意。凡旗之所指曰指？。師之耳目、在乎旗𡔷也。坶誓曰。右秉白旄以麾。〈小雅〉曰：麾之以肱。</段玉裁注>
<許慎釋>从手，靡聲。</許慎釋>
<段玉裁注>許爲切。古音在十七部。俗作麾。</段玉裁注>
</內容>

<說文字頭>捷</說文字頭>
<內容>
<許慎釋>獵也。</許慎釋>
<段玉裁注>以㬪韵爲訓。謂如逐禽而得之也。</段玉裁注>
<許慎釋>軍獲得也。</許慎釋>
<段玉裁注>〈小雅〉「一月三捷。〔傳〕曰：捷，勝也。箋云：往則庶乎一月之中三有勝功。春秋經。齊矦來獻戎捷。易。晝日三接。內則。接以大牢。鄭注皆讀爲捷，勝也。是古文叚借字也。又按〈大雅〉征夫捷捷、言樂事也。又有？傳曰。業、大板也。捷業如鋸齒。皆其引申之義。</段玉裁注>
<許慎釋>从手，疌聲。</許慎釋>
<段玉裁注>疾葉切，八部。</段玉裁注>
<許慎釋>《春秋傳》曰：齊人來獻戎捷。</許慎釋>
<段玉裁注>莊三十一年。左氏、公、穀皆作齊矦。按作人近是。不必親來。</段玉裁注>
</內容>

<說文字頭>扣</說文字頭>
<內容>
<許慎釋>牽馬也。</許慎釋>
<段玉裁注>《周禮》田僕。凡田、王提馬而走。諸矦晉。大夫馳。注曰：提猶舉也。晉猶抑也。使人扣而舉之抑之皆止奔也。馳放不扣。《史記》「伯夷、叔齊扣馬而諫。</段玉裁注>
<許慎釋>从手，口聲。</許慎釋>
<段玉裁注>苦后切，四部。</段玉裁注>
</內容>

<說文字頭>掍</說文字頭>
<內容>
<許慎釋>同也。</許慎釋>
<段玉裁注>《方言》「掍，同也。宋衞之閒或曰掍。漢人賦多用掍字。</段玉裁注>
<許慎釋>从手，昆聲。</許慎釋>
<段玉裁注>古本切，十三部。</段玉裁注>
</內容>

<說文字頭>𢯱</說文字頭>
<內容>
<許慎釋>衆意也。</許慎釋>
<段玉裁注>其意爲衆。其言爲𢯱也。〈魯頌〉泮水曰。束矢其搜。傳曰。五十矢爲束搜。衆意也。此古義也。與〈考工記〉注之藪略同。鄭司農云：藪讀爲蜂藪之藪。後鄭云：蜂藪者，衆輻之所趨也。</段玉裁注>
<許慎釋>一曰求也。</許慎釋>
<段玉裁注>𡩡下曰。入家𢯱也。</段玉裁注>
<許慎釋>从手，叜聲。</許慎釋>
<段玉裁注>所鳩切，三部。</段玉裁注>
<許慎釋>《詩》曰：束矢其𢯱。</許慎釋>
</內容>

<說文字頭>換</說文字頭>
<內容>
<許慎釋>易也。从手，奐聲。</許慎釋>
<段玉裁注>胡玩切，十四部。</段玉裁注>
</內容>

<說文字頭>掖</說文字頭>
<內容>
<許慎釋>㠯手持人臂也。</許慎釋>
<段玉裁注>各本臂下有投地二字。今依《左傳音義》刪（⿰刂）正。《左傳》「衞人伐邢。二禮從國子巡城。掖以赴外。殺之。赴當是仆之誤。正義曰。《說文》云：掖、持臂也。謂執持其臂投之城外也。《釋文》曰：《說文》云以手持人臂曰掖。陸孔所據皆無投地二字。淺人傅合左文增之。不知掖人者不必皆投地也。《詩》衡門序曰。僖公愿而無立志。故作是《詩》以誘掖其君。鄭云：掖、扶持也。是可證矣。</段玉裁注>
<許慎釋>从手，夜聲。</許慎釋>
<段玉裁注>羊益切，古音在五部。</段玉裁注>
<許慎釋>一曰臂下也。</許慎釋>
<段玉裁注>此義字本作亦。或借掖爲之。非古也。儒行。逢掖之衣。高后本紀。見物如蒼犬據其掖。俗亦作腋。</段玉裁注>
</內容>

<說文字頭>摻</說文字頭>
<內容>
<許慎釋>？也。从手，參聲。</許慎釋>
<段玉裁注>各本無摻篆及解。今依鄭風遵大路正義所引補。《詩》摻執子之袪傳曰。摻，攬也。正義引《說文》摻、參聲。？也。操、喿聲。奉也。葢因俗二字相亂。故分引之。今本無摻篆。亦由南朝以來摻操不別之故。凡許書〈鼎部〉？鼏相似而失其一。〈衣部〉袗袀相似而失其一。〈水部〉沱池相似而有沱無池。皆此類。所斬切，古音在七部。</段玉裁注>
</內容>
<重文>文二百六十六<段玉裁注>宋作六十五。今增摻文。</段玉裁注>重十九</重文>
<說文字頭><img src="611A-01">𠦬</img></說文字頭>
<內容>
<許慎釋>背呂也。</許慎釋>
<段玉裁注>呂下曰。脊骨也。脊兼骨肉言之。呂則其骨。析言之如是。渾言之、則統曰背呂。猶俗云背脊<pb n="617-2"/>也。</段玉裁注>
<許慎釋>象脅肋形。</許慎釋>
<段玉裁注>脅者，㒳膀也。肋者，脅骨也。此四字當作象形？象脅肋也七字。象形謂？象背脊居中而直、一象人要、？則象背左右脅肋之形也。古懷切。《玉篇》云：俗作乖。按俗作乖、當在部？字注中。</段玉裁注>
<許慎釋>凡𠦬之屬皆从𠦬。讀若乖。</許慎釋>
<段玉裁注>此三字大徐無。</段玉裁注>
</內容>

<說文字頭>脊</說文字頭>
<內容>
<許慎釋>背呂也。</許慎釋>
<段玉裁注>《釋名》曰：脊，積也。積續骨節脈絡上下也。</段玉裁注>
<許慎釋>从？、从肉。</許慎釋>
<段玉裁注>兼骨、肉而成字也。資昔切，十六部。</段玉裁注>
</內容>
<重文>文二</重文>
<卷末篇題>說文解字第十二篇上</段玉裁注></卷末篇題>
<校對>受業黟縣（⿰県系）胡積城校字</校對>
