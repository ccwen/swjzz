
<檔 ="swjz01-01.xml">
<卷首篇題 id="v16">說文解字第九篇上</卷首篇題>
<作者>金壇段玉裁注</作者>

<說文字頭>頁</說文字頭>
<內容>
<許慎釋>頭也。从𦣻。从儿。古文䭫首如此。</許慎釋>
<段玉裁注>按此十二字蓋後人所改竄。非許氏原文。原文當云：頁、古文䭬𩠐字如此。从𦣻。从儿。共十一字。䭬字見下文𩠐部。䭬者，小篆。依常例當於䭬下出𩑋。解云：古文䭬。而以如是立文、則从𩑋之九十三文無所附。故別出𩑋爲部首。正如儿卽古文奇字人。<seal_script>大</seal_script>卽籒文大。而皆必别出之爲部首。云儿古文奇字人也。云<seal_script>大</seal_script>籒文大改古文也。皆不必再釋儿字<seal_script>大</seal_script>字𩑋字之義。後人乃於儿下贅之云仁人也。𩑋下贅之云頭也。而倒亂其文。皆由不知許氏立言之變例故爾。𩑋部不廁、𩠐部後而列於前者，蒙八篇从儿之字爲次也。小篆𦣻。古文作𩠐、小篆䭬、古文作𩑋。今𣜩（⿰⿱士示⿱又米）則𦣻用古文、䭬用稽字。而𦣻𩑋䭫皆不行矣。从𦣻儿爲𩑋首字。如从气儿爲欠、从目儿爲見。會意。字本與䭬同音、康禮切。十五部。今音轉爲胡結切。</段玉裁注>
<許慎釋>凡𩑋之屬皆从𩑋。</許慎釋>
<段玉裁注>大徐本此下有𦣻者䭬𩠐字也。小徐本𦣻作？。此古注謂？卽䭬字也。要非許語。今刪（⿰刂）。</段玉裁注>
</內容>

<說文字頭>頭</說文字頭>
<內容>
<許慎釋>𦣻也。</許慎釋>
<段玉裁注>𦣻各本作𩠐。今正。小篆作𦣻。《說文》據小篆爲書。故敘曰。今敘篆文合以古籒也。漢人多用𩠐不用𦣻者，自係一時相習而然。許造字書則有定體。𦣻下曰。頭也。頭下曰。𦣻也。是曰轉注：《禮記》曰：頭容直。頭頸必中。</段玉裁注>
<許慎釋>从𩑋。</許慎釋>
<段玉裁注>𩠐以䭬爲冣重。故字多从𩑋。</段玉裁注>
<許慎釋>豆聲。</許慎釋>
<段玉裁注>度侯切，四部。</段玉裁注>
</內容>

<說文字頭>顏</說文字頭>
<內容>
<許慎釋>睂之閒也。</許慎釋>
<段玉裁注>各本作睂目之間。淺人妄增字耳。今正。睂與目之間不名顏。〈釋言〉曰。猗嗟名兮。目上爲名。郭注云：眉眼之間。〈西京賦〉名作眳。薛注曰：睂睫之間。是不謂之顏也。若云㒳睂間、㒳目間。則㒳目間巳是鼻莖、謂之頞。又非顏也。面下曰。顏前也。色下曰。顏气也。是可證顏爲眉間。醫經之所謂闕。道書所謂上丹田。相書所謂中正印堂也。按〈庸風〉：揚且之皙也。子之淸揚。揚且之顏也。傳曰。揚、睂上廣也。淸、視淸明也。揚且之顏者，廣揚而顏角豐滿也。毛云顏角。葢指全頟而言。中謂之顏。旁謂之角。由㒳睂閒以直上皆得謂之顏。醫經頟曰顏曰庭是也。《國語》「角犀豐盈。亦角謂旁、犀謂中。犀牛一角在鼻、一角在頂。故相法有骨自印堂至頂者曰伏犀貫頂。若《方言》云：𩔣頟顏顙也。湘江之閒謂之𩔣。中夏謂之頟。東齊謂之顙。汝潁淮泗之閒謂之顏。此則依方語通謂頟爲顏。非毛、許意也。〈小雅〉「顏之厚矣。凡羞媿喜憂必形於顏。謂之顏色。故色下曰顏气也。</段玉裁注>
<許慎釋>从𩑋。彥聲。</許慎釋>
<段玉裁注>五姦切，十四部。</段玉裁注>
</內容>

<說文字頭><img src="416A-01">𩠪</img></說文字頭>
<內容>
<許慎釋>籒文。</許慎釋>
<段玉裁注>鈕樹玉曰。各本篆體右作？（⿱巛頁）。誤也。此从古文𦣻。</段玉裁注>
</內容>

<說文字頭>頌</說文字頭>
<內容>
<許慎釋>皃也。</許慎釋>
<段玉裁注>皃下曰。頌儀也。與此爲轉注：不曰頌也而曰頌儀也者，其義小別也。於此同之。於彼別之也。古作頌皃。今作容皃。古今字之異也。容者，盛也。與頌義別。六《詩》、一曰頌。《周禮》〔注〕云：頌之言誦也，容也。誦今之德廣以美之。《詩》諩曰。頌之言容。天子之德。光被四表。格于上下。無不覆燾。無不持載。此之謂容。於是和樂興焉。頌聲乃作。此皆以容受釋頌。似頌爲容之假借字矣。而《毛詩》序曰。頌者，美盛德之形容。以其成功告於神明者也。此與鄭義無異而相成。鄭謂德能包容故作頌。序謂頌以形容其德。但以形容釋頌而不作形頌。則知假容爲頌其來已久。以頌字專系之六《詩》「而頌之本義廢矣。《漢書》曰徐生善爲頌、曰頌禮甚嚴、其本義也。曰有罪當盜械者皆頌繫、此假頌爲寬容字也。</段玉裁注>
<許慎釋>从𩑋公聲。</許慎釋>
<段玉裁注>余封切。又似用切。九部。按古衹余封一切。</段玉裁注>
</內容>

<說文字頭><img src="416A-02">𩔜</img></說文字頭>
<內容>
<許慎釋>籒文。</許慎釋>
<段玉裁注>疑从𩠐。</段玉裁注>
</內容>

<說文字頭><img src="416A-03">𩑒</img></說文字頭>
<內容>
<許慎釋>𩑒顱、首骨也。</許慎釋>
<段玉裁注>此五字各本作顱也二字。今依全書通例正。骨部曰。髑髏，頂也。𩑒顱卽髑髏。語之轉也。𩑒顱亦曡韵。《玉篇》引博雅、《聲類》作？（⿰玉頁）顱。恐有誤。《戰國策》云：頭顱僵仆。相望於竟。</段玉裁注>
<許慎釋>从𩑋。乇聲。</許慎釋>
<段玉裁注>徒谷切，按此音誤也。《廣韵》一屋無此字。十九鐸音徒落切、是不誤矣。五部。</段玉裁注>
</內容>

<說文字頭>顱</說文字頭>
<內容>
<許慎釋>𩑒顱也。</許慎釋>
<段玉裁注>各本作𩑒顱𩠐骨也五字。今依全書通例正。《漢書》武五子傳作盧。</段玉裁注>
<許慎釋>从𩑋。盧聲。</許慎釋>
<段玉裁注>洛乎切，五部。</段玉裁注>
</內容>

<說文字頭><img src="416A-04">𩕾</img></說文字頭>
<內容>
<許慎釋>顚頂也。</許慎釋>
<段玉裁注>《篇》、《韵》皆云：𩕾願二同。按《說文》義異。</段玉裁注>
<許慎釋>从𩑋。𡚇聲。</許慎釋>
<段玉裁注><seal_script>亣</seal_script>部曰。𡚇讀若傿。魚怨切，十四部。</段玉裁注>
</內容>

<說文字頭>顚</說文字頭>
<內容>
<許慎釋>頂也。</許慎釋>
<段玉裁注>見〈釋言〉「《國語》班序顚毛注同。引伸爲凡物之頂。如秦風有馬白顚。傳曰。白顚、？顙也。馬以顙爲頂也。〈唐風〉首陽之顚。山頂亦曰顚也。顚爲冣上。倒之則爲冣下。故〈大雅〉顚沛之揭。〔傳〕曰：顚，仆也。《論語》顚沛。馬注曰：僵仆也。〈離騷〉注曰：自上下曰顚。《廣雅》曰：顚，末也。</段玉裁注>
<許慎釋>从𩑋。眞聲。</許慎釋>
<段玉裁注>都秊切，十二部。</段玉裁注>
</內容>

<說文字頭>頂</說文字頭>
<內容>
<許慎釋>顚也。</許慎釋>
<段玉裁注>頂顚異部曡韵字。故顚倒樂府或作丁倒。引伸爲凡在冣上之偁。故《廣雅》云：頂，上也。按頂之假借字作定。《詩》〈周南〉：麟之定。〈釋言〉、《毛傳》皆曰。定，題也。《毛傳》一本作顚也。亦與《爾雅》無不合。葢禽獸横生。以頟爲頂。故秦風白顚傳曰旳顙。亦以顙釋顚。</段玉裁注>
<許慎釋>从𩑋。丁聲。</許慎釋>
<段玉裁注>都挺切，十一部。</段玉裁注>
</內容>

<說文字頭><img src="416B-01">𩠑（⿰丁𩠐）</img></說文字頭>
<內容>
<許慎釋>或从𩠐作。</許慎釋>
<段玉裁注>鈕曰。从古文𦣻也。舊作𩒆。誤。</段玉裁注>
</內容>

<說文字頭>𩕢</說文字頭>
<內容>
<許慎釋>籒文从鼎。</許慎釋>
<段玉裁注>鼎聲也。</段玉裁注>
</內容>

<說文字頭>顙</說文字頭>
<內容>
<許慎釋>頟也。</許慎釋>
<段玉裁注>《方言》「中夏謂之頟。東齊謂之顙。九拜中之頓首必重用其顙。故凡言稽顙者，皆謂頓首。非稽首也。《公羊傳》曰再拜顙者，卽拜而後稽顙也。何曰。顙者猶今叩頭。按叩頭者，經之頓首也。</段玉裁注>
<許慎釋>从𩑋。桑聲。</許慎釋>
<段玉裁注>稣朗切，十部。</段玉裁注>
</內容>

<說文字頭>題</說文字頭>
<內容>
<許慎釋>頟也。</許慎釋>
<段玉裁注>〈釋言〉、《毛傳》曰：定，題也。引伸爲凡居前之偁。</段玉裁注>
<許慎釋>从𩑋。是聲。</許慎釋>
<段玉裁注>杜兮切，十六部。</段玉裁注>
</內容>

<說文字頭>頟</說文字頭>
<內容>
<許慎釋>顙也。</許慎釋>
<段玉裁注>《釋名》曰：額，卾也。有垠卾也。引伸爲凡有垠卾之偁。如〈喪服〉疏引《大戴禮》云：大功巳上唯唯。小功巳下額額然。皋陶暮。晝夜頟頟。《釋名》云：頟頟然憚之。韓𥓓云：頟頟蔡城。</段玉裁注>
<許慎釋>从𩑋。各聲。</許慎釋>
<段玉裁注>五陌切。古音在五部。今？作額。</段玉裁注>
</內容>

<說文字頭>頞</說文字頭>
<內容>
<許慎釋>鼻莖也。</許慎釋>
<段玉裁注>鼻謂之準。鼻直莖謂之頞。《史記》唐舉相蔡澤曰。先生曷鼻、巨肩、魋顏、蹙齃。既言鼻又言頞者。曷同遏。遏鼻、言其內不通而齆。蹙齃、則言在外鼻莖也。鼻有中斷者。蔡澤、諸葛恪之相是也。有憂愁而蹴縮者。《孟子》言蹙頞是也。有病而辛頞者。此言其內酸辛、〈素問〉所言是也。</段玉裁注>
<許慎釋>从𩑋。安聲。</許慎釋>
<段玉裁注>烏割切。十五部。《釋名》曰：頞，鞍也。偃折如鞍也。知固可讀如安。</段玉裁注>
</內容>

<說文字頭>齃</說文字頭>
<內容>
<許慎釋>或从鼻曷。</許慎釋>
<段玉裁注>曷聲也。</段玉裁注>
</內容>

<說文字頭>頯</說文字頭>
<內容>
<許慎釋>權也。</許慎釋>
<段玉裁注>權者今之顴字。《戰國策》「眉目準頞權衡。犀角偃月。其字正作權。易夬九三。壯于頄。王云：面權也。翟云：面顴、頰間骨也。鄭作頯。頯、夾面也。王與許說同。國策謂之權衡者，象其平也。按《大玄》視次四頯須姝爲韵。今本頯作䪻。誤。肉部曰。肫者，面頯也。《儀禮》《釋文》引《說文》肫章允反。漢高祖隆準。準與肫音同。故應劭曰。隆，高也。準、頰權準也。入聲、音拙。則字又作䪼。</段玉裁注>
<許慎釋>从𩑋。𢌳聲。</許慎釋>
<段玉裁注>渠追切。按古音仇、在三部。是以蜀才作仇也。三篇？部𢌳从肉聲。讀如逵。逵同馗。讀如仇。</段玉裁注>
</內容>

<說文字頭>頰</說文字頭>
<內容>
<許慎釋>面旁也。</許慎釋>
<段玉裁注>面者，顏前也。顏前者，㒳眉閒㒳目閒巳下至頰閒也。其旁曰頰。面部曰。䩉，頰也。易咸上六。咸其輔頰舌。輔卽䩉之假借字也。凡言頰車者，今俗謂牙牀骨。牙所載也。與單言頰不同。</段玉裁注>
<許慎釋>从𩑋。夾聲。</許慎釋>
<段玉裁注>古叶切，八部。</段玉裁注>
</內容>

<說文字頭><img src="416B-02">𩠣</img></說文字頭>
<內容>
<許慎釋>籒文頰。</許慎釋>
<段玉裁注>各本右作𩔯。誤。今依《集韵》正。又左體之夾、今改从籒文大。</段玉裁注>
</內容>

<說文字頭><img src="417A-01">𩓓</img></說文字頭>
<內容>
<許慎釋>頰後也。</許慎釋>
<段玉裁注>頰後謂近耳及耳下也。</段玉裁注>
<許慎釋>从𩑋。𥃩聲。</許慎釋>
<段玉裁注>古恨切。十三部。《廣韵》古很切。</段玉裁注>
</內容>

<說文字頭>頜</說文字頭>
<內容>
<許慎釋>顄也。</許慎釋>
<段玉裁注>《公羊傳》「呼獒而屬之。獒亦躇階而從之。祁彌明逆而踆之。絶其頷。何云：以足逆躢曰踆。頷，口也。按《玉篇》引作絶其頜。此謂以足迎蹋之。遂使獒之頤不能噬也。《方言》「頷頤頜也。南楚謂之頷。秦晉謂之頜。頤其通語也。</段玉裁注>
<許慎釋>从𩑋。合聲。</許慎釋>
<段玉裁注>胡感切，按依《方言》則緩言曰頷。急言曰頜。頜當讀如合也。《玉篇》公荅切。七部。</段玉裁注>
</內容>

<說文字頭><img src="417A-02">𩔞</img></說文字頭>
<內容>
<許慎釋>頤也。</許慎釋>
<段玉裁注>𦣞下曰。？也。𦣞者古文頤。與此爲轉注：〈王莽傳〉作顄。正字也。《方言》作頷。於《說文》爲假借字。</段玉裁注>
<許慎釋>从𩑋。圅聲。</許慎釋>
<段玉裁注>胡男切。七部。顄同。</段玉裁注>
</內容>

<說文字頭>頸</說文字頭>
<內容>
<許慎釋>頭莖也。从𩑋。巠聲。</許慎釋>
<段玉裁注>居郢切，十一部。</段玉裁注>
</內容>

<說文字頭>領</說文字頭>
<內容>
<許慎釋>項也。</許慎釋>
<段玉裁注>按項當作頸。〈碩人〉、〈桑扈〉傳曰。領，頸也。此許所本也。《釋名》、《國語注》同。領字以全頸言之。不當釋以頭後。若《廣雅》領、頸，項也。合宜分別者渾言之。其全書之例類皆然矣。衣之曲祫謂之領、亦不謂衣後也。仲尼燕居注：領猶治也。《淮南書》高注：領，理也。皆引伸之義。謂得其首領也。龜䇿傳用領爲蓮。異部假借。</段玉裁注>
<許慎釋>从𩑋。令聲。</許慎釋>
<段玉裁注>良郢切，古音在十二部。</段玉裁注>
</內容>

<說文字頭>項</說文字頭>
<內容>
<許慎釋>頭後也。</許慎釋>
<段玉裁注>頭後者，在頭之後。後項雙聲。故項槖亦曰后槖也。肉部曰。脰，項也。《公羊傳》「搏閔公之脰。何云：脰，頸也。齊人語。此當曰項而曰頸者，渾言則不別。〈小雅〉「四牡項領。〔傳〕曰：項，大也。此謂項與𨾊同。</段玉裁注>
<許慎釋>从𩑋。工聲。</許慎釋>
<段玉裁注>胡講切，九部。</段玉裁注>
</內容>

<說文字頭>䪴</說文字頭>
<內容>
<許慎釋>玉枕也。</許慎釋>
<段玉裁注>玉枕各本作項䪴。小徐作項枕。《廣韵》作頊䪴。云頊魚欲切。醫經本作玉枕。許說同。一譌爲頊䪴。再譌爲項䪴。皆非也。沈氏彤詳攷內經甲乙經、作釋骨曰。顚之後横起者，曰頭横骨。曰枕骨。其㒳旁尤起者，曰玉枕骨。玉枕骨卽偃臥箸枕之處。單𧦝曰䪴。《玉篇》引蒼頡云：垂頭之皃。此別一義。</段玉裁注>
<許慎釋>从𩑋。冘聲。</許慎釋>
<段玉裁注>章衽切，八部。</段玉裁注>
</內容>

<說文字頭>顀</說文字頭>
<內容>
<許慎釋>出頟也。</許慎釋>
<段玉裁注>謂頟胅出向前也。元應曰。今江南言顀頭胅額。乃以顀爲後枕之名。按後枕卽上文之䪴也。</段玉裁注>
<許慎釋>从𩑋。隹聲。</許慎釋>
<段玉裁注>直追切，十五部。</段玉裁注>
</內容>

<說文字頭><img src="417A-03">𩑢</img></說文字頭>
<內容>
<許慎釋>曲頤也。</許慎釋>
<段玉裁注>曲頤者，頤曲而微向前也。〈揚雄傳〉「顉頤」，師古曰：曲頤也。按廣頤曰巸，曲頤曰𩑢，頤狀之不同也。</段玉裁注>
<許慎釋>从𩑋，不聲。</許慎釋>
<段玉裁注>薄囬切，古音在一部。</段玉裁注>
</內容>

<說文字頭>顩</說文字頭>
<內容>
<許慎釋>𪙊皃也。</許慎釋>
<段玉裁注>𪙊者，齒差也。《篇》、《韵》皆云：？顩、不平也。？邱檢切。字當作？。𢆉聲。按許說顩之本義。《文選》解嘲顩頤、乃假顩爲䫡也。</段玉裁注>
<許慎釋>从𩑋。</許慎釋>
<段玉裁注>齒差必形於外。故从𩑋。</段玉裁注>
<許慎釋>僉聲。</許慎釋>
<段玉裁注>魚檢切，七部。</段玉裁注>
</內容>

<說文字頭>䪳</說文字頭>
<內容>
<許慎釋>面目不正皃。</許慎釋>
<段玉裁注>《玉篇》曰：面不平。《廣韵》曰：。面斜。</段玉裁注>
<許慎釋>从𩑋。尹聲。</許慎釋>
<段玉裁注>余準切，十三部。</段玉裁注>
</內容>

<說文字頭>頵</說文字頭>
<內容>
<許慎釋>頭頵頵大也。</許慎釋>
<段玉裁注>按鍇本作頭頵也。與《文選》注合。然恐有奪字耳。《文選》〈長笛賦〉「重巘增石。𥳑積頵砡。春秋楚君有名頵者。</段玉裁注>
<許慎釋>从𩑋。君聲。</許慎釋>
<段玉裁注>於倫切。十三部。李善引《說文》𠀉隕切。</段玉裁注>
</內容>

<說文字頭>䫟</說文字頭>
<內容>
<許慎釋>面色䫟䫟皃。</許慎釋>
<段玉裁注>皃當依《玉篇》作也。</段玉裁注>
<許慎釋>从𩑋。員聲，讀若隕。</許慎釋>
<段玉裁注>于閔切，十三部。</段玉裁注>
</內容>

<說文字頭>䫡</說文字頭>
<內容>
<許慎釋>頭頰長也。</許慎釋>
<段玉裁注>四字當作頭陜面長皃五字。《玉篇》云：頭頰面長皃。頰亦譌字。《廣韵》：面長皃。則少頭陜二字。《文選》解嘲。顩頤折頞。韋昭曰。面長曰顩。欺甚切。《玉篇》引蒼頡云：顩、面長銳頤之皃。葢解嘲及蒼頡皆以顩爲䫡也。</段玉裁注>
<許慎釋>从𩑋。兼聲。</許慎釋>
<段玉裁注>五咸切，七部。</段玉裁注>
</內容>

<說文字頭>碩</說文字頭>
<內容>
<許慎釋>頭大也。</許慎釋>
<段玉裁注>引伸爲凡大之偁。〈釋詁〉、《毛傳》皆曰。碩，大也。〈𥳑兮〉傳曰。〈碩人〉、大德也。碩與石二字互相借。</段玉裁注>
<許慎釋>从𩑋。石聲。</許慎釋>
<段玉裁注>常隻切，古音在五部。</段玉裁注>
</內容>

<說文字頭>頒</說文字頭>
<內容>
<許慎釋>大頭也。</許慎釋>
<段玉裁注>〈小雅〉魚藻曰。魚在在藻。有頒其首。傳曰。頒、大首皃。苕之華。羘羊墳首。傳曰。墳，大也。此假墳爲頒也。《孟子》：頒白者不負戴於道路。此假頒爲？也。《周禮》「匪頒之式。鄭司農云：匪，分也。頒讀爲班布之班。謂班賜也。此假頒爲班也。</段玉裁注>
<許慎釋>从𩑋。分聲。</許慎釋>
<段玉裁注>布還切。按古音在十三部。符分切。</段玉裁注>
<許慎釋>一曰鬢也。</許慎釋>
<段玉裁注>鬢者，頰髮也。引伸之頰亦曰頒。〈玉藻〉：笏、大夫以魚須文竹。鄭云：文猶飾也。大夫、士飾竹以爲笏。按須乃頒之誤。故《釋文》音班。崔靈恩作魚班。知唐初故作頒。須無音班之理。魚頒者，謂魚頰骨。〈考工記〉注曰之而、頰𩑔也是也。</段玉裁注>
<許慎釋>《詩》曰：有頒其首。</許慎釋>
<段玉裁注>證前一義。</段玉裁注>
</內容>

<說文字頭>顒</說文字頭>
<內容>
<許慎釋>大頭也。</許慎釋>
<段玉裁注>引伸之、凡大皆有是偁。〈小雅．六月〉「其大有顒。〔傳〕曰：顒、大皃。〈大雅〉卷阿〔傳〕曰：顒顒、溫皃。卬卬、盛皃。釋訓曰。顒顒卬卬、君之德也。又其引伸之義也。</段玉裁注>
<許慎釋>从𩑋。禺聲。</許慎釋>
<段玉裁注>魚容切。按禺聲本在四部。此四部九部合音也。</段玉裁注>
<許慎釋>《詩》曰：其大有顒。</許慎釋>
</內容>

<說文字頭>䫞</說文字頭>
<內容>
<許慎釋>大頭也。</許慎釋>
<段玉裁注>《玉篇》引蒼頡云：頭大也。《廣雅》曰：䫞，大也。</段玉裁注>
<許慎釋>从𩑋。羙聲。</許慎釋>
<段玉裁注>口幺切，二部。</段玉裁注>
</內容>

<說文字頭>顝</說文字頭>
<內容>
<許慎釋>大頭也。</許慎釋>
<段玉裁注>《廣雅》曰：顝，大也。〈思元賦〉。顝羈旅而無友。舊注：顝，獨也。此與九辨塊獨守此無澤之塊同。皆於音求之。《玉篇》引蒼頡云：相抵觸。《廣雅》云：醜也。皆引伸之義。</段玉裁注>
<許慎釋>从𩑋。骨聲，讀若魁。</許慎釋>
<段玉裁注>苦骨切。十五部。《玉篇》口骨口回二切。《廣韵》同。</段玉裁注>
</內容>

<說文字頭>願</說文字頭>
<內容>
<許慎釋>大頭也。</許慎釋>
<段玉裁注>本義如此。故从頁。今則本義廢矣。〈邶風〉：願言思子。中心養養。傳曰。願，每也。此每如春秋外傳懷私爲每懷賈誼賦品庶每生之每。按《毛詩》願字首見於終風願言則疐、而無傳。則毛意謂與今人語同耳。〈釋詁〉曰：願，思也。《方言》曰：願、欲思也。〈邶風〉〔鄭箋〕曰：願，念也。皆與今語合。丂部曰。？、願䛐也。用部曰。甯、所願也。心部曰。憖，肎也。凡言願者，葢寧甯憖三字語聲之轉。自《詩》所用巳如是。而二子乘舟語意尤深。故傳別言之。實非異也。</段玉裁注>
<許慎釋>从𩑋。厡聲。</許慎釋>
<段玉裁注>魚怨切，十四部。</段玉裁注>
</內容>

<說文字頭>顤</說文字頭>
<內容>
<許慎釋>高長頭。</許慎釋>
<段玉裁注>《玉篇》下有皃字。〈靈光殿賦〉李注：䫜顤顟、大首深目之皃。</段玉裁注>
<許慎釋>从𩑋。堯聲。</許慎釋>
<段玉裁注>五弔切，二部。</段玉裁注>
</內容>

<說文字頭>頎</說文字頭>
<內容>
<許慎釋>頭佳皃。</許慎釋>
<段玉裁注>此本義也。引伸爲長皃。〈衞風〉「〈碩人〉其頎。〈齊風〉：頎若長兮。傳皆曰。頎、長皃。又曰。敖敖猶頎頎也。古假頎爲懇。如〈檀弓〉頎乎其至是也。</段玉裁注>
<許慎釋>从𩑋。斤聲。</許慎釋>
<段玉裁注>渠希切。按古音在十三部。如旂本讀同芹。然則〈碩人〉何以韵衣也。曰〈碩人〉頎讀入微韵、衣讀如殷皆可。</段玉裁注>
<許慎釋>讀又若鬢。</許慎釋>
<段玉裁注>讀又若者，謂讀若芹矣又有此讀也。按頎篆併解各本奪。今依小徐本及《集韵》、《類篇》、《韵會》所引訂補。</段玉裁注>
</內容>

<說文字頭><img src="418A-01">𩕀</img></說文字頭>
<內容>
<許慎釋>𩕀顤高也。</許慎釋>
<段玉裁注>當云頭高也。《廣韵》云：頭長。</段玉裁注>
<許慎釋>从𩑋。敖聲。</許慎釋>
<段玉裁注>五到切。二部。亦作䫨。</段玉裁注>
</內容>

<說文字頭><img src="418A-02">𩓥</img></說文字頭>
<內容>
<許慎釋>前面岳岳也。</許慎釋>
<段玉裁注>前當作歬。歬面猶俗云當面。李白《詩》「山從人面起。〈靈光殿賦〉「神仙岳岳於棟間。李注：岳岳、立皃。</段玉裁注>
<許慎釋>从𩑋。岳聲。</許慎釋>
<段玉裁注>岳古文嶽。五角切，古音在二部。</段玉裁注>
</內容>

<說文字頭><img src="418A-03">𩒳</img></說文字頭>
<內容>
<許慎釋>昧前也。</許慎釋>
<段玉裁注>前當作歬。昧當作眛。眛於當歬、《論語》所謂正牆面而立也。</段玉裁注>
<許慎釋>从𩑋。𡿯聲，讀若昧。</許慎釋>
<段玉裁注>莫佩切，十五部。</段玉裁注>
</內容>

<說文字頭><img src="418A-04">𩖊</img></說文字頭>
<內容>
<許慎釋>面𤸃淺𩖊𩖊也。从𩑋。霝聲。</許慎釋>
<段玉裁注>郞丁切，十一部。</段玉裁注>
</內容>

<說文字頭><img src="418A-05">𩔀</img></說文字頭>
<內容>
<許慎釋>頭？𩔀也。</許慎釋>
<段玉裁注>？？曡韵字。葢古語也。《集韵》曰。謂頭癡。錢氏大昕曰。春秋戰國人名有蒯聵者。疑卽此？？字。</段玉裁注>
<許慎釋>从𩑋。㒸聲。</許慎釋>
<段玉裁注>五怪切，十五部。</段玉裁注>
</內容>

<說文字頭>頑</說文字頭>
<內容>
<許慎釋>㮯頭也。</許慎釋>
<段玉裁注>〈木部〉曰。㮯、梡木未析也。梡、㮯木薪也。凡物渾淪未破者皆得曰㮯。凡物之頭渾全者皆曰㮯頭。㮯頑雙聲。析者銳。㮯者鈍。故以爲愚魯之偁。《左傳》曰：心不則德義之經爲頑。</段玉裁注>
<許慎釋>从𩑋。元聲。</許慎釋>
<段玉裁注>五還切，十四部。</段玉裁注>
</內容>

<說文字頭><img src="418A-06">𩓸</img></說文字頭>
<內容>
<許慎釋>小頭𩓸𩓸也。</許慎釋>
<段玉裁注>𩓸之言嫢也。嫢者，細也。</段玉裁注>
<許慎釋>从𩑋。枝聲，讀若規。</許慎釋>
<段玉裁注>又己恚切。徐云又者，謂居隨切矣、又有此切也。十六部。亦作𩓠。亦作𩓡。</段玉裁注>
</內容>

<說文字頭>顆</說文字頭>
<內容>
<許慎釋>小頭也。</許慎釋>
<段玉裁注>引伸爲凡小物一枚之偁。珠子曰顆、米粒曰顆是也。賈山傳。蓬顆蔽𠣥。晉灼曰。東北人名土塊爲蓬顆。按此卽《淮南書》、宋玉風賦之堁字。許注《淮南》曰：堁、塵塺也。</段玉裁注>
<許慎釋>从𩑋。果聲。</許慎釋>
<段玉裁注>苦惰切，十七部。</段玉裁注>
</內容>

<說文字頭>頢</說文字頭>
<內容>
<許慎釋>短面也。</許慎釋>
<段玉裁注>《廣韵》曰：。小頭皃。</段玉裁注>
<許慎釋>从𩑋。𠯑聲。</許慎釋>
<段玉裁注>五活切。又下活切。十五部。《廣韵》古活切。</段玉裁注>
</內容>

<說文字頭>頲</說文字頭>
<內容>
<許慎釋>狹頭頲也。</許慎釋>
<段玉裁注>疑當作頲頲也。假借爲挺直之挺。〈釋詁〉曰：頲，直也。</段玉裁注>
<許慎釋>从𩑋。廷聲。</許慎釋>
<段玉裁注>他挺切，十一部。</段玉裁注>
</內容>

<說文字頭>頠</說文字頭>
<內容>
<許慎釋>頭閑習也。</許慎釋>
<段玉裁注>閑當作嫺。字之誤也。引伸爲凡嫺習之偁。〈釋詁〉曰：頠，靜也。頠與女部之姽義略同。</段玉裁注>
<許慎釋>从𩑋。危聲。</許慎釋>
<段玉裁注>語委切，十六部。</段玉裁注>
</內容>

<說文字頭>頷</說文字頭>
<內容>
<許慎釋>面黃也。</許慎釋>
<段玉裁注>〈離騷〉。苟余情其信姱以練要兮。長顑頷亦何傷。王注：顑頷、不飽皃。本部顑字下云：飯不飽面黃起行也。義得相足。今則頷訓爲頤。古今字之不同也。</段玉裁注>
<許慎釋>从𩑋。含聲。</許慎釋>
<段玉裁注>胡感切。七部。李善注〈離騷〉音呼感反。</段玉裁注>
</內容>

<說文字頭><img src="418B-01">𩔃</img></說文字頭>
<內容>
<許慎釋>面不正也。从𩑋。爰聲。</許慎釋>
<段玉裁注>于反切，十四部。</段玉裁注>
</內容>

<說文字頭>頍</說文字頭>
<內容>
<許慎釋>舉頭也。</許慎釋>
<段玉裁注>此頍之本義也。故？字从頁。士冠禮。緇布冠缺項。注：缺讀爲頍。頍圍髪際。結項中。隅爲四綴以固冠。今未冠筓者箸冠卷。頍象之所生也。滕薛名簂爲頍。如鄭說則頍所以支冠。舉頭之義之引伸也。〈小雅〉「有頍者弁。〔傳〕曰：頍、弁皃。弁、皮弁也。惟舉頭曰頍。故載弁亦曰頍。義之相因而引伸者也。</段玉裁注>
<許慎釋>从𩑋。支聲。</許慎釋>
<段玉裁注>𠀉弭切，十六部。</段玉裁注>
<許慎釋>《詩》曰：有頍者弁。</許慎釋>
<段玉裁注>頍弁篇。</段玉裁注>
</內容>

<說文字頭><img src="418B-02">𩑦</img></說文字頭>
<內容>
<許慎釋>內頭水中也。</許慎釋>
<段玉裁注>內者，入也。入頭水中。故字从𩑋𠬸。與〈水部〉之𣳚義同而別。今則？？廢而𣳚專行矣。</段玉裁注>
<許慎釋>从𩑋𠬸。𠬸亦聲。</許慎釋>
<段玉裁注>烏𣳚切，十五部。</段玉裁注>
</內容>

<說文字頭>顧</說文字頭>
<內容>
<許慎釋>還視也。</許慎釋>
<段玉裁注>還視者，返而視也。檜風箋云：迴首曰顧。析言之爲凡視之偁。鄕黨。賓不顧矣。謂還視也。車中內顧。苞氏謂前視不過衡軛。旁視不過輢較。則顧猶視也。又引伸爲臨終之命曰顧命。又引伸爲語將轉之詞。</段玉裁注>
<許慎釋>从𩑋。雇聲。</許慎釋>
<段玉裁注>古慕切，五部。</段玉裁注>
</內容>

<說文字頭>順</說文字頭>
<內容>
<許慎釋>理也。</許慎釋>
<段玉裁注>理者，治玉也。玉得其治之方謂之理。凡物得其治之方皆謂之理。理之而後天理見焉。條理形焉。非謂空中有理。非謂性卽理也。順者，理也。順之所以理之。未有不順民情而能理者。凡訓詁家曰從，順也。曰愻，順也。曰馴，順也。此六書之轉注：曰訓，順也。此六書之假借。凡順愼互用者，字之譌。</段玉裁注>
<許慎釋>从𩑋川。</許慎釋>
<段玉裁注>人自頂以至於歱、順之至也。川之流、順之至也。故字从𩑋川會意。而取川聲。小徐作川聲。則舉形聲包會意。訓馴字皆曰川聲也。食閏切，十三部。</段玉裁注>
</內容>

<說文字頭>䪾</說文字頭>
<內容>
<許慎釋>顏色䪾䫰愼事也。</許慎釋>
<段玉裁注>愼事《玉篇》、《廣韵》作順事。疑南宋改耳。</段玉裁注>
<許慎釋>从𩑋。㐱聲。</許慎釋>
<段玉裁注>之忍切。十三部。《廣韵》亦章刄切。</段玉裁注>
</內容>

<說文字頭>䫰</說文字頭>
<內容>
<許慎釋>䪾䫰也。从𩑋。粦聲。</許慎釋>
<段玉裁注>良刄切，《玉篇》來軫切。二篆今作？？。十二部。</段玉裁注>
<許慎釋>一曰頭少髮。</許慎釋>
<段玉裁注>《廣韵》廿一震曰。？？、頭少髮。竊疑頭少髮、單承䫰字言。十六軫說是也。</段玉裁注>
</內容>

<說文字頭>顓</說文字頭>
<內容>
<許慎釋>頭顓顓謹皃。</許慎釋>
<段玉裁注>此本義也。故从𩑋。《白虎通》曰：謂之顓頊何。顓者，專也。頊者，正也。言能專正天之道也。按叀者，小謹也。今字作專。亦假顓作專。如《淮南》云顓民、法言云顓蒙、《漢書》言顓顓獨居一海之中皆是。</段玉裁注>
<許慎釋>从𩑋。耑聲。</許慎釋>
<段玉裁注>職緣切，十四部。</段玉裁注>
</內容>

<說文字頭>頊</說文字頭>
<內容>
<許慎釋>頭頊頊謹皃。</許慎釋>
<段玉裁注>此本義也。故从𩑋。引伸爲正也。《白虎通》又曰。冬、其帝顓頊。顓頊者，寒縮也。</段玉裁注>
<許慎釋>从𩑋。玉聲。</許慎釋>
<段玉裁注>許玉切，三部。</段玉裁注>
</內容>

<說文字頭>顉</說文字頭>
<內容>
<許慎釋>低頭也。</許慎釋>
<段玉裁注>低當作氐氐者，《說文》之低字也。《左傳》襄卄六年。衞獻公反國。大夫逆於竟者。執其手而與之言。道逆者。自車揖之。逆於門者。頷之而巳。《釋文》「頷本又作頜。按依許則頷頜皆非也。杜注搖頭亦非。既不執手而言。又不自車揖之。則在車首肎而巳。不至搖頭也。《釋文》本又作頜、正是本又作顉之譌。《列子》湯問曰。顉其頤則歌合律。郭璞游仙《詩》「洪厓頷其頤。注引《列子》亦作頷。引《廣雅》頷，動也。頷皆顉之譌。故云五感反。若本頷字、則當云胡感反也。顉其頤者，開口則低其頤。〈靈光殿賦〉「顉若動而躨跜。今本亦譌頷。</段玉裁注>
<許慎釋>从𩑋。金聲。</許慎釋>
<段玉裁注>五感切，古音在七部。</段玉裁注>
<許慎釋>《春秋傳》曰：迎于門。顉之而巳。</許慎釋>
</內容>

<說文字頭>頓</說文字頭>
<內容>
<許慎釋>下首也。</許慎釋>
<段玉裁注>
按當作頓首也。三字爲句。《周禮》太祝九？。一曰䭬首。二曰頓首。三曰空首。三者分別
劃然。不當頓䭫二字皆訓之曰下首、明矣。鄭曰。稽首、拜頭
至地也。頓首、拜頭叩地也。空手、拜頭至手。所謂拜手也。吉
拜、拜而後稽顙。謂齊衰不杖以下者。凶拜、稽顙而後拜。謂
三年服者。玉裁按。九拜、以前三者爲體。後六者爲用。如六
書以指事、象形、形聲、會意四者爲體。轉注、假借二者爲用
也。凡經言拜手、言拜皆《周禮》之空首。手部？字下曰首至
手、何注《公羊傳》曰頭至手曰拜手皆與《周禮》空首注合。凡
經言稽首、小篆作䭫。古文作？。經傳無異偁。何注《公羊》云
頭至地曰稽首、與《周禮》〔注〕合。凡經傳言頓首、言稽顙或單
言顙皆九拜之頓首。何注《公羊》曰顙猶今叩頭、〈檀弓〉稽顙
注曰觸地無容皆與《周禮》頓首注合。頭至手者拱手而頭
至於手。頭與手俱齊心不至地。故曰空首。若稽首、頓首則
拱手皆下至地。頭亦皆至地。而稽首尙稽遲。頓首尙急遽。
頓首主於以顙叩觸。故謂之稽顙。或謂之顙。《周禮》之九拜
不盡知。而稽首者，吉禮也。頓首者，凶禮也。空首者，吉凶所
同之禮也。經傳立文。凡單言拜及下屬稽首稽顙。言拜、言
拜手者，皆空首也。言拜手稽首者，空首而稽首也。言拜而
後稽顙者，空首而頓首也。言稽顙而後拜者，頓首而空首
也。言稽顙而不拜者頓首而不空首也。經於吉、賓嘉曰稽
首。未有言頓首者也。於喪曰稽顙。亦未有言頓首者也。然
則稽顙之卽頓首無疑矣。有非喪而言頓首者，非常事也。
類乎凶事也。如申包胥之九頓首而坐。以國破君亡。穆嬴
頓首於宣子。以太子不立。與季平子稽顙於叔孫昭子以
君亡、昭公子家駒再拜顙於齊侯以失國、正同也。若陳無
宇稽顙於欒施以排患釋難。禮之過也。無宇之詐也。沿至
秦漢以頓首爲請罪之辭。中山策司馬喜之頓首、別於陰
姬公之稽首。漢人文字存者。蔡邕戍邊上章云：朔方髡鉗
徙臣邕稽首再拜上書皇帝陛下。末云：臣頓首死罪稽首
再拜以聞。蔡質所記立宋皇后儀首云：《尙書》令臣嚻等稽
首言。末云：臣囂等誠惶誠恐頓首死罪稽首再拜以聞。許
沖進《說文解字》首云：召陵萬歲里公乘臣沖䭫首再拜上
書皇帝陛下。末云：臣沖誠惶誠恐頓首頓首死辠死辠䭫
首再拜以聞皇帝陛下。皆頓首與稽首分別。稽首爲對敭之辭。
				</段玉裁注>
<許慎釋>从𩑋。</許慎釋>
<段玉裁注>首叩地、故从𩑋。</段玉裁注>
<許慎釋>屯聲。</許慎釋>
<段玉裁注>都困切。十三部。凡言供頓、頓宿皆取屯聚意。而假頓爲之。又多假頓爲鈍。</段玉裁注>
</內容>

<說文字頭>頫</說文字頭>
<內容>
<許慎釋>低頭也。</許慎釋>
<段玉裁注>低當作氐。〈西京賦〉：伏櫺檻而頫聽。聞雷霆之相激。薛綜曰。頫、低頭也。〈上林賦〉頫杳眇而無見。李善引《聲類》「頫古文俯字。</段玉裁注>
<許慎釋>从𩑋、逃省。</許慎釋>
<段玉裁注>逃者多媿而俯。故取以會意。从逃猶从兔也。《匡謬正俗》引張揖《古今字詁》云：頫今之俯俛也。葢俛字本从免。　　　俯則由音誤而製。用府爲聲。字之俗而謬者。故許書不録。俛、舊音無辨切。頫、《玉篇》音靡卷切。正是一字一音。而孫強輩增《說文》音俯四字。不知許正讀如免耳。古音在十三十四部之閒。大徐云方矩切者，俗音也。</段玉裁注>
<許慎釋>大史卜書頫仰字如此。</許慎釋>
<段玉裁注>卜或作公。誤。《匡謬正俗》引正作卜。漢〈藝文志〉蓍龜十五家四百一卷。大史卜書當在其內。言此者，以正當時多作俛俯非古也。</段玉裁注>
<許慎釋>楊雄曰。人面頫。</許慎釋>
<段玉裁注>此葢摘取楊所自作《《訓纂》篇》中三字。以證从𩑋之意。頫本謂低頭。引伸爲凡低之偁。</段玉裁注>
</內容>

<說文字頭>俛</說文字頭>
<內容>
<許慎釋>頫或从人免。</許慎釋>
<段玉裁注>《匡謬正俗》引及小徐皆作俗頫字。篆體或改作俛。解作从人兔。以从兔聲而讀同俯爲？。不知舊讀同免。過秦論。俛起阡陌之中。李善引《漢書音義》：音免。《史記》倉公傳。不可俛仰。音免。龜策列傳首俛。《索隱》正義皆音免。元應書㒳云俛仰無辨切。《廣韵》俛亡辨切。俯俛也。《玉篇》〈人部〉俛無辨切。俯俛也。此皆俛之正音。而表記俛焉日有孶孶。《釋文》音勉。《毛詩》黽勉。李善引皆作僶俛。俛與勉同音。故古假爲勉字。古無讀俛如府者也。頫音同俛。</段玉裁注>
</內容>

<說文字頭>頣</說文字頭>
<內容>
<許慎釋>舉目視人皃。</許慎釋>
<段玉裁注>目當依《廣韵》作眉。舉眉、揚眉也。</段玉裁注>
<許慎釋>从𩑋。臣聲。</許慎釋>
<段玉裁注>式忍切，十二部。</段玉裁注>
</內容>

<說文字頭><img src="420A-01">𩕊</img></說文字頭>
<內容>
<許慎釋>倨視人也。</許慎釋>
<段玉裁注>倨者，不愻也。</段玉裁注>
<許慎釋>从𩑋。𦎍聲。</許慎釋>
<段玉裁注>旨善切，十四部。</段玉裁注>
</內容>

<說文字頭>頡</說文字頭>
<內容>
<許慎釋>直項也。</許慎釋>
<段玉裁注>《淮南》修務訓。王公大人有嚴志頡頏之行者。無不憛悇癢心而悅其色矣。此頡頏正謂強項也。亢部？下曰。直項莽？。《淮南》之頏。卽《說文》之？也。直項者，頡之本義。若〈邶風〉：燕燕于飛。頡之頏之。傳曰。飛而下曰頡。飛而上曰頏。此其引伸之義。直項爲頡頏。故引伸之直下直上曰頡頏。</段玉裁注>
<許慎釋>从𩑋。吉聲。</許慎釋>
<段玉裁注>胡結切，十二部。</段玉裁注>
</內容>

<說文字頭>䪼</說文字頭>
<內容>
<許慎釋>頭頡䪼也。</許慎釋>
<段玉裁注>頡䪼曡韵。古語頭菌蠢皃。若高祖隆準。服䖍準音拙。應劭曰。頰權準也。師古曰。䪼權䪼字豈當借準爲之。按服但云準音拙耳。權䪼之名又出漢後也。</段玉裁注>
<許慎釋>从𩑋。出聲。</許慎釋>
<段玉裁注>之出切，十五部。</段玉裁注>
<許慎釋>讀又若骨。</許慎釋>
<段玉裁注>云又者，謂出聲則讀若拙矣、又讀若骨也。</段玉裁注>
</內容>

<說文字頭>顥</說文字頭>
<內容>
<許慎釋>白皃。</許慎釋>
<段玉裁注>漢郊祀歌曰。西顥沆碭。〈西都賦〉曰。鮮顥氣之淸英。顥與？音義略同。</段玉裁注>
<許慎釋>从景？。</許慎釋>
<段玉裁注>景者，日光也。日光白。从景？、言白首也。按上文當云白首皃。李善注《文選》引《聲類》「顥、白首皃。《聲類》、葢本許書。今許書乃爲淺人刪（⿰刂）首字耳。郊祀歌、〈西都賦〉及《楚辭》則皆引伸假借也。胡老切，二部。</段玉裁注>
<許慎釋>楚詞曰。</許慎釋>
<段玉裁注>詞當作辭。許書皆作楚詞。</段玉裁注>
<許慎釋>天白顥顥。</許慎釋>
<段玉裁注>見大招。王逸曰。顥顥、光貌。按此當廁白首人也之下。寫者亂之耳。〈土部〉堋下引《左傳》朝而堋、在前引〈虞書〉堋淫于家、在後。可證許偁古之例。</段玉裁注>
<許慎釋>南山四顥。</許慎釋>
<段玉裁注>南四八目、《廣韵》作商。皇甫士安高士傳曰。四晧皆河內軹人。或在汲。一曰東園公。二曰角里先生。三曰綺里季。四曰夏黃公。秦始皇時退入藍田山。作歌。乃共入商雒。隱地肺山。漢高徵之不至。深自匿終南山。不能屈己。按曰藍田山、曰商雒地肺山、曰終南山。東西相接八百里。實一山也。《詩》〔傳〕曰：終南、周之名山中南也。《左傳》作中南。史、漢謂之南山。楊雄解嘲曰、四晧采榮於南山。《說文》作南山不誤。張良傳注商山四晧。宋時浙本作南山。</段玉裁注>
<許慎釋>顥。</許慎釋>
<段玉裁注>此字今補。</段玉裁注>
<許慎釋>白首人也。</許慎釋>
<段玉裁注>以是爲白首之證。他書作四晧者，通假字也。</段玉裁注>
</內容>

<說文字頭>䫶</說文字頭>
<內容>
<許慎釋>大醜皃。</許慎釋>
<段玉裁注>醜、可惡也。</段玉裁注>
<許慎釋>从𩑋。樊聲。</許慎釋>
<段玉裁注>附袁切，十四部。</段玉裁注>
</內容>

<說文字頭><img src="420B-01">𩓞</img></說文字頭>
<內容>
<許慎釋>好皃。</許慎釋>
<段玉裁注>頭好也。</段玉裁注>
<許慎釋>从𩑋。爭聲。</許慎釋>
<段玉裁注>疾正切，十一部。</段玉裁注>
<許慎釋>《詩》所謂𩓞首。</許慎釋>
<段玉裁注>𩓞首當作螓首。見〈衞風〉。〈碩人〉〔傳〕曰：螓首、顙廣而方。〔箋〕云：螓謂蜻蜻也。按，《方言》「蟬小者謂之麥蚻，有文者謂之蜻蜻」。孫炎注《爾雅》引《方言》「有文者謂之螓」。然則螓蜻一字也。引古罕言所謂者。假令《詩》作𩓞首。則徑偁《詩》句，不言所謂。</段玉裁注>
</內容>

<說文字頭>頨</說文字頭>
<內容>
<許慎釋>頨姸也。</許慎釋>
<段玉裁注>三字爲句。頨姸曡韵。大徐改爲頭姸。此卽改頓首爲下首之比。姸，安也。頨義如《周易》之翩翩。東都賦。翩翩巍巍。顯顯翼翼。</段玉裁注>
<許慎釋>从𩑋。翩省聲，讀若翩。</許慎釋>
<段玉裁注>按此當紕延切。古音在十二部。《篇》、《韵》王矩一切。葢有認爲羽聲者耳。《廣韵》〔注〕云：孔子頭也。又附會以爲孔子圩頂之圩。</段玉裁注>
</內容>

<說文字頭>顗</說文字頭>
<內容>
<許慎釋>謹莊皃。</許慎釋>
<段玉裁注>莊者，壯盛字之假借也。〈釋詁〉曰：顗，靜也。義相足。</段玉裁注>
<許慎釋>从𩑋。豈聲。</許慎釋>
<段玉裁注>魚豈切，十五部。</段玉裁注>
</內容>

<說文字頭>顅</說文字頭>
<內容>
<許慎釋>頭鬢少髮也。</許慎釋>
<段玉裁注>髟部曰。鬜者，鬢禿也。此音義皆同。葢實一字矣。而以顅从頁、故云頭鬢。謂頭上及鬢夾也。鬜从髟、故單言鬢。〈考工記〉「數目顅脰。故書顅或作牼。鄭司農曰。牼讀爲鬜頭無髮之鬜。司農意謂鳥頭毛短也。鄭注〈明堂位〉曰：齊人謂無髮爲禿楬。《釋名》曰：禿、無髮沐秃也。毼頭生瘡曰瘕。毼亦然也。楬與毼皆卽鬜字。許說《周禮》與先鄭同。後鄭易之曰顅、長脰也。非許義。證以荘子其脰肩肩、則後鄭是也。肩卽顅。</段玉裁注>
<許慎釋>从𩑋。肩聲。</許慎釋>
<段玉裁注>苦閑切，十四部。</段玉裁注>
<許慎釋>《周禮》曰：數目顅脰。</許慎釋>
</內容>

<說文字頭><img src="420B-02">𩓽</img></說文字頭>
<內容>
<許慎釋>無髮也。</許慎釋>
<段玉裁注>《廣韵》曰：。𩓽者，𩓽顐也。顐者，禿也。五困切。</段玉裁注>
<許慎釋>一曰耳門也。</許慎釋>
<段玉裁注>別一義。</段玉裁注>
<許慎釋>从𩑋。囷聲。</許慎釋>
<段玉裁注>按毛刻作囷聲。篆左从囷。不誤。凡囷聲之字亦入䰟韵矣。苦昆切，十三部。</段玉裁注>
</內容>

<說文字頭>𩑔</說文字頭>
<內容>
<許慎釋>禿也。</許慎釋>
<段玉裁注>禿本訓無髮。此則用其引伸之義也。〈考工記〉「作其鱗之而。注曰：之而、頰𩑔也。按頰謂鱗屬之面旁。𩑔謂鱗屬之頤？。圓潤光滑故謂之禿。古語如是。魚游泳必動其頰與？。所謂作其之而也。《玉篇》「頹者，頰下也。是其字可作頹。而淺者謂爲穨字。</段玉裁注>
<許慎釋>从𩑋。气聲。</許慎釋>
<段玉裁注>苦骨切。十五部。按《周禮》、《釋文》云：許愼口忽反。禿也。劉古本反。正義曰。舊讀𩑔字沽罪反。劉以爲當音壺。玉裁謂板本壺字葢誤。當作壼。</段玉裁注>
</內容>

<說文字頭>頛</說文字頭>
<內容>
<許慎釋>頭不正也。</許慎釋>
<段玉裁注>〈釋魚〉。左倪不類。《周禮》類作靁。葢皆頛之假借字也。</段玉裁注>
<許慎釋>从𩑋耒。</許慎釋>
<段玉裁注>會意。</段玉裁注>
<許慎釋>耒、頭傾。</許慎釋>
<段玉裁注>說从耒之意。</段玉裁注>
<許慎釋>亦聲。</許慎釋>
<段玉裁注>耒亦聲。盧對切。十五部。《廣韵》無。</段玉裁注>
<許慎釋>讀又若春秋陳夏齧之齧。</許慎釋>
<段玉裁注>又有此音。卽與左倪右倪之倪同也。曰陳夏齧之齧當許時讀春秋此齧必與他齧不同也。陳夏齧、見春秋經昭卄三年正義。考《世本》。齧者，徵舒曾孫。杜云玄孫。</段玉裁注>
</內容>

<說文字頭>䫌</說文字頭>
<內容>
<許慎釋>傾首也。</許慎釋>
<段玉裁注>首元應引作頭。元應引〈蒼頡篇〉云：頭不正也。又引《淮南子》「左䫌右倪。按〈釋魚〉。左倪右倪。郭注：行頭左俾右俾。俾亦作庳。皆非是。其字正當作䫌。故《釋文》暜計反也。</段玉裁注>
<許慎釋>从𩑋。卑聲。</許慎釋>
<段玉裁注>匹米切，十六部。</段玉裁注>
</內容>

<說文字頭>䫔</說文字頭>
<內容>
<許慎釋>司人也。</許慎釋>
<段玉裁注>司者，今之伺字。</段玉裁注>
<許慎釋>一曰恐也。从𩑋。契聲，讀若楔。</許慎釋>
<段玉裁注>楔或作褉。誤。今依古本正。今楔讀先結切，䫔胡計切。韵書之分別也。十五部。</段玉裁注>
</內容>

<說文字頭>䫥</說文字頭>
<內容>
<許慎釋>頭不正也。从𩑋。鬼聲。</許慎釋>
<段玉裁注>口猥切，十五部。</段玉裁注>
</內容>

<說文字頭>頗</說文字頭>
<內容>
<許慎釋>頭偏也。</許慎釋>
<段玉裁注>引伸爲凡偏之偁。〈洪範〉曰：無偏無頗。遵王之義。〈人部〉曰：偏者，頗也。以頗引伸之義釋偏也。俗語曰頗多頗久頗有、猶言偏多偏久偏有也。古借陂爲頗。如〈洪範〉古本作無偏無陂。顏師古《匡謬正俗》、李善《文選》注所引皆作陂。可證。迄乎天寶。乃據其時所用本作頗、而詔改爲陂。一若古無作陂者。不學而作聰之過也。陂義古皆在歌〈戈部〉。則又不知古音之過耳。</段玉裁注>
<許慎釋>从𩑋。皮聲。</許慎釋>
<段玉裁注>滂禾切。十七部。又匹我切。言部曰。詖古文以爲頗字。言古文之假借也。</段玉裁注>
</內容>

<說文字頭><img src="421A-01">𩑣</img></說文字頭>
<內容>
<許慎釋>顫也。从𩑋。尢聲。</許慎釋>
<段玉裁注>按元應書㒳引《說文》皆作？。是其字从𩑋、又聲。今本《說文》作？、尤聲。非古也。《篇》、《韵》皆沿俗本之誤耳。元應引《說文》云：謂掉動不定也。葢演《說文》語。通俗文曰。四支寒動謂之顫？。于救切，古音在一部。</段玉裁注>
</內容>

<說文字頭><img src="421B-01">疣</img></說文字頭>
<內容>
<許慎釋>𩑣或从𤕬。</許慎釋>
<段玉裁注>按此篆亦當作？。从？、又聲。據元應書及《廣韵》可證。元應曰。今作？。知淺人以今體改古體耳。</段玉裁注>
</內容>

<說文字頭>顫</說文字頭>
<內容>
<許慎釋>頭不定也。</許慎釋>
<段玉裁注>不定各本作不正。今正。顫？皆不寧之皃。上文頛䫌䫥頗四篆、言頭不正。此則義別。頭不定、故从𩑋。引伸爲凡不定之偁。</段玉裁注>
<許慎釋>从𩑋。亶聲。</許慎釋>
<段玉裁注>之繕切，十四部。</段玉裁注>
</內容>

<說文字頭>顑</說文字頭>
<內容>
<許慎釋>顑顲。</許慎釋>
<段玉裁注>逗。二字各本無。今依全書通例補。曡韵字。</段玉裁注>
<許慎釋>食不飽、面黃起行也。</許慎釋>
<段玉裁注>離騒。長顑頷亦何傷。王注：顑頷、不飽皃。按許之顑顲卽顑頷也。〈離騷〉假借頷爲顲。許書單出頷篆。云面黃也。此恐淺人所增。《廣韵》：顑顲，瘦也。</段玉裁注>
<許慎釋>从𩑋。咸聲。</許慎釋>
<段玉裁注>下感下坎二切。七部。《廣韵》苦感切。又作䫲。呼唵切。</段玉裁注>
<許慎釋>讀若戆。</許慎釋>
</內容>

<說文字頭>顲</說文字頭>
<內容>
<許慎釋>顑顲也。</許慎釋>
<段玉裁注>各本作面顑顲皃。今依全書通例正。</段玉裁注>
<許慎釋>从𩑋。𤎭聲。</許慎釋>
<段玉裁注>盧感切，七部。</段玉裁注>
</內容>

<說文字頭>煩</說文字頭>
<內容>
<許慎釋>𤍽頭痛也。</許慎釋>
<段玉裁注>《詩》曰：如炎如焚。陸機《詩》云：身𤍽頭且痛。</段玉裁注>
<許慎釋>从𩑋火。</許慎釋>
<段玉裁注>會意。</段玉裁注>
<許慎釋>一曰焚省聲。</許慎釋>
<段玉裁注>焚〈火部〉作燓。此謂形聲也。附袁切，十四部。</段玉裁注>
</內容>

<說文字頭>𩕺</說文字頭>
<內容>
<許慎釋>癡顡。</許慎釋>
<段玉裁注>逗。各本奪顡字。今依《玉篇》、《廣韵》補。</段玉裁注>
<許慎釋>不聰朙也。</許慎釋>
<段玉裁注>《廣韵》曰：。顡、顏惡也。此今義也。</段玉裁注>
<許慎釋>从𩑋。𧱏聲。</許慎釋>
<段玉裁注>五怪切。十五部。據《廣韵》、此《說文》舊音也。</段玉裁注>
</內容>

<說文字頭>頪</說文字頭>
<內容>
<許慎釋>難曉也。</許慎釋>
<段玉裁注>謂相佀難分別也。頪類古今字。類本專謂犬。後乃類行而頪廢矣。《廣雅》云：頪，疾也。</段玉裁注>
<許慎釋>从𩑋米。</許慎釋>
<段玉裁注>？猶種也。言種緐多如米也。米多而不可別。會意。一說黔首之多如米也。故曰元元。盧對切。十五部。按《六書故》引唐本。从迷省。</段玉裁注>
<許慎釋>一曰鮮白皃。从粉省。</許慎釋>
<段玉裁注>鮮猶新也。粉者，白之甚者也。</段玉裁注>
</內容>

<說文字頭>顇</說文字頭>
<內容>
<許慎釋>顦顇也。</許慎釋>
<段玉裁注>許書無顦篆。大徐增之。非也。錢氏大昕曰。面部之䩌、當是正字。〈小雅〉「或盡瘁事國。〔傳〕云：盡力勞病以從國事。《左傳》引《詩》曰：雖有姬姜。無棄蕉萃。杜曰。蕉萃、陋賤之人。《楚辭》漁父。顏色憔悴。王曰。皯黴黑也。班固荅賓戲。朝而榮華。夕而焦瘁。其字各不同。今人多用憔悴字。許書無憔篆。悴則訓憂也。</段玉裁注>
<許慎釋>从𩑋。卒聲。</許慎釋>
<段玉裁注>秦醉切，十五部。</段玉裁注>
</內容>

<說文字頭>䫒</說文字頭>
<內容>
<許慎釋>繫頭殟也。</許慎釋>
<段玉裁注>〈歹部〉曰。殟者，暴無知也。今本譌作胎敗。則此以殟釋䫒、遂不可通。《集韵》、《類篇》引此條有謂頭被繫無知也七字。當是古注語。《玉篇》引《莊子》云：問焉則䫒然。䫒、不曉也。按與心部之惛音義略同。</段玉裁注>
<許慎釋>从𩑋。昏聲。</許慎釋>
<段玉裁注>莫奔切，十三部。</段玉裁注>
</內容>

<說文字頭>頦</說文字頭>
<內容>
<許慎釋>醜也。</許慎釋>
<段玉裁注>《廣雅》同。《篇》、《韵》云：頤下。非許義。</段玉裁注>
<許慎釋>从𩑋。亥聲。</許慎釋>
<段玉裁注>戶來切。一部。按《廣雅》柯開切。</段玉裁注>
</內容>

<說文字頭>䫏</說文字頭>
<內容>
<許慎釋>醜也。</許慎釋>
<段玉裁注>此䫏之本義。</段玉裁注>
<許慎釋>从𩑋。其聲。</許慎釋>
<段玉裁注>去其切，一部。</段玉裁注>
<許慎釋>今逐疫有䫏頭。</許慎釋>
<段玉裁注>此舉漢事以爲證也。《周禮》方相氏注云：冒熊皮者，以驚疫癘之鬼。如今魌頭也。《淮南書》「視毛嬙、西施猶䫏醜也。高注云：䫏、䫏頭也。方相氏黃金四目。衣赭。稀世之䫏貌。䫏醜、言極醜也。《風俗通》曰：俗說亾人䰟氣游揚。故作魌頭以存之。言頭魌魌然盛大也。或謂魌頭爲觸壙。殊方語。按魌䫏字同。頭大、故从頁也。亦作？。〈靈光殿賦〉「仡䫏𤟧以雕？。李注：䫏𤟧、大首也。今本作欺𤟧。葢誤。</段玉裁注>
</內容>

<說文字頭>籲</說文字頭>
<內容>
<許慎釋>呼也。</許慎釋>
<段玉裁注>呼當作𧦝。言部曰。𧦝者，召也。口部曰。召者，𧦝也。〈周書〉「乃有室大競。籲俊尊上帝。某氏曰。招呼賢俊與共尊事上天。〈商書〉：率籲衆戚。出矢言。某氏曰。籲，和也。率和衆憂之人。出正直之言。按和之訓未知何出。葢謂籲同龠。龠以和衆聲也。夫下文自我王來、至底綏四方皆民不欲徙之言。姚氏鼐之說是也。籲衆戚、出矢言。正謂不欲徙之民相𧦝急出誓言。爲盤庚斆民命衆張本。注疏殊繆。</段玉裁注>
<許慎釋>从𩑋。籥聲。讀與籥同。</許慎釋>
<段玉裁注>羊戍切。古音在二部。讀如姚。</段玉裁注>
<許慎釋>〈商書〉：率籲衆戚。</許慎釋>
<段玉裁注>見盤庚上。戚今本作慼。俗字也。衞包所改。</段玉裁注>
</內容>

<說文字頭>顯</說文字頭>
<內容>
<許慎釋>頭朙飾也。</許慎釋>
<段玉裁注>故字从頁。飾者，妝也。女部曰妝、飾也是也。頭明飾者，冕弁充耳之類。引伸爲凡明之偁。按㬎謂衆明。顯本主謂頭明飾。乃顯專行而㬎廢矣。〈日部〉㬎下曰。古文以爲顯字。由今字假顯爲㬎。乃謂古文假㬎爲顯也。此古今字之變遷。所必當深究也。</段玉裁注>
<許慎釋>从𩑋。㬎聲。</許慎釋>
<段玉裁注>此舉形聲包會意。呼典切，十四部。</段玉裁注>
</內容>

<說文字頭><img src="422A-01">𩔊</img></說文字頭>
<內容>
<許慎釋>𨕖具也。</許慎釋>
<段玉裁注>𨕖擇而共置之也。𩔊𨕖㬪韵。？部曰。㢲，具也。𩕧（⿳𩔊一八），具也。〈人部〉曰：𠊨，具也。是㢲𩔊𩕧𠊨四字義同。《玉篇》曰：𩔊古文作𨕖。</段玉裁注>
<許慎釋>从二𩑋。</許慎釋>
<段玉裁注>二頁、具之意也。士戀切，十四部。</段玉裁注>
</內容>
<重文>文九十三<段玉裁注>宋本九十三。毛刻九十二。今刪（⿰刂）顦字。補頎字。仍九十二。</段玉裁注>　　重八</重文>
<說文字頭>𦣻</說文字頭>
<內容>
<許慎釋>頭也。</許慎釋>
<段玉裁注>頭下曰。𦣻也。與此爲轉注：自古文𩠐行而𦣻廢矣。《白虎通》、何注《公羊》、王注《楚辭》皆曰。首，頭也。引伸之義爲始也，本也。《儀禮》古文假借手爲首。</段玉裁注>
<許慎釋>象形。</許慎釋>
<段玉裁注>象人頭之側面也。左象前。右象後。書九切，三部。</段玉裁注>
<許慎釋>凡𦣻之屬皆从𦣻。</許慎釋>
</內容>

<說文字頭>脜</說文字頭>
<內容>
<許慎釋>面和也。</許慎釋>
<段玉裁注>和當作龢。龢，調也。咊、相應也。許書分別畫然。今人淆之。抑《詩》「輯柔爾顏。傳曰。輯，和也。泮水。載色載笑。傳曰。色、温潤也。《玉篇》曰：野王案柔色以蕰之。是以今爲柔字。按今字柔行而脜廢矣。</段玉裁注>
<許慎釋>从𦣻肉。</許慎釋>
<段玉裁注>骨剛肉柔、故从𦣻肉會意。肉亦聲。</段玉裁注>
<許慎釋>讀若柔。</許慎釋>
<段玉裁注>耳由切，三部。</段玉裁注>
</內容>
<重文>文二</重文>
<說文字頭>面</說文字頭>
<內容>
<許慎釋>顏前也。</許慎釋>
<段玉裁注>顏者，兩眉之中閒也。顏前者謂自此而前則爲目、爲鼻、爲目下、爲頰之閒、乃正鄕人者。故與背爲反對之偁。引伸之爲相鄕之偁。又引伸之爲相背之偁。易窮則變。變則通也。凡言面縛者，謂反背而縛之。偭从面。</段玉裁注>
<許慎釋>从𦣻。象人面形。</許慎釋>
<段玉裁注>謂囗也。左象面。彌箭切，十四部。</段玉裁注>
<許慎釋>凡面之屬皆从面。</許慎釋>
</內容>

<說文字頭>靦</說文字頭>
<內容>
<許慎釋>面見人也。</許慎釋>
<段玉裁注>各本無人。今依《毛詩正義》補。面見人、謂但有面相對自覺可憎也。〈小雅．何人斯〉「有靦面目。〔傳〕曰：靦，？也。女部曰。？、面靦也。按心部曰。青徐謂慙曰㥏。音義皆同。而一从心者，慙在中。一从面者，媿在外。韋注《國語》曰：靦、面目之皃也。</段玉裁注>
<許慎釋>从面見。</許慎釋>
<段玉裁注>此以形爲義之例。</段玉裁注>
<許慎釋>見亦聲。</許慎釋>
<段玉裁注>他典切，十四部。</段玉裁注>
<許慎釋>《詩》曰：有靦面目。</許慎釋>
</內容>

<說文字頭><img src="422B-01">𩈍</img></說文字頭>
<內容>
<許慎釋>或从旦。</許慎釋>
<段玉裁注>旦聲也。《玉篇》曰：《埤蒼》？同靦。字書作？。</段玉裁注>
</內容>

<說文字頭>䩉</說文字頭>
<內容>
<許慎釋>頰也。</許慎釋>
<段玉裁注>頰者，面旁也。面旁者，顏前之兩旁。大招。靨輔奇牙。宜笑嫣只。王注：言美頰有靨䩉。口有奇牙。嘕然而笑。尤媚好也。《淮南書》「奇牙出。靨輔搖。高注：靨輔、頰邊文。婦人之媚也。又曰。靨輔在頰則好。在顙則醜。注：靨䩉者，頰上窐也。由此言之。靨䩉在頰。故䩉與頰可互偁。古多借輔爲䩉。如《毛詩傳》曰：倩、好口輔也。此正謂靨䩉。咸上六。咸其輔頰舌。艮六五。艮其輔。其字皆當作䩉。葢自外言曰䩉、曰頰、曰靨䩉。自裏言則上下持牙之骨謂之䩉車、亦謂牙車、亦謂頷車、亦謂頰車、亦謂鼸車、亦謂之䩉、亦謂之頰。許言䩉頰也者，言其外也。易言䩉頰、言䩉、言其裏也。䩉車非外之䩉。頰車非外之頰。此名之當辨者也。諸家說《左傳》輔車相依、用牙車爲訓。而許君不同。說詳車部。○按艮卦虞注云：輔、面頰骨上頰車也。面頰骨、今俗語尙如是。上頰車、卽頰骨在上持牙者。服䖍注《左傳》謂之上頷車。然則在下持牙者亦得曰下頰車、下頷車矣。必云上頰車上頷車者言䩉則言上是也。頰車與舌、言則必動。故咸、艮爻辭取此。</段玉裁注>
<許慎釋>从面，甫聲。</許慎釋>
<段玉裁注>符遇切，五部。</段玉裁注>
</內容>

<說文字頭>䩌</說文字頭>
<內容>
<許慎釋>面焦枯小也。</許慎釋>
<段玉裁注>《玉篇》引《楚辭》云：顏色䩌顇。希馮所據古本也。漢外戚傳。嫶姸大息。歎稚子兮。晉灼曰。三輔謂幽愁面省瘦曰嫶冥嫶姸猶嫶冥也。按嫶卽䩌字。省同㾪。</段玉裁注>
<許慎釋>从面焦。</許慎釋>
<段玉裁注>此舉會意包形聲。卽消切，二部。</段玉裁注>
</內容>
<重文>文四　　重一</重文>
<說文字頭>丏</說文字頭>
<內容>
<許慎釋>不見也。象雝蔽之形。</許慎釋>
<段玉裁注>雝各本作壅。今正。其實許書當作邕也。《禮經》「乏參侯道。居侯黨之一。西五步。鄭曰。容謂之乏。所以爲獲者御矢也。《周禮》鄭司農注云：容者，乏也。待者所蔽。按之與丏篆文相似。義取蔽矢。豈《禮經》本作丏與。彌兖切。古音在十二部。以𡧍賓字知之。</段玉裁注>
<許慎釋>凡丏之屬皆从丏。</許慎釋>
</內容>
<重文>文一</重文>
<說文字頭>首</說文字頭>
<內容>
<許慎釋>古文𦣻也。</許慎釋>
<段玉裁注>各本古文上有𦣻同二字。妄人所增也。許書絶無此例。惟麻下云與林同。亦妄人所增也。今刪（⿰刂）。正義巳見上矣。故衹言古文𦣻。如儿下曰古文奇字人。？下曰籒文大。？下曰古文䭫。皆此例也。不見𩠐於𦣻篆之次者，以有从𩠐之篆。不得不出之爲部首也。今字則古文行而小篆廢矣。</段玉裁注>
<許慎釋>巛象髮。</許慎釋>
<段玉裁注>說𦣻上有巛之意。象髮形也。小篆則但取頭形。</段玉裁注>
<許慎釋>髮謂之鬊。</許慎釋>
<段玉裁注>髮字舊奪，今補。</段玉裁注>
<許慎釋>鬊卽巛也。</許慎釋>
<段玉裁注>當作巛卽鬊也。與？卽易突字也例同。鬊之訓髮隋也。渾言之則爲髮。偁此八字、葢別一說。上文謂象形。此謂巛卽山川字。古音同春。故可假爲鬊字。會意。</段玉裁注>
<許慎釋>凡𩠐之屬皆从𩠐。</許慎釋>
</內容>

<說文字頭>䭫</說文字頭>
<內容>
<許慎釋>䭬首也。</許慎釋>
<段玉裁注>三字句。各本作下首也。亦由妄人不知三字句之例而改之。今正。頓首䭫首爲《周禮》九拜之二大耑。在漢末時。上書言事者必分別其辭。則二者形狀之不同。所用行禮之分別。許時人人知之。故〈小雅〉、〈大雅〉稽首。毛皆無〔傳〕。許亦但曰此篆謂䭫首、此篆謂頓首而巳。《周禮》䭫首、本又作稽。許沖上書。前作稽首。後作䭫首。恐今之經典轉寫譌亂者多矣。鄭曰。䭫首、（句）拜頭至地也。頓首、拜頭叩地也。葢䭫首者，拱手至地。頭亦至於地。而顙不必觸地。與頓首之必以顙叩地異矣。䭫首者，稽遲其首也。頓首亦曰䭫顙。䭫顙者，稽遲其顙也。此吉凶之大辨也。今人作名刺必曰頓首拜。是以凶禮施於賓禮、嘉禮。且頓首而拜、非卽䘮禮之稽顙而後拜乎。亦議禮者所當知矣。詳見？部、手部。古者，吉、賓、嘉皆䭫首。無言頓首者。䘮則䭫顙。無言䭫首者。以是知䭫顙卽頓首也。諸侯於天子䭫首。大夫、士於諸侯䭫首。大夫、士於鄰國之君䭫首。家臣於大夫不䭫首。以避君也。君之於臣拜手。君於臣䭫首者，重其臣也。洛誥云成王拜手稽首是也。</段玉裁注>
<許慎釋>从𩠐。旨聲。</許慎釋>
<段玉裁注>康禮切。十五部。按此下不云？古文䭫者，巳別出之爲部首矣。</段玉裁注>
</內容>

<說文字頭><img src="423B-01">𩠹</img></說文字頭>
<內容>
<許慎釋>𢧵𩠐也。</許慎釋>
<段玉裁注>首字各本奪，今補。斤部曰。斷者，𢧵也。〈戈部〉曰。𢧵者，斷也。𢧵首則字从斷首會意。《集韵》、《類篇》皆云斷首是也。《廣雅》「？、𣃔也。此引伸爲凡𢧵之偁也。</段玉裁注>
<許慎釋>从斷𩠐。</許慎釋>
<段玉裁注>舊誤、今正。斷亦聲。此舉會意包形聲也。大丸旨沇二切，十四部。</段玉裁注>
</內容>

<說文字頭><img src="423B-02">剸</img></說文字頭>
<內容>
<許慎釋>或从刀，專聲。</許慎釋>
<段玉裁注>王褒傳。水斷蛟龍。陸剸犀革。卽蘇秦傳之水斷牛馬陸𢧵鵠鴈也。剸與刀部剬義相近。古亦借爲專擅字。小徐本無此篆。</段玉裁注>
</內容>
<重文>文三　　重一</重文>
<說文字頭>𥄉</說文字頭>
<內容>
<許慎釋>到𩠐也。</許慎釋>
<段玉裁注>到者今之倒字。此亦以形爲義之例。</段玉裁注>
<許慎釋>賈侍中說。</許慎釋>
<段玉裁注>偁官不偁名者，尊其師也。</段玉裁注>
<許慎釋>此𣃔𩠐到縣（⿰県系）𥄉字。</許慎釋>
<段玉裁注>《廣韵》引《漢書》曰。三族令先黥劓。斬左右趾。𥄉首。葅其骨。按今《漢書》〈㓝法志〉作䲷。葢非孫愐所見之舊矣。𥄉首字當用此。用䲷於義無當。不言从到首者，形見於義。如珏下不言从二玉也。古堯切，二部。</段玉裁注>
<許慎釋>凡𥄉之屬皆从𥄉。</許慎釋>
</內容>

<說文字頭>縣（⿰県系）</說文字頭>
<內容>
<許慎釋>繫也。</許慎釋>
<段玉裁注>繫當作系。繫者繫𦃇也。一名惡絮。許書本非此字明矣。許自序云：據形系聯、不作繫也。系篆下云繫也。當卽縣（⿰県系）也之譌。二篆爲轉注：古懸挂字皆如此作。引伸之、則爲所系之偁。《周禮》「縣（⿰県系）系於遂。邑部曰。周制。天子地方千里。分爲百縣（⿰県系）則系於國。秦漢縣（⿰県系）系於郡。《釋名》曰：縣（⿰県系）、縣（⿰県系）也。縣（⿰県系）係於郡也。自專以縣（⿰県系）爲州縣（⿰県系）字。乃別製从心之懸挂。別其音縣（⿰県系）去懸平。古無二形二音也。顏師古云：古縣（⿰県系）邑字作寰。亦爲臆說。</段玉裁注>
<許慎釋>从系持𥄉。</許慎釋>
<段玉裁注>會意。胡㳙切，十四部。</段玉裁注>
</內容>
<重文>文二</重文>
<說文字頭>須</說文字頭>
<內容>
<許慎釋>頤下毛也。</許慎釋>
<段玉裁注>各本譌作面毛也三字。今正。《禮記．禮運》正義曰。案《說文》云耐者，鬚也。鬚謂頤下之毛象形字也。今本而篆下云頰毛也。須篆下云面毛也。語皆不通。毛？下云眉髮之屬。故眉解目上毛。須解頤下毛。須在頰者謂之䫇、不謂之而。釋須爲面毛則尢無理。須在頤下。頾在口上。䫇在頰。其名分別有定。《釋名》亦曰。口上曰髭。口下曰承漿。頤下曰鬚。在頰耳旁曰髥。與許說合。易賁六二。賁其須。侯果曰。自三至上、有頤之象。二在頤下、須之象也。引伸爲凡下垂之偁。凡〈上林賦〉之鶡蘇、〈吳都賦〉之流蘇、今俗云蘇頭皆卽須字也。俗假須爲需。別製䰅鬚字。</段玉裁注>
<許慎釋>从？彡。</許慎釋>
<段玉裁注>彡者，毛飾畫之文。須與頾每成三綹。形似之也。相俞切。古音在四部。讀如𢯱。《釋名》曰：鬚，秀也。</段玉裁注>
<許慎釋>凡須之屬皆从須。</許慎釋>
</內容>

<說文字頭>頿</說文字頭>
<內容>
<許慎釋>口上須也。</許慎釋>
<段玉裁注>在口上、在頰亦得名須。而正名百物則曰頾、曰？。《左傳》曰：至於靈王。生而有頾。是爲頾王。《釋名》曰：髭，姿也。爲姿容之美也。</段玉裁注>
<許慎釋>从須，此聲。</許慎釋>
<段玉裁注>卽移切。十五十六部。或作髭。</段玉裁注>
</內容>

<說文字頭>䫇</說文字頭>
<內容>
<許慎釋>頰須也。</許慎釋>
<段玉裁注>頰、面旁也。《釋名》曰：隨口動搖。冄冄然也。〈封禪書〉有龍垂胡髥。下迎黃帝。詳文意乃泛謂須。</段玉裁注>
<許慎釋>从須冄。</許慎釋>
<段玉裁注>會意。</段玉裁注>
<許慎釋>冄亦聲。</許慎釋>
<段玉裁注>汝鹽切。七部。俗作？、髥。</段玉裁注>
</內容>

<說文字頭><img src="424A-01">𩔹</img></說文字頭>
<內容>
<許慎釋>須髮半白也。</許慎釋>
<段玉裁注>兼言髮者，類也。此《孟子》頒白之正字也。趙注曰：頒者，斑也。頭半白斑斑者也。卑與斑雙聲。是以漢〈地理志〉卑水縣（⿰県系）、孟康音斑。葢古？讀如斑。故亦假大頭之頒。藉田賦。士女頒斌。李注：頒斌、相襍之皃也。其引伸之義也。〈王制〉「諸侯曰頖宫。頖、葢？字之異體。故假爲泮水之泮。《廣韵》又借臥髻之䰉爲？。</段玉裁注>
<許慎釋>从須，卑聲。</許慎釋>
<段玉裁注>府移切，十六部。讀如班則十四部。</段玉裁注>
</內容>

<說文字頭>䫠</說文字頭>
<內容>
<許慎釋>短須髮皃。</許慎釋>
<段玉裁注>〈西京賦〉說猛獸髬髵。薛曰。髬髵、作毛鬛也。髬卽？字。須髮短則植。猛獸毛鬛植。</段玉裁注>
<許慎釋>从須，否聲。</許慎釋>
<段玉裁注>敷悲切，古音在一部。</段玉裁注>
</內容>
<重文>文五</重文>
<說文字頭>彡</說文字頭>
<內容>
<許慎釋>毛飾畫文也。</許慎釋>
<段玉裁注>巾部曰。飾者，㕞也。飾畫者，㕞而畫之。毛者，聿也。亦謂之不律。亦謂之弗。亦謂之筆。所以畫者也。其文則爲彡。手之列多略不過三。故以彡象之也。毛所飾畫之文成彡。須髮皆毛屬也。故皆以爲彡之屬而从彡。</段玉裁注>
<許慎釋>象形。</許慎釋>
<段玉裁注>所銜切，七部。</段玉裁注>
<許慎釋>凡彡之屬皆从彡。</許慎釋>
</內容>

<說文字頭>形</說文字頭>
<內容>
<許慎釋>象也。</許慎釋>
<段玉裁注>各本作𧰼形也。今依《韵會》本正。𧰼當作像。謂像似可見者也。〈人部〉曰：像，似也。似，像也。形容謂之形。因而形容之亦謂之形。六書二曰像形者謂形其形也。四曰形聲者，謂形其聲之形也。易曰。在天成象。在地成形。分偁之、實可互偁也。《左傳》「形民之力。假爲型模字也。易。其形渥。假爲㓝罰字也。</段玉裁注>
<許慎釋>从彡。
<段玉裁注>有文可見、故从彡。</段玉裁注>
<許慎釋>幵聲。</許慎釋>
<段玉裁注>戸經切。十一部。按？筓字皆古兮切。研字五堅切。幵聲古音俟考。</段玉裁注>
</內容>

<說文字頭>㐱</說文字頭>
<內容>
<許慎釋>稠髮也。</許慎釋>
<段玉裁注>稠者多也。禾稠、曰稹。髮稠曰㐱。其意一也。</段玉裁注>
<許慎釋>从彡。
<段玉裁注>謂髮。</段玉裁注>
<許慎釋>人聲。</許慎釋>
<段玉裁注>之忍切，十二部。</段玉裁注>
<許慎釋>《詩》曰：㐱髮如雲。</許慎釋>
<段玉裁注>〈庸風〉：君子偕老文。今《詩》作鬒。葢以或字改古字。傳曰。鬒、黑髮也。疑黑字亦非毛公之舊。許多襲毛。不應有異。《左傳》「昔有仍氏生女。黰黑而甚美。黰正謂稠髮。髮多且黑而皃甚美也。服、杜皆云美髮爲黰。不言黑髮。</段玉裁注>
</內容>

<說文字頭>鬒</說文字頭>
<內容>
<許慎釋>㐱或从髟，眞聲。</許慎釋>
<段玉裁注>黰又其或體。</段玉裁注>
</內容>

<說文字頭>修</說文字頭>
<內容>
<許慎釋>飾也。</許慎釋>
<段玉裁注>巾部曰。飾者，㕞也。又部曰。㕞者，飾也。二篆爲轉注：飾卽今之拭字。拂拭之則發其光采。故引伸爲文飾。女部曰。妝者，飾也。用飾引伸之義。此云修飾也者，合本義引伸義而兼舉之。不去其塵垢。不可謂之修。不加以縟采。不可謂之修。修之从彡者，洒㕞之也。藻繪之也。修者，治也。引伸爲凡治之偁。匡衡曰。治性之道。必審己之所有餘。而強其所不足。</段玉裁注>
<許慎釋>从彡，攸聲。</許慎釋>
<段玉裁注>息流切。三部。經典多、假肉部之脩。</段玉裁注>
</內容>

<說文字頭>彰</說文字頭>
<內容>
<許慎釋>彣彰也。</許慎釋>
<段玉裁注>彣各本作文。今正。文、逪畫也。與彣義別。古人作彣彰。今人作文章、非古也。《尚書》某氏傳、《呂覽》注、《淮南》〔注〕、《廣雅》皆曰。彰，朙也。通作章。</段玉裁注>
<許慎釋>从彡章。</許慎釋>
<段玉裁注>會意。謂文成章。</段玉裁注>
<許慎釋>章亦聲。</許慎釋>
<段玉裁注>諸良切，十部。</段玉裁注>
</內容>

<說文字頭>彫</說文字頭>
<內容>
<許慎釋>𤥨文也。</許慎釋>
<段玉裁注>𤥨者，治玉也。〈玉部〉有琱、亦治玉也。〈大雅〉：追琢其章。〔傳〕曰：追，彫也。金曰彫。玉曰𤥨。《毛傳》字當作琱。凡琱琢之成文曰彫。故字从彡。今則彫雕行而琱廢矣。</段玉裁注>
<許慎釋>从彡。
<段玉裁注>治玉成文也。</段玉裁注>
<許慎釋>周聲。</許慎釋>
<段玉裁注>都僚切，二三部。</段玉裁注>
</內容>

<說文字頭>𩇕</說文字頭>
<內容>
<許慎釋>淸飾也。</許慎釋>
<段玉裁注>淸飾者，謂淸素之飾也。〈上林賦〉「靚莊刻飾。郭璞曰。靚莊、粉白黛黑也。刻飾、刻畫鬋鬢也。按靚莊卽𩇕妝之假借字。𩇕與〈水部〉之瀞義略同。</段玉裁注>
<許慎釋>从彡，靑聲。</許慎釋>
<段玉裁注>疾郢切。十一部。按丹部曰。彤者，丹飾也。从丹彡。彡其畫也。疑此當云𩇕、青飾也。从彡靑。靑亦聲。葢謂以靑色飾畫之文也。彤不入彡部、𩇕不入靑部者，錯見也。</段玉裁注>
</內容>

<說文字頭>㣎</說文字頭>
<內容>
<許慎釋>細文也。</許慎釋>
<段玉裁注>細文、文之細者。故字从彡。彡者，文也。者，際見之白。際者，壁隙也。璺之細者也。引伸爲凡精美之偁。〈周頌〉曰：維天之命。於穆不已。傳曰。穆，美也。〈大雅〉〔傳〕曰：穆穆，美也。釋訓曰。穆穆、肅肅，敬也。皆其義也。古本作㣎。今皆从禾作穆。假借字也。古昭穆亦當用㣎。</段玉裁注>
<許慎釋>从彡，省。</許慎釋>
<段玉裁注>各本有聲字。誤也。今正。莫卜切。三部。《廣韵》莫六切。</段玉裁注>
</內容>

<說文字頭>弱</說文字頭>
<內容>
<許慎釋>橈也。</許慎釋>
<段玉裁注>橈者曲木也。引伸爲凡曲之偁。直者多強。曲者多弱。易曰。棟橈。本末弱也。弱與橈㬪韵。</段玉裁注>
<許慎釋>上象橈曲。</許慎釋>
<段玉裁注>謂弓也。</段玉裁注>
<許慎釋>彡象毛氂橈弱也。</許慎釋>
<段玉裁注>曲似弓。故以弓像之。弱似毛氂。故以彡像之。</段玉裁注>
<許慎釋>弱物幷。</許慎釋>
<段玉裁注>不能獨立。</段玉裁注>
<許慎釋>故从二？。</許慎釋>
<段玉裁注>而勺切，古音在二部。</段玉裁注>
</內容>
<重文>文九　　重一</重文>
<說文字頭>彣</說文字頭>
<內容>
<許慎釋>𢒰也。</許慎釋>
<段玉裁注>有部曰。戫有彣彰也。是則有彣彰謂之彣。彣與文義別。凡言文章皆當作彣彰。作文章者，省也。文訓逪畫。與彣義別。</段玉裁注>
<許慎釋>从彡文。</許慎釋>
<段玉裁注>以毛飾畫而成彣彰會意。文亦聲。無分切十三部。</段玉裁注>
<許慎釋>凡彣之屬皆从彣。</許慎釋>
</內容>

<說文字頭>彥</說文字頭>
<內容>
<許慎釋>美士有彣。</許慎釋>
<段玉裁注>彣作文。非是。今正。</段玉裁注>
<許慎釋>人所言也。</許慎釋>
<段玉裁注>言彥疊韵。釋訓曰。美士爲彥。郭曰。人所言詠也。〈鄭風〉〔傳〕曰：彥士之美稱、人所言、故曰彥。有文、故从彣。大學彥或作盤。古文假借字。</段玉裁注>
<許慎釋>从彣，厂聲。</許慎釋>
<段玉裁注>厂、山石之厓巖。人可居者也。呼旱切，彥魚變切。十四部。</段玉裁注>
</內容>
<重文>文二</重文>
<說文字頭>文</說文字頭>
<內容>
<許慎釋>錯畫也。</許慎釋>
<段玉裁注>錯當作逪、逪畫者䢒逪之畫也〈𦒱工記〉曰。靑與赤謂之文。逪畫之一耑也逪畫者，文之本義。彣彰者，彣之本義。義不同也。黃帝之史倉頡見鳥獸蹏迒之迹。知分理之可相別異也。初造書契。依類象形、故謂之文。</段玉裁注>
<許慎釋>象交文。</許慎釋>
<段玉裁注>像兩紋交互也。紋者，文之俗字。無分切，十三部。</段玉裁注>
<許慎釋>凡文之屬皆从文。</許慎釋>
</內容>

<說文字頭>斐</說文字頭>
<內容>
<許慎釋>分別文也。</許慎釋>
<段玉裁注>謂分別之文曰婓。〈衞風〉「有匪君子〔傳〕曰：匪文章皃。〈小雅〉「萋兮婓兮。〔傳〕曰：萋斐文章相錯也。〈𦒱工記〉注曰：匪采貌也。皆不言分別。許云分別者，渾言之則爲文。析言之則爲分別之文。以字从非知之也。非，違也。凡从非之屬。䨽，別也。靠、相違也。</段玉裁注>
<許慎釋>从文，非聲。</許慎釋>
<段玉裁注>此舉形聲包會意也。敷尾切，十五部。</段玉裁注>
<許慎釋>易曰。君子豹變其文斐也。</許慎釋>
<段玉裁注>革上九象傳文、今易作蔚。虞曰。蔚，蔇也。許所據、葢孟易。</段玉裁注>
</內容>

<說文字頭>辬</說文字頭>
<內容>
<許慎釋>駁文也。</許慎釋>
<段玉裁注>謂駁襍之文曰辬也。馬色不純曰駁。引伸爲凡不純之偁。辬之字多或體。易卦之賁字、〈上林賦〉之斒字、《史記》璸斒、《漢書》《文𨕖》玢豳、俗用之斑字皆是。斑者，辬之俗。今乃斑行而辬廢矣。又或假班爲之。如孟堅之得氏以楚人謂虎文曰斑。卽虍部虨字也。作辬斑近是。而《漢書》作班。頭黑白半曰頒。亦辬之假借字。許知爲不純之文、以从辡知之。辦辯字皆从辡。</段玉裁注>
<許慎釋>从文，辡聲。</許慎釋>
<段玉裁注>此舉形聲包會意。布還切，十四部。</段玉裁注>
</內容>

<說文字頭><img src="425B-01">𣁟</img></說文字頭>
<內容>
<許慎釋>微畫文也。</許慎釋>
<段玉裁注>文各本奪、今補。此謂微畫之文曰嫠也。凡今人用豪釐、當作此字。經解曰。差若豪氂謬以千里。乃是假借字。知爲微畫之文者，以从𠩺知之。𠩺者，坼（⿰土厈）也。微之意也。</段玉裁注>
<許慎釋>从文，𠩺聲。</許慎釋>
<段玉裁注>此舉形聲包會意。里之切，一部。</段玉裁注>
</內容>
<重文>文四</重文>
<說文字頭>髟</說文字頭>
<內容>
<許慎釋>長髮猋猋也。</許慎釋>
<段玉裁注>猋與髟曡韵。猋猋當依《玉篇》作髟髟。通俗文曰。髮垂曰髟。潘岳秋興賦。斑鬢髟以承弁。按馬融〈長笛賦〉「特麚昏髟。注：髟、長髦。廣成頌曰。羽旄紛其髟鼬。旚繇之假借字也。</段玉裁注>
<許慎釋>从長彡。</許慎釋>
<段玉裁注>彡猶毛也。會意。《五經文字》必由反。在古音三部、桼部䰍从此爲聲。可得此字之正音矣。音轉乃爲必凋切、匹妙切。其云所銜切者，大謬。誤認爲彡聲也。</段玉裁注>
<許慎釋>一曰白黑髮襍而髟。</許慎釋>
<段玉裁注>依李善秋興賦注補此八字。而似當作曰。</段玉裁注>
<許慎釋>凡髟之屬皆从髟。</許慎釋>
</內容>

<說文字頭>髮</說文字頭>
<內容>
<許慎釋>頭上毛也。</許慎釋>
<段玉裁注>各本作根也。《廣韵》巳然。以《釋名》、《廣雅》正之。乃拔也之誤。要此二字可不必有耳。毛部曰。毛者，眉髮之屬。故眉下曰目上毛。須下曰頤下毛。則髮下必當有頭上毛也四字。且下文云鬢者，頰髮。不先言頭上、何以別其在頰者乎。今依《玉篇》、《廣韵》語正。</段玉裁注>
<許慎釋>从髟犮聲。</許慎釋>
<段玉裁注>方伐切，十五部。</段玉裁注>
</內容>

<說文字頭><img src="425B-02">𩠖</img></說文字頭>
<內容>
<許慎釋>髮或从𩠐。</許慎釋>
</內容>

<說文字頭><img src="425B-03">𩑛</img></說文字頭>
<內容>
<許慎釋>古文。</許慎釋>
<段玉裁注>葢象角羈之形。</段玉裁注>
</內容>

<說文字頭>鬢</說文字頭>
<內容>
<許慎釋>頰髮也。</許慎釋>
<段玉裁注>謂髮之在面旁者也。〈晉語〉「美鬢長大則賢。韋昭曰。鬢、髮穎也。明道本如是。他本穎作類。非。髮穎者，穎禾末。近於𥝩。似人頸。故錐刀皆有穎。髮亦有穎。髮以項爲下。上至於頂。至於堖葢。而旁至於頰則謂之鬢。鬢者，髮之濱也。似禾穎之在末。禾之老、先𥝩而後莖。髮之老而白也、先鬢而餘髮繼之。項髮冣後。韋語俗多不解。故詳說之。《釋名》曰：在頰耳旁曰髥。其上連髮曰鬢。鬢曲頭曰距。</段玉裁注>
<許慎釋>从髟，賓聲。</許慎釋>
<段玉裁注>必刄切，十二部。</段玉裁注>
</內容>

<說文字頭>鬗</說文字頭>
<內容>
<許慎釋>髮長皃。</許慎釋>
<段玉裁注>皃字依《玉篇》訂。引伸爲凡長之偁。如郊祀歌曰。掩回轅。鬗長馳。鬗猶今言道里曼曼也。如淳曰。音樠。</段玉裁注>
<許慎釋>从髟，㒼聲，讀若蔓。</許慎釋>
<段玉裁注>母官切，十四部。</段玉裁注>
</內容>

<說文字頭>䰐</說文字頭>
<內容>
<許慎釋>髮長也。</許慎釋>
<段玉裁注>《集韵》曰。䰐鬖、髮長皃。《廣韵》曰：。䰐、鬢髮疎皃。</段玉裁注>
<許慎釋>从髟，監聲。</許慎釋>
<段玉裁注>魯甘切，八部。</段玉裁注>
<許慎釋>讀若春秋黑肱以濫來奔。</許慎釋>
<段玉裁注>《左氏春秋》經。昭公三十一年。冬。黑肱以濫來奔。讀如此濫也。</段玉裁注>
</內容>

<說文字頭>䰈</說文字頭>
<內容>
<許慎釋>髮好也。</許慎釋>
<段玉裁注>《廣韵》有皃字。</段玉裁注>
<許慎釋>从髟，𢀩聲。</許慎釋>
<段玉裁注>千可切。十七部。《廣韵》昨何切。</段玉裁注>
</內容>

<說文字頭>鬈</說文字頭>
<內容>
<許慎釋>髮好也。</許慎釋>
<段玉裁注>也《廣韵》作皃。〈齊風〉盧令曰。其人美且鬈。傳曰。鬈、好皃。傳不言髮者，傳用其引伸之義。許用其本義也。本義謂髮好。引伸爲凡好之偁。凡說字必用其本義。凡說經必因文求義。則於字或取本義、或取引伸假借、有不可得而必者矣。故許於《毛傳》有直用其文者。凡毛、許說同是也。有相近而不同者。如毛曰鬈好皃、許曰髮好皃、毛曰飛而下曰頡、許曰直項也是也。此引伸之說也。有全違者。如毛曰匪文章皃、許曰器似竹匧、毛曰干澗也、許曰犯也是也。此假借之說也。經傳有假借。字書無假借。</段玉裁注>
<許慎釋>从髟，卷聲。</許慎釋>
<段玉裁注>衢員切，十四部。</段玉裁注>
<許慎釋>《詩》曰：其人美且鬈。</許慎釋>
</內容>

<說文字頭>髦</說文字頭>
<內容>
<許慎釋>髦髮也。</許慎釋>
<段玉裁注>三字句。各本刪（⿰刂）髦字、作髮也二字。此如巂下之刪（⿰刂）雟作周燕也、離下之刪（⿰刂）離、偓下之刪（⿰刂）偓、江河等下之刪（⿰刂）江河等字皆不可通，今補。元應佛書音義卷二引《說文》「髦髮也。謂髮中之髦也。卷五引《說文》「髦髮也。髮中豪者也。下句乃古注語。上句亦奪一髦字、不可讀。髮中之秀出者，謂之髦髮。《漢書》謂之壯髮。馬鬣偁髦、亦其意也。《詩》三言髦士。《爾雅》、《毛傳》皆曰。髦，俊也。《釋文》云：毛中之長豪曰髦。士之俊傑者借譬爲名。此引伸之義也。古亦假髦爲毛字。〈既夕禮〉注曰：今文髦爲毛。是今文禮叚毛爲髦也。</段玉裁注>
<許慎釋>从髟毛。</許慎釋>
<段玉裁注>髮之秀者曰毛。猶角之好者曰角。毛亦聲。莫袍切，二部。</段玉裁注>
</內容>

<說文字頭>䰓</說文字頭>
<內容>
<許慎釋>髮皃。</許慎釋>
<段玉裁注>元應曰。凡鬘字皆當作䰓。</段玉裁注>
<許慎釋>从髟，臱聲，讀若宀。</許慎釋>
<段玉裁注>莫賢切，十二部。</段玉裁注>
</內容>

<說文字頭>䯾</說文字頭>
<內容>
<許慎釋>髮多也。</許慎釋>
<段玉裁注>彡部曰。㐱者，稠髮也。稠髮當作䯾。此則說䯾之義。〈小雅〉曰：彼君子女。綢直如髮。傳曰。密直如髮也。是則綢乃䯾之假借字。</段玉裁注>
<許慎釋>从髟，周聲。</許慎釋>
<段玉裁注>直由切，三部。</段玉裁注>
</內容>

<說文字頭><img src="426B-01">𩯨</img></說文字頭>
<內容>
<許慎釋>髮皃。从髟，爾聲。</許慎釋>
<段玉裁注>此字亦取爾會意。如華盛之字作薾。皆取麗爾之意也。</段玉裁注>
<許慎釋>讀若江南謂酢母爲？。</許慎釋>
<段玉裁注>此江南之《方言》也。漢之江南謂豫章長沙二郡。？無異字者，《方言》固無正字。知此俗語則髮皃之字之音可得矣。奴禮切。十五十六部。酢今之醋字。《廣雅》「嬭，母也。音與？同。</段玉裁注>
</內容>

<說文字頭>䯽</說文字頭>
<內容>
<許慎釋>髮皃。从髟，咅聲。</許慎釋>
<段玉裁注>步矛切，四部。</段玉裁注>
</內容>

<說文字頭><img src="426B-02">𩭾</img></說文字頭>
<內容>
<許慎釋>髮至眉也。</許慎釋>
<段玉裁注>〈庸風〉：髧彼兩髦。〔傳〕曰：髧、兩髦之皃。髦者，髮至眉。子事父母之飾。許所本也。內則拂髦注云：髦用髮爲之。象幼時鬌。其制未聞。〈既夕禮〉曰。既殯。主人說髦。注云：兒生三月。翦髮爲鬌。男角女羈。否則男左女右。長大猶爲之飾。存之謂之髦。所以順父母幼小之心。至此屍柩不見。䘮無飾。可以去之。髦之形象未聞。〈玉藻〉：親𣳚不髦。注云：去爲子之飾。按鄭既言𩭾之用而云其制未聞者，謂其狀不可詳也。毛云髮至眉。葢以髮兩綹下垂至眉。像嬰兒夾冈之角髮下垂。父母在、不失其嬰兒之素也。依《禮經》曰脫。依內則注曰拂。髦振去塵箸之。是假他髮爲之。許引《毛詩》作𩭾。今則《詩》禮皆作髦。或由音近假借。𩭾與髦義古畫然不同。</段玉裁注>
<許慎釋>从髟，敄聲。</許慎釋>
<段玉裁注>亡牢切。古音在三部。《廣韵》莫浮切。</段玉裁注>
<許慎釋>《詩》曰：紞彼兩？。</許慎釋>
<段玉裁注>今《詩》紞作髧。《釋文》云：本又作？。按紞、冕冠塞耳者。？葢似之也。</段玉裁注>
</內容>

<說文字頭>髳</說文字頭>
<內容>
<許慎釋>𩭾或省。漢令有髳長。</許慎釋>
<段玉裁注>髳卽𩭾字。而羌髳字衹从矛。〈牧誓〉「庸蜀羌髳微盧彭濮。〈小雅〉「如蠻如髦。〔傳〕曰：蠻、南蠻也。髦、夷髦也。箋云：髦、西夷別名。按《詩》髦卽書髳。髳長見漢令。葢如趙佗自偁蠻夷大長。亦謂其酋豪也。</段玉裁注>
</內容>

<說文字頭>鬋</說文字頭>
<內容>
<許慎釋>女鬢垂皃也。</許慎釋>
<段玉裁注>〈招䰟〉曰。盛鬋不同制。王云：鬋，鬢也。制，法也。言九侯之女。裝飾兩結。垂鬢下髮。形貌詭異。又長髮曼鬋。𧰟陸離些。注：曼，澤也。言美人長髮工結。鬢鬋滑澤。其狀𧰟美。儀皃陸離而難形也。按張揖注〈上林賦〉亦云：刻畫鬋鬢。鬋主謂女鬢。不施於男子。《曲禮》不蚤鬋。〈士虞禮〉蚤翦。翦或爲鬋。鬋皆翦之假借字也。〈喪大記〉爪手翦須、可證。《曲禮注》翦鬚。《釋文》作翦鬢。非是。</段玉裁注>
<許慎釋>从髟，歬聲。</許慎釋>
<段玉裁注>作踐切，十二部。</段玉裁注>
</內容>

<說文字頭>鬑</說文字頭>
<內容>
<許慎釋>鬋也。一曰長皃。</許慎釋>
<段玉裁注>此別一義。謂須髮之長。古陌上桑曰。爲人絜白晳。鬑鬑頗有鬚。</段玉裁注>
<許慎釋>从髟，兼聲，讀若慊。</許慎釋>
<段玉裁注>力鹽切，七部。</段玉裁注>
</內容>

<說文字頭><img src="427A-01">𩯰</img></說文字頭>
<內容>
<許慎釋>束髮尐小也。</許慎釋>
<段玉裁注>尐小二字各本作少。《廣韵》十六㞕、十七薛引作少小二字。少乃尐之誤。今正。尐與？曡韵。面小亦謂之䩏尐。通俗文曰。露髻曰？。露髻者，士䘮禮婦人髽于室注云：既去纚而以髮爲大紒、如今婦人露紒其象也。注䘮服亦云：髽、露紒也。然則露髻、漢人語。謂不用韜髮之縰、露髮爲髻也。今乃婦人無不露髻者矣。二京賦解訓？亦云露頭髻。按鄭云大髻、許云尐小者。其辭異、其爲粗率之意一也。</段玉裁注>
<許慎釋>从髟，𢧵聲。</許慎釋>
<段玉裁注>子結切，十五部。</段玉裁注>
</內容>

<說文字頭>鬄</說文字頭>
<內容>
<許慎釋>髲也。</許慎釋>
<段玉裁注>〈庸風〉：不㞕髢也。箋云：髢，髲也。不絜者不用髲爲善。《左傳》「衞莊公見己氏之妻髮美。使髡之。以爲呂姜髢。按鬄與𩮜義別。音亦有異。</段玉裁注>
<許慎釋>从髟，易聲。</許慎釋>
<段玉裁注>大計切。古音在十六部。从易爲正。大徐又載先彳切。誤。</段玉裁注>
</內容>

<說文字頭>髢</說文字頭>
<內容>
<許慎釋>鬄或从也聲。</許慎釋>
<段玉裁注>古易聲在十六部。也聲在十七部。合韵冣近。此字今音大計切。於也聲得之。地亦也聲。</段玉裁注>
</內容>

<說文字頭>髲</說文字頭>
<內容>
<許慎釋>益髮也。</許慎釋>
<段玉裁注>各本作鬄也二字。今正。〈庸風正義〉引《說文》云：髲、益髮也。言人髮少、聚他人髮益之。下十字古注語。髲字不見於經傳。假被字爲之。〈召南〉「被之僮僮。傳曰。被、首飾也。箋云：禮主婦髲𩮜。少牢饋食禮。主婦被錫。注曰：被錫讀爲髲𩮜。古者，或𩮜賤者，㓝者之髮。以髲婦人之紒爲飾。因名髲𩮜焉。《周禮》所謂次也。按如鄭說、則《詩》禮之被皆卽髲也。以𩮜爲髲、卽是以𩮜爲鬄。許云益髮。不謂爲禮服。鄭說不同者，髲本髮少裨益之名。因用爲禮服之名。〈庸風〉：不㞕髢也、自謂髮䯾。不假益髮爲髻。要燕居則縰筓總而巳。禮服筓總之後、必分別加副編次於上爲飾。副編次皆假他髮爲之也。《周禮》追師之次。《禮經》曰髲𩮜。《詩》曰被。</段玉裁注>
<許慎釋>从髟，皮聲。</許慎釋>
<段玉裁注>平義切，古音在十七部。</段玉裁注>
</內容>

<說文字頭>䯸</說文字頭>
<內容>
<許慎釋>用梳比也。</許慎釋>
<段玉裁注>比者今之篦字。古衹作比。用梳比謂之䯸者，次第施之也。凡理髮先用梳。梳之言疏也。次用比。比之言宻也。《周禮》追師。爲副編次。注云：次者，次第髮長短爲之。疑次卽䯸。</段玉裁注>
<許慎釋>从髟，次聲。</許慎釋>
<段玉裁注>此舉形聲包會意。七四切，十五部。</段玉裁注>
</內容>

<說文字頭>髺</說文字頭>
<內容>
<許慎釋>絜髮也。</許慎釋>
<段玉裁注>絜各本譌作潔。今依《玉篇》、《韵會》正。絜、麻一耑也。引伸爲圍束之偁。絜髮指束髮也。按士䘮禮主人髺髮。戴記作括髮。謂小斂訖、去纚爲露髻也。婦人之髽亦是去纚而髻。與男子之髺髮相等。則髺爲凶禮矣。然許於髽曰䘮髻、於髺不云䘮髻者，髺髮猶云束髮。內則䘮服之總、深衣之束髮、士䘮禮之鬠、同爲一事。鬠卽髺字之異者。髺非䘮服之專偁也。故士䘮禮之用組。以組束髮也。深衣之用錦。以錦束髮也。䘮服小記之始死括髮以麻。以麻束髮也。䘮服之布總。以布束髮也。其他縞總、素總。以縞、素束髮也。是皆得謂之髺。非凶禮之專辭也。士䘮禮注曰：髺古文作括。鬠古文作括。《禮經》髺髮、戴禮皆作括髮。則用古文與。《周禮》〔注〕引鬠用組、作𢶒。</段玉裁注>
<許慎釋>从髟，𠯑聲。</許慎釋>
<段玉裁注>古活切，十五部。</段玉裁注>
</內容>

<說文字頭>䰉</說文字頭>
<內容>
<許慎釋>臥結也。</許慎釋>
<段玉裁注>結今之髻字也。士冠禮采衣紒注云：古文紒爲結。按許書皆作結。鄭注經皆作紒。鄭依今文禮。許依古文禮。故系部有結無紒也。臥髻者葢謂寑時盤髮爲之。令可不𢽳。</段玉裁注>
<許慎釋>从髟，般聲，讀若槃。</許慎釋>
<段玉裁注>薄官切，十四部。</段玉裁注>
</內容>

<說文字頭><img src="427B-01">𩬙</img></說文字頭>
<內容>
<許慎釋>結也。</許慎釋>
<段玉裁注>《廣韵》云：露髻。</段玉裁注>
<許慎釋>从髟，付聲。</許慎釋>
<段玉裁注>方遇切，四部。</段玉裁注>
</內容>

<說文字頭>鬕</說文字頭>
<內容>
<許慎釋>鬕帶。</許慎釋>
<段玉裁注>逗。</段玉裁注>
<許慎釋>結頭飾也。</許慎釋>
<段玉裁注>各本奪二字。今依〈西京賦〉注補。鬕帶二字爲句。如《方言》之䰎帶。所以繞於髻上爲飾者。〈西京賦〉朱鬕。薛注：以絳帕額。按薛注帕乃帞之誤。帕卽鬕字。其字之本義乃飾髻上也。故从髟。</段玉裁注>
<許慎釋>从髟，𦱤聲。</許慎釋>
<段玉裁注>莫駕切，古音在五部。</段玉裁注>
</內容>

<說文字頭>䰎</說文字頭>
<內容>
<許慎釋>屈髮也。</許慎釋>
<段玉裁注>當依《廣韵》屈上有髻字。屈者，無尾也。引伸爲凡短之偁。《方言》「絡頭、帞頭也。紗繢、䰎帶䰂帶、、㡋、幧頭也。自關而西秦晉之郊曰絡頭。南楚江湘之閒曰帞頭。自河以北趙魏之閒曰幧頭。或謂之。或謂之㡋。其偏者謂之䰎帶。或謂之䰂帶。按䰎者，髻短髮之偁。《方言》之䰎帶謂帞頭帶於髻上也。帞頭之制、自項中而前交於額卻繞髻。</段玉裁注>
<許慎釋>从髟，䝿聲。</許慎釋>
<段玉裁注>亡媿切，十五部。</段玉裁注>
</內容>

<說文字頭>䯰</說文字頭>
<內容>
<許慎釋>結也。</許慎釋>
<段玉裁注>結者，既之髻也。許以筓與兓互訓。而筓有固冕弁之筓、有固髮之筓。子事父母。櫛、縰筓、總、拂髦。此固髮爲髻之筓也。縰者，所以韜髮。韜之而後髻之。髻之而後之。既之髻曰䯰。按䯰葢卽今文禮之紒。</段玉裁注>
<許慎釋>从髟，介聲。</許慎釋>
<段玉裁注>之如介畫然。故从介。古拜切。十五部。按曹憲注《廣雅》曰：按《說文》䯰卽籒文髻字也。</段玉裁注>
</內容>

<說文字頭>鬣</說文字頭>
<內容>
<許慎釋>髮鬣鬣也。</許慎釋>
<段玉裁注>？部巤下曰。毛巤也。象髮在？上及髦髮鬣鬣之形。鬛鬣、動而直上皃。所謂頭髮上指、髮上衝冠也。辭賦家言旌旗獵獵。是其假借字也。許意巤爲今馬鬣字。鬣爲顫動之字。今則鬣行而巤廢矣。〈人部〉曰：儠者，長壯儠儠也。字意略同。今《左氏傳》長儠作長鬛。杜以多須釋之。殊誤。須下垂、不偁鬣。凡上指者偁鬣。</段玉裁注>
<許慎釋>从髟，巤聲。</許慎釋>
<段玉裁注>此舉形聲包會意。良涉切，八部。</段玉裁注>
</內容>

<說文字頭>㲱</說文字頭>
<內容>
<許慎釋>或从毛。</許慎釋>
<段玉裁注>許說毛者，通乎獸毛而言。故馬豖之髦亦曰鬣。《周禮》〈巾車〉翣字、故書爲䭷。亦或爲？。按䭷？皆卽？字也。𣜩體多假葛爲巤。</段玉裁注>
</內容>

<說文字頭>䝓</說文字頭>
<內容>
<許慎釋>或从豖。</許慎釋>
<段玉裁注>《曲禮》曰：豖曰剛鬣。㣇部曰。豕鬣如筆管者曰豪。是或从豕之意也。</段玉裁注>
</內容>

<說文字頭>䰕</說文字頭>
<內容>
<許慎釋>鬣也。</許慎釋>
<段玉裁注>亦謂髮鬣鬣也。二篆雙聲。</段玉裁注>
<許慎釋>从髟，盧聲。</許慎釋>
<段玉裁注>洛乎切，五部。</段玉裁注>
</內容>

<說文字頭>髴</說文字頭>
<內容>
<許慎釋>髴。</許慎釋>
<段玉裁注>此複舉字之未刪（⿰刂）者。</段玉裁注>
<許慎釋>若佀也。</許慎釋>
<段玉裁注>佀者，像也。若佀者絫言之。髴與〈人部〉仿佛之佛義同。許無髣字。後人因髴製髣。</段玉裁注>
<許慎釋>从髟，弗聲。</許慎釋>
<段玉裁注>敷勿切，十五部。</段玉裁注>
</內容>

<說文字頭>髶</說文字頭>
<內容>
<許慎釋>亂髮也。</許慎釋>
<段玉裁注>此與〈艸部〉茸義略同。</段玉裁注>
<許慎釋>从髟，耳聲。</許慎釋>
<段玉裁注>各本作茸省聲。今正。此於雙聲取聲也。而容切，九部。</段玉裁注>
</內容>

<說文字頭>鬌</說文字頭>
<內容>
<許慎釋>髮墮也。</許慎釋>
<段玉裁注>鉉本墮作隋。《廣韵》云：髮落是也。內則曰。三月之末。擇日翦髮爲鬌。男角女羈。鬌本髮落之名。因以爲存髮不翦者之名。故鄭注云：鬌、所遺髮也。《方言》、《廣雅》有毻字。〈江賦〉注所引字書有？字。皆謂落毛。與鬌義相近。</段玉裁注>
<許慎釋>从髟，隋省聲。</許慎釋>
<段玉裁注>鍇本隋作𡐦、皆通。此舉形聲包會意也。內則音義曰丁果反。徐大果反。是古音在十七部。《匡謬正俗》引呂氏《字林》、《玉篇》、切韵並直垂反。則轉入十六部矣。大徐引《唐韵》直追切。在脂韵。非也。宋《廣韵》直垂切。則同陸法言切韵。</段玉裁注>
</內容>

<說文字頭>鬊</說文字頭>
<內容>
<許慎釋>鬌髮也。</許慎釋>
<段玉裁注>士䘮禮曰。巾柶鬊爪埋于坎。䘮大記。君大夫鬊爪實于緣中。注曰：鬊、亂髮也。《漢書》曰。黑雲如猋風亂鬊。按鬊爲墮髮。而𩠐字下曰。髮謂之鬊。巛卽鬊也。則髮在頭者，亦非不可云鬊矣。</段玉裁注>
<許慎釋>从髟，？聲。</許慎釋>
<段玉裁注>舒閏切，十三部。</段玉裁注>
</內容>

<說文字頭>鬜</說文字頭>
<內容>
<許慎釋>鬢禿也。</許慎釋>
<段玉裁注>〈𦒱工記〉顅脰注曰：顅故書或作牼。鄭司農云：牼讀爲鬜頭無髮之鬜。按大鄭改牼爲鬜。而今書作顅。頁部云：顅、頭鬢少髮也。是鬜顅音義皆同。顅卽鬜也。〈明堂位〉注曰：齊人謂無髮爲禿楬。《釋名》曰：禿、無髮沐禿也。毼頭生瘡曰瘕。毼亦然也。毼與楬皆卽鬜也。</段玉裁注>
<許慎釋>从髟，閒聲。</許慎釋>
<段玉裁注>苦閒切。十四部。《經典釋文》鬜有苦瞎枯曷二反。〈明堂位〉《釋文》楬有苦瞎苦八二反。</段玉裁注>
</內容>

<說文字頭>𩮜</說文字頭>
<內容>
<許慎釋>鬀髮也。</許慎釋>
<段玉裁注>此篆今經典不見。而《五經文字》曰：𩮜聽亦反。見《詩》風注：所云《詩》風注、謂采蘩箋也。今箋云：《禮記》主婦髲髢。髢《釋文》作鬄。張參所見作𩮜爲是。葢鄭既注禮、乃箋《詩》「自用其《禮經》注之說也。少牢饋食禮曰。主婦被錫。注云：被錫讀爲髲𩮜。古者，或𩮜賤者，㓝者之髮。以髲婦人之紒爲飾。因名髲𩮜焉。《周禮》所謂次也。《周禮》追師注引少牢饋食禮主婦髲𩮜與《詩》箋皆自用其改易之字。而俗人多識鬄、少識𩮜。且誤認爲一字。於是二禮及《詩》〔注〕皆改𩮜爲鬄、爲髢。夫鬄髢同字、訓髲。髲者，益髮也。今俗所謂頭髲也。𩮜者，鬀髮也。然則鄭云𩮜髮以髲婦人之紒、卽𩮜髮以鬄婦人之紒也。倘經云髲鬄、直重字而己。於義安乎。推詳〈召南〉正義。孔沖遠所見禮注、《詩》箋不誤。而顏師古《毛詩》定本誤也。若《毛詩》音義云鬄本亦作髢、徒帝反。劉昌宗吐歷反。沈湯帝反。夫徒帝爲鬄之反語。吐歷湯帝二反則爲𩮜之反語。《詩音義》之云劉昌宗吐歷反、卽少牢音義之云劉土歷反也。葢陸氏於鬄𩮜未辨。亦溷爲一字。致後來之誤。𩮜字見他書者，《大玄》增次八。兼貝以役。往益來𩮜。《釋文》云：𩮜以刀出髮也。司馬遷傳。鬄毛髮、嬰金鐵受辱。師古鬄音吐計反。《文𨕖》作剔毛髮。韓非曰。嬰兒不剔首則腹痛。《莊子》馬蹄。燒之剔之。剔皆𩮜之省也。至若由𩮜之本義而引伸之、則爲解散。士䘮禮。特䐁四𩮜。注曰：𩮜，解也。今文𩮜爲剔。《禮經》此𩮜、《周禮》、《禮記》作肆。皆託歷反。本非鬄字也。而今之《禮經》作鬄。則亦譌字而己矣。○或問〈大雅〉皇矣攘之剔之、何謂也。曰。《釋文》云字或作鬄。《詩》本作𩮜。譌之則爲鬄。俗之則爲剔。非古有剔字也。又〈周頌〉「狄彼東南。《釋文》云：狄、《韓詩》作鬄。除也。鬄亦𩮜之譌。《鄭箋》云：狄當作剔。用韓說也。抑。用逷蠻方。箋云：當作剔。葢鄭不廢剔字。</段玉裁注>
<許慎釋>从髟、从刀。</許慎釋>
<段玉裁注>以刀除髮會意也。</段玉裁注>
<許慎釋>易聲。</許慎釋>
<段玉裁注>他歷切。十六部。按小徐本作从髟剔聲。此甚誤。大徐本不誤。而毛氏扆改爲从刀剔聲則誤中又誤矣。許於刀部無剔字。故此篆斷非剔聲也。漢時有剔字許不錄者，禮古文作𩮜。今文作剔。許於此字從古文。故不取今文也。凡許於《禮經》依古文則遺今文。依今文則遺古文。猶鄭依古文則存今文於注：依今文則存古文於注也。剔者，𩮜之省俗。據《莊子》音義。呂忱乃錄剔於《字林》、云剃也。然則呂謂卽俗𩮜甚明。今人好用剔字。以之當手部他歷切之擿字。葢非古矣。</段玉裁注>
</內容>

<說文字頭>髡</說文字頭>
<內容>
<許慎釋>𩮜髮也。</許慎釋>
<段玉裁注>《楚辭》涉江。接輿髡首。王注云：髡，剔也。剔者，俗𩮜字。《周禮》「髡者使守積。注云：此必王之同族不宮者。宮之爲翦其類。髡之而巳。而部曰。罪不至髡。完其而鬢曰耏。</段玉裁注>
<許慎釋>从髟，兀聲。</許慎釋>
<段玉裁注>苦昆切，十三部。</段玉裁注>
</內容>

<說文字頭>髨</說文字頭>
<內容>
<許慎釋>或从元。</許慎釋>
<段玉裁注>元亦兀聲也。故亦从元聲。古或假完爲髡。如漢〈㓝法志〉。完者使守積。〈王制〉注同。</段玉裁注>
</內容>

<說文字頭>鬀</說文字頭>
<內容>
<許慎釋>𩮜髮也。</許慎釋>
<段玉裁注>鬀俗作剃。</段玉裁注>
<許慎釋>从髟，弟聲。</許慎釋>
<段玉裁注>必次弟除之、故从弟。此亦形聲包會意。他計切，十五部。</段玉裁注>
<許慎釋>大人曰髡。</許慎釋>
<段玉裁注>謂有罪者。</段玉裁注>
<許慎釋>小兒曰鬀。</許慎釋>
<段玉裁注>《周禮》雉氏注曰：雉讀如鬀小兒頭之鬀。韓非曰。嬰兒不剔首則腹痛。剔亦鬀也。葢自古小兒鬀髮。</段玉裁注>
<許慎釋>盡及身毛曰𩮜。</許慎釋>
<段玉裁注>此又析言三字之不同也。上文則渾言之。</段玉裁注>
</內容>

<說文字頭><img src="429A-01">𩮗</img></說文字頭>
<內容>
<許慎釋>䰁也。从髟，竝聲。</許慎釋>
<段玉裁注>蒲浪切。十部。按竝聲本在十部。今俗謂卒然相遇曰掽。如滂去聲。字當作？也。</段玉裁注>
</內容>

<說文字頭>䰁</說文字頭>
<內容>
<許慎釋>？也。忽見也。</許慎釋>
<段玉裁注>按？也二字衍文。《集韵》、《類篇》增一曰二字於忽見之上。尤非是。</段玉裁注>
<許慎釋>从髟𢑗聲。</許慎釋>
<段玉裁注>芳未切。十五部。此舉形聲包會意也。下文說从？之意。</段玉裁注>
<許慎釋>？籒文？。</許慎釋>
<段玉裁注>鬼部曰。？、籒文？也？、古文魅也。與此不合。立部？下亦曰。？、籒文鬽字。然則鬼部之羨誤顯然。</段玉裁注>
<許慎釋>亦忽見意。</許慎釋>
<段玉裁注>故？从之。</段玉裁注>
</內容>

<說文字頭>髽</說文字頭>
<內容>
<許慎釋>喪結也。</許慎釋>
<段玉裁注>鄭注〈喪服〉曰。髽、露紒也。猶男子之括髮。斬衰括髮以麻。則髽亦用麻也。葢以麻自項而前交於額卻繞紒。如箸幧頭焉。注奔喪曰。去纚大紒曰髽。注〈檀弓〉曰：去纚而紒曰髽。戴先生曰。婦人當男子括髮。免則髽。齊斬之髽皆布總。</段玉裁注>
<許慎釋>禮。女子髽衰。</許慎釋>
<段玉裁注>禮謂《禮經》也。䘮服經曰。女子子在室。爲父布總箭筓髽衰三年。按布總箭筓髽者，以布束髮。篠竹爲筓。其髻則露髻。不用纚韜髮也。許所偁者，此經謂斬衰之服也。齊衰亦髽。</段玉裁注>
<許慎釋>弔則不髽。魯臧武仲與齊戰於狐鮐。魯人迎䘮者始髽。</許慎釋>
<段玉裁注>弔則不髽。爲下文張本也。〈檀弓〉注曰：禮婦人弔服。大夫之妻錫衰。士之妻則疑衰與。皆吉筓無首素總。是婦人弔禮不當髽。〈檀弓〉曰：魯婦人之髽而弔也。自敗於壺鮐始也。記禮變之始也。襄四年《左傳》亦曰。邾人莒人伐鄫。臧紇救鄫侵邾。敗於狐鮐。國人逆䘮者皆髽。魯於是乎始髽。〈檀弓〉注曰：其時家家有䘮。髽而相弔。後遂因之爲弔服矣。</段玉裁注>
<許慎釋>从髟，𡋲聲。</許慎釋>
<段玉裁注>莊華切，十七部。</段玉裁注>
</內容>
<重文>文三十八　　重七</重文>
<說文字頭>后</說文字頭>
<內容>
<許慎釋>繼體君也。</許慎釋>
<段玉裁注>〈釋詁〉、《毛傳》皆曰。后，君也。許知爲繼體君者，后之言後也。開刱之君在先。繼體之君在後也。析言之如是。渾言之則不別矣。易象下傳曰。后以施命誥四方。虞云：后、繼體之君也。此許說也。葢同用孟易。經傳多假后爲後。〈大射〉注引孝經說曰。后者，後也。此謂后卽後之假借。</段玉裁注>
<許慎釋>象人之形。</許慎釋>
<段玉裁注>謂上體也。葢入字横寫。不曰从入、而曰象人形者。以非立人也。下文卮解亦曰象人。</段玉裁注>
<許慎釋>从口。
<段玉裁注>胡口切，四部。</段玉裁注>
<許慎釋>易曰。后㠯施令告四方。</許慎釋>
<段玉裁注>此用遘象傳說从口之意。傳曰。天下有風、遘。后以施命誥四方。鄭作詰。許作告。按此條各本作象人之形、施令以告四方、故厂之从一口、發號者君后也。淺人所竄。不成文理。上體既象人。又何得云从余制切之厂、且从一乎。今以下卮字解文法更定。則宜有易曰審矣。</段玉裁注>
<許慎釋>凡后之屬皆从后。</許慎釋>
</內容>

<說文字頭>㖃</說文字頭>
<內容>
<許慎釋>厚怒聲。</許慎釋>
<段玉裁注>厚當作𣆪。𣆪與㖃㬪韵。諸書用呴字、卽此字也。《聲類》曰。呴，嗥也。俗作吼。</段玉裁注>
<許慎釋>从后口。</許慎釋>
<段玉裁注>各本作口后。誤。今正。厚怒故从后。后之言厚也。聲出於口、故从口會意。不云从口后聲系之口部者，許定此爲后口會意。如古文厚之从后土也。</段玉裁注>
<許慎釋>后亦聲。</許慎釋>
<段玉裁注>呼后切，四部。</段玉裁注>
</內容>
<重文>文二</重文>
<說文字頭>司</說文字頭>
<內容>
<許慎釋>臣司事於外者。</許慎釋>
<段玉裁注>外對君而言。君在內也。臣宣力四方在外。故从反后。鄭風。之司直。傳曰。司，主也。凡主其事必伺察恐後。故古別無伺字。司卽伺字。見部曰。覹，司也。䙾、司人也。〈人部〉曰：伏，司也。𠊱司望也。頁部曰。䫔、司人也。㹜部曰。䫔，司也。豸下曰。欲有所司殺。皆卽今之伺字。《周禮》師氏、媒氏、禁殺戮之注皆云：司猶察也。俗又作覗。凡司其事者皆得曰有司。</段玉裁注>
<許慎釋>从反后。</許慎釋>
<段玉裁注>惟反后乃鄕后矣。息茲切，一部。</段玉裁注>
<許慎釋>凡司之屬皆从司。</許慎釋>
</內容>

<說文字頭>詞</說文字頭>
<內容>
<許慎釋>意內而言外也。</許慎釋>
<段玉裁注>有是意於內、因有是言於外謂之䛐。此語爲全書之凡例。全書有言意者。如？言意、欪無腸意、㱇悲意、㒄膬意之類是也。有言䛐者。如欥詮䛐也、者別事䛐也、皆俱䛐也、？䛐也、魯鈍䛐也、？識䛐也、曾䛐之舒也、乃䛐之難也、尒䛐之必然也、矣語巳䛐也、矤兄䛐也、𠣤驚䛐也、？屰惡驚䛐也、？屰鬼警䛐也、臮衆與䛐也之類是也。意卽意內。䛐卽言外。言意而䛐見。言䛐而意見。意者，文字之義也。言者，文字之聲也。䛐者，文字形聲之合也。凡許之說字義皆意內也。凡許之說形、說聲皆言外也。有義而後有聲。有聲而後有形。造字之本也。形在而聲在焉。形聲在而義在焉。六藝之學也。䛐與辛部之辭、其義迥別。辭者，說也。从𤔔辛。𤔔辛猶理辜。謂文辭足以排難解紛也。然則辭謂篇章也。䛐者，意內而言外。从司言。此謂摹繪物狀及發聲助語之文字也。積文字而爲篇章。積䛐而爲辭。《孟子》曰：不以文害辭。不以䛐害辭也。孔子曰。言以足志。䛐之謂也。文以足言。辭之謂也。〈大行人〉故書汁䛐命。鄭司農云：䛐當爲辭。此二篆之不可掍一也。</段玉裁注>
<許慎釋>从司言。</許慎釋>
<段玉裁注>司者，主也。意主於內而言發於外。故从司言。陸機賦曰。辭呈材以效伎。意司契而爲匠。此字上司下言者，內外之意也。郭忠恕佩觿曰。詞朗之字、是謂？行。本作䛐朖。李文仲字鑒曰。詞朗崩秋字、《說文》作䛐朖𡹔秌。是可證古本不作詞。今各本篆作詞。誤也。似茲切，一部。</段玉裁注>
</內容>
<重文>文二</重文>
<說文字頭>卮</說文字頭>
<內容>
<許慎釋>圜器也。</許慎釋>
<段玉裁注>內則注曰：卮匜、酒漿器。</段玉裁注>
<許慎釋>一名觛。</許慎釋>
<段玉裁注>角部曰。觛者，小卮也。《急就篇》亦卮觛並舉。此渾言析言之異也。〈項羽本紀〉。項王曰。賜之卮酒。則與斗卮酒。斗卮者，卮之大者也。與下文肩言生意同。</段玉裁注>
<許慎釋>所㠯節㱃食。</許慎釋>
<段玉裁注>飮食在是節飮食亦在是也。故从卪。</段玉裁注>
<許慎釋>象人。</許慎釋>
<段玉裁注>謂上體似人字横寫也。</段玉裁注>
<許慎釋>卪在其下也。</許慎釋>
<段玉裁注>卮从人卪、與后从人口同意。章移切，十六部。</段玉裁注>
<許慎釋>易曰。君子節㱃食。</許慎釋>
<段玉裁注>頤象傳文。偁此說从卪之意。古多假節爲卪。</段玉裁注>
<許慎釋>凡卮之屬皆从卮。</許慎釋>
</內容>

<說文字頭><img src="430A-01">𡭐</img></說文字頭>
<內容>
<許慎釋>小卮有耳葢者。</許慎釋>
<段玉裁注>《急就篇》皇象本槫榼椑榹。槫卽？也。有耳葢、謂有耳有葢也。</段玉裁注>
<許慎釋>从卮，專聲。</許慎釋>
<段玉裁注>巿沇切，十四部。</段玉裁注>
</內容>

<說文字頭><img src="430A-02">𦓚</img></說文字頭>
<內容>
<許慎釋>小卮也。</許慎釋>
<段玉裁注>顏師古《急就篇》椯榼椑榹。椯卽？也。</段玉裁注>
<許慎釋>从卮，耑聲。讀若捶擊之捶。</許慎釋>
<段玉裁注>《廣韵》之累切。大徐旨沇切。由十四部轉入十六部也。</段玉裁注>
</內容>
<重文>文三</重文>
<說文字頭>卩</說文字頭>
<內容>
<許慎釋>瑞信也。</許慎釋>
<段玉裁注>瑞者，以玉爲信也。《周禮》〈典瑞〉注曰：瑞、節信也。〈典瑞〉若今符璽郞。掌節注曰：節猶信也。行者所執之信。邦節者，珍圭、牙璋、榖圭、琬圭、？圭也。按是五玉者皆王使之瑞卪。引伸之凡使所執以爲信、而非用玉者皆曰卪。下文是也。</段玉裁注>
<許慎釋>守邦國者用玉卪。守都鄙者用角卪。</許慎釋>
<段玉裁注>鄭云：謂諸侯於其國中。公卿大夫王子弟於其采邑。有所使亦自有節也。</段玉裁注>
<許慎釋>使山邦者用虎卪。土邦者用人卪。澤邦者用龍卪。</許慎釋>
<段玉裁注>鄭云：謂使卿大夫聘於天子諸侯行道所執之信也。是三卪者皆以金爲之。鑄虎人龍象焉。必自以其國所多者於以相別爲信。</段玉裁注>
<許慎釋>門關者用符卪。貨賄用璽卪。道路用旌卪。</許慎釋>
<段玉裁注>鄭云：門關、司門司關也。貨賄者，主通貨賄之官。謂司巿也。道路者，主治五涂之官。謂鄕遂大夫也。凡民遠出至於邦國、邦國之民若來入。由門者，司門爲之節。由關者，司關爲之節。其商、則司巿爲之節。其以徵令及家徙、則鄕遂大夫爲之節。符節者，如今宮中諸官詔符也。璽節者，今之印章也。旌節、今使者所擁節是也。巳上八句皆《周禮》掌節職文。此三句許意葢與鄭注不同。云門關者者，蒙上文使字而言。謂使於門關者也。</段玉裁注>
<許慎釋>象相合之形。</許慎釋>
<段玉裁注>若？篆則兩合矣。子結切，十二部。</段玉裁注>
<許慎釋>凡卪之屬皆从卪。</許慎釋>
</內容>

<說文字頭>令</說文字頭>
<內容>
<許慎釋>發號也。</許慎釋>
<段玉裁注>号部曰。號者，嘑也。口部曰。嘑者，號也。發號者，發其號嘑以使人也。是曰令。〈人部〉曰：使者。令也。義相轉注：引伸爲律令、爲時令。《詩》箋曰。令，善也。按《詩》多言令。毛無傳。《古文尚書》言靈。見般庚、多士、多方。般庚正義引〈釋詁〉「靈，善也。葢今本《爾雅》作令、非古也。凡令訓善者，靈之假借字也。</段玉裁注>
<許慎釋>从亼卪。</許慎釋>
<段玉裁注>號嘑者招集之卪也。故从亼卪會意。力正切，古音在十二部。</段玉裁注>
</內容>

<說文字頭>𨚍</說文字頭>
<內容>
<許慎釋>輔信也。</許慎釋>
<段玉裁注>相輔之信也。信者，卪也。从比、故以輔釋之。《周禮》掌節。掌守邦節。而辨其用。以輔王命。</段玉裁注>
<許慎釋>从卪，比聲。</許慎釋>
<段玉裁注>當云从比卪、比亦聲。古音在十五部。大徐毗必切。</段玉裁注>
<許慎釋>〈虞書〉曰：𨚍成五服。</許慎釋>
<段玉裁注>〈皋陶謨〉文。今《尚書》作弻。</段玉裁注>
</內容>

<說文字頭>卶</說文字頭>
<內容>
<許慎釋>有大慶也。</許慎釋>
<段玉裁注>慶各本作度。今依《廣韵》正。慶者，行賀人也。大慶、謂大可賀之事也。凡从多之字訓大。〈釋言〉曰。庶，侈也。是其義。</段玉裁注>
<許慎釋>从卪，多聲，讀若侈。</許慎釋>
<段玉裁注>充豉切，古音在十七部。</段玉裁注>
</內容>

<說文字頭>𠨘</說文字頭>
<內容>
<許慎釋>宰之也。</許慎釋>
<段玉裁注>未聞。葢謂主宰之也。主宰之則制其必然故从必。按〈衞風〉「有斐君子。《釋文》云：《韓詩》作𠨘、美皃。葢卽此字。而今本《釋文》及《廣韵》皆誤从邑、作邲。《廣韵》六至云：邲、好皃。五質云：邲地名。在鄭。又美皃。其誤甚矣。</段玉裁注>
<許慎釋>从卪，必聲。</許慎釋>
<段玉裁注>兵媚切。古音在十二部。《玉篇》無此字。《廣韵》亦有邲無？。</段玉裁注>
</內容>

<說文字頭>卲</說文字頭>
<內容>
<許慎釋>高也。</許慎釋>
<段玉裁注>《廣雅》〈釋詁〉同。法言曰。公儀子、董仲舒之才之卲也。又曰。賢皆不足卲也。</段玉裁注>
<許慎釋>从卪，召聲。</許慎釋>
<段玉裁注>寔照切，二部。</段玉裁注>
</內容>

<說文字頭>厄</說文字頭>
<內容>
<許慎釋>科厄。</許慎釋>
<段玉裁注>逗曡韵字。</段玉裁注>
<許慎釋>木卪也</許慎釋>
<段玉裁注>卪各本作節。誤。今正。凡可表識者皆曰卪。竹之卪曰節。木之卪曰科厄。易曰。艮於木爲多節。科厄。胅起之皃。</段玉裁注>
<許慎釋>从卪，厂聲。</許慎釋>
<段玉裁注>五果切。《玉篇》牛戈切。十七部。按厂聲在十六部。合韵冣近也。</段玉裁注>
<許慎釋>賈侍中說。㠯爲厄。</許慎釋>
<段玉裁注>逗。</段玉裁注>
<許慎釋>裹也。</許慎釋>
<段玉裁注>別一義。不連科字。</段玉裁注>
<許慎釋>一曰厄。</許慎釋>
<段玉裁注>逗。</段玉裁注>
<許慎釋>葢也。</許慎釋>
<段玉裁注>又一義。不連科字。</段玉裁注>
</內容>

<說文字頭>厀</說文字頭>
<內容>
<許慎釋>脛頭卪也。</許慎釋>
<段玉裁注>肉部曰。腳，脛也。脛。胻也。厀者在脛之首。股與腳閒之卪也。故从卪。</段玉裁注>
<許慎釋>从卪，桼聲。</許慎釋>
<段玉裁注>息七切。十二部。俗作膝。</段玉裁注>
</內容>

<說文字頭>卷</說文字頭>
<內容>
<許慎釋>厀曲也。</許慎釋>
<段玉裁注>卷之本義也。引伸爲凡曲之偁。〈大雅〉：有卷者阿。〔傳〕曰：卷，曲也。又引伸爲舒卷。《論語》「邦無道。則可卷而懷之。卽手部之捲收字也。又〈中庸〉。一卷石之多。注曰：卷猶區也。又〈陳風〉：碩大且卷。傳曰。卷、好皃。此與〈齊風〉傳鬈、好皃同。謂卽一字也。〈檀弓〉：女手卷然。亦謂好皃。</段玉裁注>
<許慎釋>从卪，？聲。</許慎釋>
<段玉裁注>十四部。巨員切。大徐但云居轉切。</段玉裁注>
</內容>

<說文字頭>卻</說文字頭>
<內容>
<許慎釋>卪卻也。</許慎釋>
<段玉裁注>各本作節欲也。誤。今依《玉篇》欲爲卻。又改節爲卪。卪卻者，節制而卻退之也。</段玉裁注>
<許慎釋>从卪，谷聲。</許慎釋>
<段玉裁注>去約切。古音在五部。俗作却。</段玉裁注>
</內容>

<說文字頭>卸</說文字頭>
<內容>
<許慎釋>舍車解馬也。</許慎釋>
<段玉裁注>舍，止也。馬以駕車。止車則解馬矣。一說解馬謂騎解鞌。《方言》曰：發、舍車也。東齊海岱之閒謂之發。宋趙陳魏之閒謂之稅。郭注：今通言發寫。按發寫卽發缷也。寫者卸之假借字。《曲禮》曰：器之漑（⿰氵既）者不寫。其餘皆寫。義正同卸。今卸爲通用俗語。</段玉裁注>
<許慎釋>从卪止。</許慎釋>
<段玉裁注>行止有節。</段玉裁注>
<許慎釋>午聲。</許慎釋>
<段玉裁注>依《韵會》所據小徐本。</段玉裁注>
<許慎釋>讀若汝南人寫書之寫。</許慎釋>
<段玉裁注>司夜切，古音在五部。</段玉裁注>
</內容>

<說文字頭>𠨖</說文字頭>
<內容>
<許慎釋>二卪也。</許慎釋>
<段玉裁注>義取於形。</段玉裁注>
<許慎釋>巺从此。</許慎釋>
<段玉裁注>見丌部。</段玉裁注>
<許慎釋>闕。</許慎釋>
<段玉裁注>謂其讀若未聞也。大徐云士戀切者取𩜹僎僝等字之音義爲之。《廣韵》亦云：？，具也。士戀切。</段玉裁注>
</內容>

<說文字頭><img src="431A-01">㔿</img></說文字頭>
<內容>
<許慎釋>卪也。闕</許慎釋>
<段玉裁注>按《玉篇》曰：《說文》云闕。葢本衹有闕字。其形反卪。其義其音則葢闕。今本說其義云卪也。說其音云則𠊱切。皆肊爲之。非許意。</段玉裁注>
</內容>
<重文>文十三</重文>
<說文字頭>印</說文字頭>
<內容>
<許慎釋>執政所持信也。</許慎釋>
<段玉裁注>凡有官守者皆曰執政。其所持之卪信曰印。古上下通曰璽。《周禮》壐節注曰：今之印章。按《周禮》「守邦國者用玉節。守都鄙者用角節。謂諸侯於其國中、公卿大夫於其采邑用之。是卽用印之始也。季武子於《周禮》爲守都鄙者，而以璽書、達於魯君。是古有印明矣。葢以𥳑書之。而寓書於遠必用布帛檢之。以璽泥？之。至用縑素爲書、而印之用更廣。漢官儀。諸侯王黃金槖駝鈕、文曰璽。列侯黃金龜紐、文曰章。御史大夫金印紫綬、文曰章。中二千石銀印龜紐、文曰章。千石至四百石皆銅印、文曰印。</段玉裁注>
<許慎釋>从爪卪。</許慎釋>
<段玉裁注>會意。手所持之卪也。《左傳》「司馬握節以死。於刄切，十三部。</段玉裁注>
<許慎釋>凡印之屬皆从印。</許慎釋>
</內容>

<說文字頭><img src="431B-01">𢑏</img></說文字頭>
<內容>
<許慎釋>按也。</許慎釋>
<段玉裁注>按當作按印也。淺人刪（⿰刂）去印字耳。按者，下也。用印必向下按之。故字从反印。《淮南》齊俗訓曰。若璽之抑埴。正與之正。傾與之傾。璽之抑埴卽今俗云以印印泥也。此抑之本義也。引伸之爲凡按之偁。内則。而敬抑搔之。注曰：抑，按也。又引伸之爲凡謙下之偁。賓筵傳曰。抑抑、愼密也。假樂傳曰。抑抑，美也。抑傳曰。抑抑，密也。猗嗟傳曰。抑、美色。《論語》三用抑字皆轉語䛐。於按下之意相近。抑《詩》、《國語》作懿戒。懿同抑抑此皇父。懿厥哲婦。懿亦同抑、鄭云：抑之言噫。有所痛傷之聲也。</段玉裁注>
<許慎釋>从反印。</許慎釋>
<段玉裁注>用印者必下向。故緩言之曰印。急言之曰？。《詩》賓筵抑與怭韵。假樂與秩韵。古音在十二部。？卽印之八聲、也。今音於棘切。入二十四職。</段玉裁注>
</內容>

<說文字頭><img src="431B-02">𢬃</img></說文字頭>
<內容>
<許慎釋>俗从手。</許慎釋>
<段玉裁注>既从反爪矣。又从手。葢非是。</段玉裁注>
</內容>
<重文>文二　　重一</重文>
<說文字頭>色</說文字頭>
<內容>
<許慎釋>顏气也</許慎釋>
<段玉裁注>顏者兩眉之閒也心達於气。气達於眉閒是之謂色。顏气與心若合符卪。故其字从人卪。記曰。孝子之有深愛者，必有和气。有和气者必有愉色。有愉色者，必有婉容、又曰。戎容。盛氣闐實陽休。玉色。《孟子》曰：仁義理智根於心、其生色也。睟然見於面。此皆从人卪之理也。主色而後見於面。所謂陽氣浸淫。幾滿大宅、許曰。面顏前也是也。〈魯頌〉「載色載笑。〔傳〕曰：色色温潤也。〈大雅〉：令儀令色。箋云：善威儀、善顏色也。內則曰。柔色以温之。〈玉藻〉曰：色容莊。色容顚顚。色容厲肅。《論語》曰：色難。色思温。色勃如也。正顏色。引伸之爲凡有形可見之偁。</段玉裁注>
<許慎釋>从人卪。</許慎釋>
<段玉裁注>此部不與从人爲伍而與从卪爲伍者，重卪也。所力切，一部。</段玉裁注>
<許慎釋>凡色之屬皆从色。</許慎釋>
</內容>

<說文字頭><img src="432A-01">𢒸</img></說文字頭>
<內容>
<許慎釋>古文。</許慎釋>
</內容>

<說文字頭>艴</說文字頭>
<內容>
<許慎釋>色艴如也。</許慎釋>
<段玉裁注>按此當作艴怒色也。《孟子》：曾西艴然不悅。趙曰。艴、愠怒色也。</段玉裁注>
<許慎釋>从色，弗聲。</許慎釋>
<段玉裁注>蒲没切，十五部。</段玉裁注>
<許慎釋>《論語》曰：色艴如也。</許慎釋>
<段玉裁注>見鄕黨篇。今《論語》作勃。〈木部〉引《論語》作孛。葢必有古、魯、齊之別在其閒矣。或曰。依《論語》則非怒色也。不知怒者盛氣之偁。不嫌同䛐。《孟子》：王勃然變乎色。不與今鄕黨同䛐乎。</段玉裁注>
</內容>

<說文字頭>艵</說文字頭>
<內容>
<許慎釋>縹色也。</許慎釋>
<段玉裁注>縹者，帛靑白色也。李善注神女賦。頩薄怒以自持。引《方言》「頩怒色靑皃。今《方言》無此語。《玉篇》引《楚辭》「玉色艵以脕顏。今遠遊作頩。頩與艵同也。按許不云怒色縹、但云縹色者，人或色靑不必怒也。遠遊。玉色艵以脕顏。謂光澤鮮好。不謂怒色。大招說美人亦云：靑色直眉。</段玉裁注>
<許慎釋>从色，幷聲。</許慎釋>
<段玉裁注>普丁切，十一部。</段玉裁注>
</內容>
<重文>文三　重一</重文>
<說文字頭><img src="432A-02">𡖉</img>（not exact）</說文字頭>
<內容>
<許慎釋>事之制也。从卪？。</許慎釋>
<段玉裁注>卪？、今人讀節奏。合乎節奏乃爲能制事者也。</段玉裁注>
<許慎釋>凡？之屬皆从？。闕。</許慎釋>
<段玉裁注>此闕謂闕其音也。其義其形既憭矣。而讀若某則未聞也。今《說文》去京切。《玉篇》、《廣韵》皆云：《說文》音卿。此葢淺人肊以卿讀讀之。卿用卵爲義形。不爲聲形也。《玉篇》子兮切。取卪字平聲讀之。《廣韵》子禮切。取卪上聲讀之。葢其音必有所受之矣。</段玉裁注>
</內容>

<說文字頭>卿</說文字頭>
<內容>
<許慎釋>章也。</許慎釋>
<段玉裁注>此以曡韵爲訓。《白虎通》曰：卿之爲言章也。章善明理也。</段玉裁注>
<許慎釋>六卿。天官冢宰。地官司徒。春官宗伯。〈夏官〉司馬。秋官司寇。冬官司空。</許慎釋>
<段玉裁注>《周禮》之六卿也。《周禮》曰：治官之屬。太宰卿一人。教官之屬大司徒卿一人。禮官之屬。〈大宗伯〉卿一人。政官之屬。〈大司馬〉卿一人。㓝官之屬。大司寇卿一人。其一則事官之屬。大司空卿一人也。天子六鄕。鄕老二。鄕則公一人。鄕大夫每鄕卿一人。卽此六卿也。</段玉裁注>
<許慎釋>从？，皀聲。</許慎釋>
<段玉裁注>皀下曰。又讀若香。卿字正从此讀爲聲也。古音在十部。讀如羌。今音去京切，鳥部？字皀聲、則在古音七部。</段玉裁注>
</內容>
<重文>文二</重文>
<說文字頭>辟</說文字頭>
<內容>
<許慎釋>法也。</許慎釋>
<段玉裁注>法當作灋。〈小雅〉「辟言不信。〈大雅〉：無自立辟。〔傳〕皆曰。辟，法也。又〈文王有聲〉〔箋〕、〈抑〉〔箋〕、《周禮》〈鄕師〉〔注〕、〈戎右〉〔注〕、〈小司寇〉〔注〕、《曲禮》下〔注〕皆同。引伸之爲罪也。見〈釋詁〉「謂犯法者，則執法以罪之也。又引伸之爲辟除。如《周禮》閽人爲之辟、《孟子》行辟人、以及辟寒、辟惡之類是也。又引伸之爲盤辟。如《禮經》之辟、鄭注逡遁是也。又引伸爲一邊之義。如《左傳》曰闕西辟是也。或借爲僻。或借爲避。或借爲譬。或借爲闢。或借爲壁。或借爲襞。</段玉裁注>
<許慎釋>从卪辛。節制其辠也。</許慎釋>
<段玉裁注>節當作卪。俗所改也。以卪制說卪。以辠說辛。辛从？。？，辠也。故辛亦訓辠。</段玉裁注>
<許慎釋>从口。
<段玉裁注>句。</段玉裁注>
<許慎釋>用法者也。</許慎釋>
<段玉裁注>用法上當再出口字。以用法說从口。辟合三字會意。必益切，十六部。</段玉裁注>
<許慎釋>凡辟之屬皆从辟。</許慎釋>
</內容>

<說文字頭><img src="432B-01">𨐨</img></說文字頭>
<內容>
<許慎釋>法也。</許慎釋>
<段玉裁注>各本作治也。今依《尙書》、《釋文》正。金縢云：我之弗辟。某氏云：治也。馬鄭音避。謂避居東都。《說文》作？。云必亦反。法也。</段玉裁注>
<許慎釋>从辟井。</許慎釋>
<段玉裁注>㓝字下引易曰。井者，法也。辟亦聲。必益切，十六部。</段玉裁注>
<許慎釋>〈周書〉曰：我之不？。</許慎釋>
<段玉裁注>許所據壁中古文也。葢孔安國以今字讀之、乃易爲辟字。馬鄭所注者，從孔讀。不今《尙書》作弗。</段玉裁注>
</內容>

<說文字頭>䢃</說文字頭>
<內容>
<許慎釋>治也。</許慎釋>
<段玉裁注>丿部曰。乂、芟艸也。今則乂訓治而䢃廢矣。《詩》作艾。〈小雅〉小旻〔傳〕曰：艾，治也。</段玉裁注>
<許慎釋>从辟，乂聲。</許慎釋>
<段玉裁注>魚廢切，十五部。</段玉裁注>
<許慎釋>〈虞書〉曰：</許慎釋>
<段玉裁注>當作〈唐書〉「說詳〈禾部〉。</段玉裁注>
<許慎釋>有能俾䢃。</許慎釋>
<段玉裁注>見〈堯典〉「今䢃作乂。葢亦自孔安國以今字讀之巳然矣。計？䢃字秦漢不行、小篆不用、《倉頡》等篇不取。而許獨存之者，尊古文經也。尊古文也。凡尊經、尊古文之例視此。</段玉裁注>
</內容>
<重文>文三</重文>
<說文字頭>勹</說文字頭>
<內容>
<許慎釋>裹也。</許慎釋>
<段玉裁注>今字包行而勹廢矣。</段玉裁注>
<許慎釋>象人曲形有所包裹。</許慎釋>
<段玉裁注>包當作勹。淺人改也。布交切，以包苞匏字例之。古音在三部。</段玉裁注>
<許慎釋>凡勹之屬皆从勹。</許慎釋>
</內容>

<說文字頭><img src="432B-02">𠤄</img></說文字頭>
<內容>
<許慎釋>曲𦟝也。</許慎釋>
<段玉裁注>此《論語．鄕黨》、〈聘禮．記〉鞠躬之正字也。〈聘禮〉鞠躬亦作鞠窮。《史記》魯世家作匑？。徐廣云：見《三蒼》「謹敬皃也。音穹窮。《廣雅》亦曰。匑？、謹敬也。《漢書注》曰：鞠躬、謹敬也。葢上字𠀉弓切、下字巨弓切、爲曡韵。如《左傳》鞠窮之卽？藭耳。上字亦讀𠀉六切。仍是聯綿字。孔注《論語》曰斂身。許曰曲脊。葢未有謹敬而不傴僂者也。許無匑？字者，以？躬爲正字。鞠則？之假借字也。鞠躬行而？廢矣。</段玉裁注>
<許慎釋>从勹，𥷚省聲。</許慎釋>
<段玉裁注>巨六切，三部。音轉入九部。</段玉裁注>
</內容>

<說文字頭>匍</說文字頭>
<內容>
<許慎釋>手行也。</許慎釋>
<段玉裁注>今人以手摸𡩡。其語薄乎切。當作此字。</段玉裁注>
<許慎釋>从勹，甫聲。</許慎釋>
<段玉裁注>薄乎切，五部。</段玉裁注>
</內容>

<說文字頭>匐</說文字頭>
<內容>
<許慎釋>伏地也。</許慎釋>
<段玉裁注>匐伏曡韵。《釋名》曰：匍匐、小兒時也。匍猶捕也。藉索可執取之言也。匐，伏也。伏地行也。人雖長、大。及其求事盡力之勤、猶亦稱之。《詩》曰凡民有䘮、匍匐救之是也。按二篆可、合用、可析言。</段玉裁注>
<許慎釋>从勹，畐聲。</許慎釋>
<段玉裁注>蒲北切，一部。</段玉裁注>
</內容>

<說文字頭>匊</說文字頭>
<內容>
<許慎釋>在手曰匊。</許慎釋>
<段玉裁注>〈唐風〉「椒聊之實。蕃衍盈匊。〈小雅〉「終朝采綠。不盈一匊。毛皆云：兩手曰匊。此云在手。恐傳寫之誤。手部曰。持，握也。握、搤持也。搤，捉也。捉，搤也。把握也。然則在手曰捉、曰搤、曰握、曰持、曰把。不曰匊也。據《篇》、《韵》所言則許書之譌久矣。《玉篇》曰：古文作臼。此語尤誤。臼者，叉手也。叉者，手指相錯也。《廣韵》以兩手奉物訓臼、誤矣。《方言》曰：掬，離也。燕之外郊朝鮮洌水之閒曰掬。此方俗殊語。不係乎本字也。</段玉裁注>
<許慎釋>从勹米。</許慎釋>
<段玉裁注>會意。米至𢽳。兩手兜之而聚。居六切。三部。俗作掬。</段玉裁注>
</內容>

<說文字頭>勻</說文字頭>
<內容>
<許慎釋>少也。</許慎釋>
<段玉裁注>少當作帀。字之誤也。帀者，？也。？者，帀徧也。徧者，帀也。是可以得勻之義矣。《廣韵》曰：。勻，徧也。齊也。作少必譌。</段玉裁注>
<許慎釋>从勹二。</許慎釋>
<段玉裁注>羊倫切，十二部。</段玉裁注>
</內容>

<說文字頭>勼</說文字頭>
<內容>
<許慎釋>聚也。</許慎釋>
<段玉裁注>〈釋詁〉曰：鳩，聚也。《左傳》作鳩。《古文尙書》作逑。〈辵部〉曰。逑、斂聚也。《莊子》作九。今字則鳩行而勼廢矣。</段玉裁注>
<許慎釋>从勹，九聲。</許慎釋>
<段玉裁注>此當作从勹九、九亦聲。轉寫奪之。</段玉裁注>
<許慎釋>讀若鳩。</許慎釋>
<段玉裁注>居求切，三部。</段玉裁注>
</內容>

<說文字頭>旬</說文字頭>
<內容>
<許慎釋>徧也。</許慎釋>
<段玉裁注>小徐無也字。非是。〈大雅〉：王命召虎。來旬來宣。傳曰。旬，徧也。菀彼桑柔。其下侯旬。傳曰。旬言陰均也。《周禮》均人。豐年則公旬用三日焉。注曰：旬均也。讀如㽦㽦原隰之㽦。易。坤爲均。今書亦有作旬者。內則。旬而見。注曰：旬當爲均。嫡、妾同時生子。以生先後見之也。易說卦。坤爲均。今亦或作旬。按旬與均音義皆略同。〈土部〉曰。均、平徧也。又按許書古文鈞作銞。《儀禮》今文絢作？。知古旬勻二篆、相假爲用。</段玉裁注>
<許慎釋>十日爲旬。</許慎釋>
<段玉裁注>此徧中之一義也。而必言之者，說此篆从勹日之意也。日之數十、自甲至癸而一徧。</段玉裁注>
<許慎釋>从勹日。</許慎釋>
<段玉裁注>勹日猶勹十也。詳遵切，十二部。</段玉裁注>
</內容>

<說文字頭><img src="433B-01">𠣙</img></說文字頭>
<內容>
<許慎釋>古文。</許慎釋>
<段玉裁注>按从日勻會意。</段玉裁注>
</內容>

<說文字頭>勽</說文字頭>
<內容>
<許慎釋>覆也。</許慎釋>
<段玉裁注>此當爲抱子、抱孫之正字。今俗作抱、乃或捊字也。〈衣部〉之袌、則訓裏也。</段玉裁注>
<許慎釋>从勹人。</許慎釋>
<段玉裁注>薄晧切，《廣韵》薄報切。古音在三部。</段玉裁注>
</內容>

<說文字頭>匈</說文字頭>
<內容>
<許慎釋>膺也。</許慎釋>
<段玉裁注>肉部曰。膺，匈也。二篆爲轉注：膺自其外言之無不當也。匈自其中言之、無不容也。無不容、故从勹。</段玉裁注>
<許慎釋>从勹，凶聲。</許慎釋>
<段玉裁注>許容切。九部。今字胷行而匈廢矣。</段玉裁注>
</內容>

<說文字頭>𦙄</說文字頭>
<內容>
<許慎釋>匈或从肉。</許慎釋>
</內容>

<說文字頭><img src="433B-02">𠣘</img></說文字頭>
<內容>
<許慎釋>帀徧也。</許慎釋>
<段玉裁注>徧衍文。當刪（⿰刂）。帀下曰。？也。與此爲轉注：帀則無不徧者。不待言徧也。？與周義別。口部曰。周者，密也。周自其中之密言之。？自其外之極復言之。凡圜周、方周、周而復始、其字當作？。謂其極而復也。凡圜幂、方幂、幂積謂之周。謂其至密無疏罅也。《左傳》以周疏對文、是其義。今字周行而？廢。槩用周字。或又作週。殊爲乖舛。名之當正者也。有帀而不密者。有密而不帀者。故其字宜辨也。宙者，舟輿所極復。？與宙音義皆相近。易曰。周流六虚。葢自古叚周爲？矣。</段玉裁注>
<許慎釋>从勹，舟聲。</許慎釋>
<段玉裁注>職流切，三部。</段玉裁注>
</內容>

<說文字頭>匌</說文字頭>
<內容>
<許慎釋>帀也。</許慎釋>
<段玉裁注>匌之言合也。帀而與朔合矣。〈海賦〉曰。磊匒匌而相虺。按〈釋詁〉曰：㪉、郃，合也。郃乃地名。於義無取。當爲匌字之假借也。</段玉裁注>
<許慎釋>从勹合。合亦聲。</許慎釋>
<段玉裁注>侯閤切，七部。</段玉裁注>
</內容>

<說文字頭><img src="433B-03">𠣿</img></說文字頭>
<內容>
<許慎釋>飽也。从勹。</許慎釋>
<段玉裁注>象腹。</段玉裁注>
<許慎釋>㲃聲。</許慎釋>
<段玉裁注>己又切，又乙庶切。按己又是也。三部。</段玉裁注>
<許慎釋>民祭。</許慎釋>
<段玉裁注>句。</段玉裁注>
<許慎釋>祝曰厭？。</許慎釋>
<段玉裁注>祝或作祀。非。厭當作猒。飽也。求鬼神之猒飫也。</段玉裁注>
</內容>

<說文字頭><img src="433B-04">𠣾</img></說文字頭>
<內容>
<許慎釋>重也。</許慎釋>
<段玉裁注>今則複行而？廢矣。</段玉裁注>
<許慎釋>从勹，復聲。</許慎釋>
<段玉裁注>扶富切。三部。《廣韵》匹北切。</段玉裁注>
</內容>

<說文字頭><img src="433B-05">𠣸</img></說文字頭>
<內容>
<許慎釋>或省彳。</許慎釋>
<段玉裁注>《集韵》云：古作？。按小徐本有？無？。云从勹、？聲。</段玉裁注>
</內容>

<說文字頭>冢</說文字頭>
<內容>
<許慎釋>高墳也。</許慎釋>
<段玉裁注>〈土部〉曰。墳者，墓也。墓之高者曰冢。《周禮》冢人掌公墓之地是也。按〈釋山〉云：山頂曰冢。鄭注冢人云：冢、封土爲𠀉壟。象冢而爲之。此從《爾雅》說也。許以冢爲高墳之正偁。則不用《爾雅》說。引伸之凡高大曰冢。〈釋山〉及十月之交〔傳〕。山頂曰冢。乃借冢偁耳。〈釋詁〉曰：冢，大也。太子曰冢子。太宰曰冢宰。</段玉裁注>
<許慎釋>从勹。
<段玉裁注>墓取勹義。</段玉裁注>
<許慎釋>豖聲。</許慎釋>
<段玉裁注>知隴切。九部。按豖聲本在三部。此合音也。古音冢必可讀如獨矣。</段玉裁注>
</內容>
<重文>文十五　　重三</重文>
<說文字頭>包</說文字頭>
<內容>
<許慎釋>妊也。</許慎釋>
<段玉裁注>二字各本無。今推文意補。下文十三字乃說字形、非說義。則必當有說義之文矣。女部曰。妊者，孕也。子部曰。孕者，褢子也。引伸之爲凡外裹之偁。亦作苞。皆假借字。凡經傳言苞苴者，裹之曰苞。藉之曰苴。</段玉裁注>
<許慎釋>象人褢妊。？在中、象子未成形也。</許慎釋>
<段玉裁注>勹象褢其中。巳字象未成之子也。勹亦聲。布交切，古音在三部。</段玉裁注>
<許慎釋>元气起於子。子、人所生也。</許慎釋>
<段玉裁注>子下曰。十一月陽气動。萬物滋。人以爲偁。</段玉裁注>
<許慎釋>男左行三十。女右行二十。俱立於巳爲夫婦。</許慎釋>
<段玉裁注>左右當作𠂇又。男自子左數次丑、次寅、次卯爲左行。順行。凡三十得巳。女自子右數次亥、次戌、次酉爲右行。逆行。凡二十亦得巳。至此會合。故《周禮》令男三十而娶。女二十而嫁。是爲夫婦也。</段玉裁注>
<許慎釋>褢妊於巳巳爲子。</許慎釋>
<段玉裁注>下巳字衍。巳部曰。巳者，巳也。四月陽气巳出。陰气巳藏。萬物見。成文章。故夫婦會合而褢妊。是爲子也。</段玉裁注>
<許慎釋>十月而生。</許慎釋>
<段玉裁注>十月上當有子字。易本命曰。天一地二人三。三三而九。九九八十一。一主日。日數十。故人十月而生。</段玉裁注>
<許慎釋>男起巳至寅。女起巳至申。故男年始寅。女年始申也。</許慎釋>
<段玉裁注>《淮南》氾論曰。禮三十而娶。高云：三十而娶者，陰陽未分時俱生於子。男從子數左行三十年立於巳。女從子數右行二十年亦立於巳。合夫婦。故聖人因是制禮。使男三十而娶。女二十而嫁。其男子自己數左行十得寅。故人十月而生於寅。男子數從寅起。女自己數右行十得申。亦十月而生於申。故女子數從申起。高說與許說同。神仙傳王綱云：陽生立於寅。純木之精。陰生立於申。純金之精。夫以木投金。無往不傷。是以金不爲木屈。而木常畏於金。按今日者卜命。男命起寅。女命起申。此古法也。自元气至此、又詳說从巳之意。</段玉裁注>
<許慎釋>凡包之屬皆从包。</許慎釋>
</內容>

<說文字頭>胞</說文字頭>
<內容>
<許慎釋>兒生裹也。</許慎釋>
<段玉裁注>包謂母腹。胞謂胎衣。〈小雅〉「不屬于毛。不離于裏。箋云：今我獨不得父皮膚之氣乎。獨不處母之胞胎乎。《釋文》胞音包。今俗語同胞是也。其借爲脬字、則讀匹交切。脬者，旁光也。腹中水府也。</段玉裁注>
<許慎釋>从肉包。</許慎釋>
<段玉裁注>包子之肉也。不入肉部者，重包也。包亦聲。匹交切，古音在三部。</段玉裁注>
</內容>

<說文字頭>匏</說文字頭>
<內容>
<許慎釋>也。</許慎釋>
<段玉裁注>下曰。匏也。與此爲轉注：匏判之曰蠡、曰瓢、曰？。〈邶風〉〔傳〕曰：匏謂之。謂異名同實也。〈豳風〉〔傳〕曰：壺，也。此謂壺卽之假借字也。</段玉裁注>
<許慎釋>从包，从省。</許慎釋>
<段玉裁注>省舊作聲。誤。《韵會》作从夸、包聲。亦誤。今正。从包者，能包盛物之也。不入部者，重包也。包亦聲。薄交切，古音在三部。</段玉裁注>
<許慎釋>包。</許慎釋>
<段玉裁注>逗。</段玉裁注>
<許慎釋>取其可包藏物也。</許慎釋>
<段玉裁注>說从包之意。藏當作臧。</段玉裁注>
</內容>
<重文>文三</重文>
<說文字頭>茍</說文字頭>
<內容>
<許慎釋>自急敕也。</許慎釋>
<段玉裁注>急與苟雙聲。敕與苟曡韵。急者，褊也。敕者，誡也。此字不見經典。惟〈釋詁〉「寁駿肅亟遄速也。《釋文》云：亟字又作苟、同。居力反。經典亦作棘、同。是其證。可謂一字千金矣。而通志堂刻乃改爲急字。葢誤仭爲从艸之苟也。急不得反居力。與亟棘音大殊。幸抱經堂刻正之。或欲易《禮經》之苟敬爲苟、則又繆。○〈小雅．六月〉、古作我是用戒。亦作我是用棘。俗本改作急。與飭服國不韵。正同此。</段玉裁注>
<許慎釋>从芉省。从勹口。</許慎釋>
<段玉裁注>从勹口三字各本作从包省从口五字。誤也。己力切，一部。</段玉裁注>
<許慎釋>勹口。</許慎釋>
<段玉裁注>逗。各本無勹字，今補。</段玉裁注>
<許慎釋>猶愼言也。</許慎釋>
<段玉裁注>說从勹口之意。</段玉裁注>
<許慎釋>从羊、與義善美同意。</許慎釋>
<段玉裁注>各本曡羊字。誤。今刪（⿰刂）。說从羊之意。羊者，祥也。</段玉裁注>
<許慎釋>凡苟之屬皆从苟。</許慎釋>
</內容>

<說文字頭><img src="434B-01">𦲆</img></說文字頭>
<內容>
<許慎釋>古文不省。</許慎釋>
</內容>

<說文字頭>敬</說文字頭>
<內容>
<許慎釋>肅也。</許慎釋>
<段玉裁注>肅部曰。肅者持事振敬也。與此爲轉注：心部曰。忠，敬也。戁，敬也。憼，敬也。恭肅也。憜不敬也。義皆相足。後儒或云主一無適爲敬。夫主一與敬義無渉。且文子曰。一也者，無適之道。《淮南》詮言曰。一者，萬物之本也。無敵之道也。適卽敵字、非他往之謂。</段玉裁注>
<許慎釋>从攴苟。</許慎釋>
<段玉裁注>攴猶迫也。迫而苟也。居慶切，十一部。</段玉裁注>
</內容>
<重文>文二　　重一</重文>
<說文字頭>鬼</說文字頭>
<內容>
<許慎釋>人所歸爲鬼。</許慎釋>
<段玉裁注>以曡韵爲訓。〈釋言〉曰。鬼之爲言歸也。郭注引《尸子》「古者，謂死人爲歸人。《左傳》「子產曰。鬼有所歸。乃不爲厲。〈禮運〉曰。䰟氣歸於天。形魄歸於地。</段玉裁注>
<許慎釋>从儿、？象鬼頭。</許慎釋>
<段玉裁注>自儿而歸於鬼也。</段玉裁注>
<許慎釋>从厶。
<段玉裁注>二字今補。厶讀如私。</段玉裁注>
<許慎釋>鬼陰气賊害、故从厶。</許慎釋>
<段玉裁注>陰當作侌。此說从厶之意也。神陽鬼陰。陽公陰私。居偉切，十五部。</段玉裁注>
<許慎釋>凡鬼之屬皆从鬼。</許慎釋>
</內容>

<說文字頭><img src="435A-01">𩲚</img></說文字頭>
<內容>
<許慎釋>古文从示。</許慎釋>
</內容>

<說文字頭>䰠</說文字頭>
<內容>
<許慎釋>神也。</許慎釋>
<段玉裁注>當作神鬼也。神鬼者，鬼之神者也。故字从鬼申。老子曰。其鬼不神。〈封禪書〉曰。秦中冣小鬼之神者。中山經。靑要之山。䰠武羅司之。郭云：䰠卽神字。許意非一字也。</段玉裁注>
<許慎釋>从鬼，𦥔聲。</許慎釋>
<段玉裁注>食鄰切，十二部。</段玉裁注>
</內容>

<說文字頭>䰟</說文字頭>
<內容>
<許慎釋>陽气也。</許慎釋>
<段玉裁注>陽當作昜。《白虎通》曰：䰟者，沄也。猶沄沄行不休也。《淮南子》曰。天气爲䰟。《左傳》「子產曰。人生始化曰魄。既生魄。陽曰䰟。用物精多。則䰟魄強。</段玉裁注>
<許慎釋>从鬼，云聲。</許慎釋>
<段玉裁注>各本篆體作魂。今正。李文仲字鑑曰。《說文》本下形上聲。今作魂。右形左聲。如詞朗崩秋、《說文》本作䛐朖𡹔秌。今從𣜩變。又召字形在左則爲叨。含字聲在右則爲吟。字畫稍改。則爲別字。按李氏在元時猶見《說文》舊本。故䛐䰟等字不誤。今則大徐本皆作魂。惟小徐本作䰟。《廣韵》、《集韵》、《韵會》亦作䰟。乃乾隆閒汪啟淑刻小徐書。翦割俗刻《說文》之篆文付梓人。而抄本䰟字不可復見矣。是故刻書不可不愼也。䛐之必司上言下者，意內言外之象也。䰟之必鬼下云上者，陽氣沄沄而上之象也。曰云聲者，舉形聲包會意。戸昆切，十三部。</段玉裁注>
</內容>

<說文字頭>魄</說文字頭>
<內容>
<許慎釋>陰神也。</許慎釋>
<段玉裁注>陰當作侌。陽言气、陰言神者，陰中有陽也。《白虎通》曰：魄者，迫也。猶迫迫然箸於人也。《淮南子》曰。地氣爲魄。祭義曰。氣也者，神之盛也。魄也者，鬼之盛也。鄭云：氣謂嘘吸出入者也。耳目之聰明爲魄。〈郊特牲〉曰。䰟氣歸於天。形魄歸於地。祭義曰。死必歸土。此之謂鬼。其氣發揚於上。神之箸也。是以聖人尊名之曰鬼神。按䰟魄皆生而有之而字皆从鬼者，䰟魄不離形質而非形質也。形質亡而䰟魄存。是人所歸也。故从鬼。</段玉裁注>
<許慎釋>从鬼，白聲。</許慎釋>
<段玉裁注>孝經說曰。魄，白也。白、明白也。䰟，芸也。芸芸，動也。普百切，古音在五部。</段玉裁注>
</內容>

<說文字頭>䰡</說文字頭>
<內容>
<許慎釋>厲鬼也。</許慎釋>
<段玉裁注>厲之言烈也。厲鬼謂虐厲之鬼。厲或作癘。非。《左傳》曰：其何厲鬼也。〈月令〉注曰：昴有大陵積尸之氣。氣佚則厲鬼隨而出行。虚危有墳墓四司之氣。爲厲鬼、將隨強陰出害人。〈西山經〉：剛山是多神？。？卽此䰡字。郭云：离魅之類也。恥二反。或作？。今本《山海經》傳譌舛。依《集韵》、《類篇》正。</段玉裁注>
<許慎釋>从鬼，失聲。</許慎釋>
<段玉裁注>丑利切。按失聲古音在十二部。《集韵》、《類篇》又丑栗切。</段玉裁注>
</內容>

<說文字頭>魖</說文字頭>
<內容>
<許慎釋>秏鬼也。</許慎釋>
<段玉裁注>秏舊作耗。今正。秏者，乏無之言。〈東京賦〉曰。殘䕫魖與㒺象。䕫、木石之怪也。㒺象、水之怪也。與魖爲三物。</段玉裁注>
<許慎釋>从鬼，虚聲。</許慎釋>
<段玉裁注>形聲包會意。朽居切，五部。</段玉裁注>
</內容>

<說文字頭>魃</說文字頭>
<內容>
<許慎釋>旱鬼也。</許慎釋>
<段玉裁注>〈大雅〉雲漢曰。旱魃爲虐。傳曰。魃、旱神也。此言旱鬼、以字从鬼也。神鬼統言之則一耳。《山海經》曰：大荒（⿱艹㠩）之中。有山名曰不句。有黃帝女妭。本天女也。黃帝下之殺蚩尢。不得復上。所居不雨。妭卽魃也。《詩》正義不引此而引神異經。神異經乃不知何人假託東方朔者。郭傳《山海經》不云妭卽《詩》之旱魃、而云音如旱魃之魃。疏矣。女部曰。妭、婦人美皃。然則《山海經》爲假借字。</段玉裁注>
<許慎釋>从鬼，犮聲。</許慎釋>
<段玉裁注>薄撥切，十五部。</段玉裁注>
<許慎釋>《周禮》有赤魃氏。除牆屋之物也。</許慎釋>
<段玉裁注>《周禮》秋官之屬赤犮氏。掌除牆屋。以蜃炭攻之。以灰灑毒之。鄭云：赤犮猶言捇拔也。主除蟲豸自埋者。按許作赤魃、葢其所據本不與鄭同。其云除牆屋之物。物讀精物、鬼物之物。故？之之官曰赤魃氏。說義亦與鄭異。葢賈侍中說與。</段玉裁注>
<許慎釋>《詩》曰：旱魃爲虐。</許慎釋>
</內容>

<說文字頭>鬽</說文字頭>
<內容>
<許慎釋>老物精也。</許慎釋>
<段玉裁注>各本作精物。今依〈蕪城賦〉、〈王莽〔傳〕〉二注正。《論衡》曰。鬼者，老物之精也。漢〈藝文志〉有神鬼精物之語。則作精物亦通。《周禮》「以夏日至致地示物鬽。注曰：百物之神曰鬽。引《春秋傳》「螭鬽魍魎。按今《左傳》作魅。《釋文》「本作鬽。服䖍注云：魅、怪物。或云魅人面獸身而四足。好惑人。山林異氣所生。</段玉裁注>
<許慎釋>从鬼彡。</許慎釋>
<段玉裁注>密祕切，十五部。</段玉裁注>
<許慎釋>彡、鬼毛。</許慎釋>
<段玉裁注>說从彡之意。彡者，毛飾畫之文。因以爲毛之偁。</段玉裁注>
</內容>

<說文字頭>魅</說文字頭>
<內容>
<許慎釋>或从未。</許慎釋>
<段玉裁注>从未爲聲。</段玉裁注>
</內容>

<說文字頭><img src="435B-01">𢑙</img></說文字頭>
<內容>
<許慎釋>籒文。从彖首。从㞑省聲。</許慎釋>
<段玉裁注>彖首謂彖也。豕之頭也。或曰當是㣇首。？聲猶未聲也。按此篆今訛爲二。？古文也。？籒文也。與解語不相應。亦與髟部、立部不相應。今刪（⿰刂）正。鬽當是古文。則？爲籒文審矣。○七篇录下云：刻木录录也。盧谷切。與此相似而非一字。从彖首、當是从㣇省。篆當作？。轉寫失其眞。</段玉裁注>
</內容>

<說文字頭>鬾</說文字頭>
<內容>
<許慎釋>鬼服也。</許慎釋>
<段玉裁注>〈衣部〉曰。褮、鬼衣也。《周禮》「大喪廞裘。注曰：廞，興也。若《詩》之興。謂象似而作之。凡爲神之偶衣物必沽而小耳。</段玉裁注>
<許慎釋>一曰。小兒鬼。</許慎釋>
<段玉裁注>漢舊儀。顓頊氏有三子。生而亾去爲疫鬼。一居江水爲瘧鬼。一居若水爲魍魎𧌒鬼。一居人宮室區隅善驚人爲小兒鬼。按此條〈東京賦〉注所引較完。亦尙有奪字。《後漢書》禮儀志注所引則不可讀。〈東京賦〉「八靈爲之震慴。況鬾𧌒與畢（）方。薛解云：鬾、小兒鬼也。畢（）方、父老神也。</段玉裁注>
<許慎釋>从鬼，支聲。</許慎釋>
<段玉裁注>奇寄切。十六部。按二義同音。李善〈東京賦〉注巨宜切。《廣韵》以鬼服去聲、小兒鬼平聲。非也。</段玉裁注>
<許慎釋>《韓詩》〔傳〕曰：鄭交甫逢二女鬾服。</許慎釋>
<段玉裁注>葢《韓詩》內傳語也。《文𨕖》〈江賦〉注引《韓詩》內傳。鄭交甫漢皋臺下遇二女。請其佩。二女與佩。交甫懷之。循探之卽亡矣。〈南都賦〉注引《韓詩外傳》「鄭交甫遇二女。佩兩珠。大如荆雞之卵。〈七發〉注引《韓詩》序曰。漢廣悅人也。漢有游女。不可求思。薛君曰。謂漢神也。許所偁亦說此《詩》之語。</段玉裁注>
</內容>

<說文字頭>䰧</說文字頭>
<內容>
<許慎釋>鬼皃。从鬼，虎聲。</許慎釋>
<段玉裁注>虎烏切，五部。</段玉裁注>
</內容>

<說文字頭>𩴆</說文字頭>
<內容>
<許慎釋>鬼俗也。</許慎釋>
<段玉裁注>謂好事鬼成俗也。《淮南》人閒訓曰。荆人鬼。越人禨。高云：鬼、好事鬼也。禨、禨祥也。景十三王傳。治宮室禨祥。伏䖍曰。禨祥、求福也。《史記》正義引顧野王云：禨祥、吉凶之先見也。按伏讀禨同祈。顧讀爲知幾其神之幾。皆好事鬼之意耳。〈玉藻〉、〈少儀〉二篇禨字乃既嘰之假借。小食也。</段玉裁注>
<許慎釋>从鬼，幾聲。</許慎釋>
<段玉裁注>渠稀切。十五部。各書从示作禨、同。</段玉裁注>
<許慎釋>《淮南》〔傳〕曰：吳人鬼。越人𩴆。</許慎釋>
<段玉裁注>《淮南》傳謂鴻烈也。吳今鴻烈作荆。《列子》說此事亦作楚。疑荆字是。</段玉裁注>
</內容>

<說文字頭>䰰</說文字頭>
<內容>
<許慎釋>鬼鬽聲䰰䰰不止也。从鬼，需聲。</許慎釋>
<段玉裁注>奴豆切。四部。當依《廣韵》人朱乃侯二切。</段玉裁注>
</內容>

<說文字頭><img src="436A-01">𩲏</img></說文字頭>
<內容>
<許慎釋>鬼變也。</許慎釋>
<段玉裁注>鬼之變匕也。</段玉裁注>
<許慎釋>从鬼，化聲。</許慎釋>
<段玉裁注>呼駕切，十七部。</段玉裁注>
</內容>

<說文字頭><img src="436A-02">𩴴</img></說文字頭>
<內容>
<許慎釋>見鬼驚䛐。</許慎釋>
<段玉裁注>見鬼而驚駭。其䛐曰？也。？爲奈何之合聲。凡驚䛐曰那者，卽？字。如公是韓伯休那是也。《左傳》棄甲則那、亦是奈何之合聲。</段玉裁注>
<許慎釋>从鬼，難省聲。讀若《詩》受福不儺。</許慎釋>
<段玉裁注>〈小雅〉〈桑扈〉。受福不那。〔傳〕曰：那，多也。此作不儺。疑字之誤。或是三家《詩》「諾何切，十七部。</段玉裁注>
</內容>

<說文字頭><img src="436A-03">𩴱</img></說文字頭>
<內容>
<許慎釋>鬼皃。</許慎釋>
<段玉裁注>此葢與䚔𧢜之義相近。</段玉裁注>
<許慎釋>从鬼，賓聲。</許慎釋>
<段玉裁注>符眞切，十二部。</段玉裁注>
</內容>

<說文字頭>醜</說文字頭>
<內容>
<許慎釋>可惡也。</許慎釋>
<段玉裁注>鄭風。無我魗兮。鄭云：魗亦惡也。是魗卽醜字也。凡云醜類也者，皆謂醜卽疇之假借字。疇者，今俗之儔類字也。內則曰。龞去醜。鄭云：醜謂龞竅也。謂卽《爾雅》白州驠之州字也。</段玉裁注>
<許慎釋>从鬼。
<段玉裁注>非眞鬼也。以可惡故从鬼。</段玉裁注>
<許慎釋>酉聲。</許慎釋>
<段玉裁注>昌九切。三部。○按此下大徐補一魋篆。以言部有？篆。从魋聲也。但許書故有一字从二聲之例。且〈釋獸〉云：魋如小熊。竊毛而黃。是當命爲从佳、鬼聲。入佳部。不當入鬼部。肊解之曰神獸也。</段玉裁注>
<許慎釋>䰫</許慎釋>
<段玉裁注>各本無此篆。𦒱元應書五引《說文》䰫字。助交切。訓捷健也。又引《廣雅》䰫、捷也、《聲類》䰫，疾也。葢後人以勦代䰫。而《說文》䰫字亡矣。《玉篇》曰：䰫、剽輕爲害之鬼也。《說文》訓當云鬼捷皃。疑䰧篆卽䰫篆之譌。</段玉裁注>
<許慎釋>从鬼，堯聲。</許慎釋>
<段玉裁注>《玉篇》士交切。《廣韵》楚交切</段玉裁注>
</內容>
<重文>文十七<段玉裁注>刪（⿰刂）魋。𥙷䰫。</段玉裁注>　　重四<段玉裁注>今魅之重文刪（⿰刂）一則重三。</段玉裁注>
			</重文>
<說文字頭>甶</說文字頭>
<內容>
<許慎釋>鬼頭也。象形。</許慎釋>
<段玉裁注>敷勿切，十五部。</段玉裁注>
<許慎釋>凡甶之屬皆从甶。</許慎釋>
</內容>

<說文字頭>畏</說文字頭>
<內容>
<許慎釋>惡也。从甶，虎省。</許慎釋>
<段玉裁注>虎上體省而儿不省。儿者，似人足而有爪也。於貴切，十五部。</段玉裁注>
<許慎釋>鬼頭而虎爪。可畏也。</許慎釋>
<段玉裁注>說會意。</段玉裁注>
</內容>

<說文字頭><img src="436B-01">𤰲</img></說文字頭>
<內容>
<許慎釋>古文省。</許慎釋>
<段玉裁注>下象爪形。</段玉裁注>
</內容>

<說文字頭>禺</說文字頭>
<內容>
<許慎釋>母猴屬。</許慎釋>
<段玉裁注>爪部曰。爲者，母猴也。又部曰。夔、一曰母猴也。郭氏《山海經》傳曰：禺似獼猴而大。赤目長尾。今江南山中多有。說者不了。乃作牛字。按《左傳》魯公爲。〈檀弓〉作公叔禺人。可證爲、禺是一物也。</段玉裁注>
<許慎釋>頭佀鬼。</許慎釋>
<段玉裁注>故从甶。</段玉裁注>
<許慎釋>从甶、从禸。</許慎釋>
<段玉裁注>牛具切。古音在四部。讀如偶。</段玉裁注>
</內容>
<重文>文三　　重一</重文>
<說文字頭>厶</說文字頭>
<內容>
<許慎釋>姦衺也。</許慎釋>
<段玉裁注>衺字淺人所增。當刪（⿰刂）。女部曰。姦者，厶也。二篆爲轉注：若衺者，？也。？者，衺也。亦二篆爲轉注：不與姦厶相淆也。公私字本如此。今字私行而厶廢矣。私者，禾名也。</段玉裁注>
<許慎釋>韓非曰。《倉頡》作字。自營爲厶。</許慎釋>
<段玉裁注>見五蠧篇。今本韓非營作環。二字雙聲語轉。營訓帀居。環訓旋繞。其義亦相通。自營爲厶。六書之指事也。八厶爲公。六書之會意也。息夷切，十五部。</段玉裁注>
<許慎釋>凡厶之屬皆从厶。</許慎釋>
</內容>

<說文字頭>篡</說文字頭>
<內容>
<許慎釋>屰而奪取曰篡。</許慎釋>
<段玉裁注>奪當作敓。奪者，手持隹失之也。引伸爲凡遺失之偁。今〈吳語〉云奪落是也。敓者，彊取也。今字奪行敓廢。但許造《說文》時。畫然分別。書中不應自相剌謬。凡讀許書當先校正、有如此者。屰而敓者，下取上也。</段玉裁注>
<許慎釋>从厶。
<段玉裁注>姦謀也。</段玉裁注>
<許慎釋>算聲。</許慎釋>
<段玉裁注>初宦切，十四部。</段玉裁注>
</內容>

<說文字頭>㕗</說文字頭>
<內容>
<許慎釋>相訹呼也。</許慎釋>
<段玉裁注>呼當作𧦝。𧦝，召也。言部曰。訹者，㕗也。㕗與訹二篆爲轉注：今人以手相招而口言㕗、正當作此字。今則誘行而㕗廢矣。</段玉裁注>
<許慎釋>从厶羑。</許慎釋>
<段玉裁注>〈羊部〉曰。羑者，進善也。訹之若進善然。故从羑。與久切，三部。</段玉裁注>
</內容>

<說文字頭><img src="436B-02">誘</img></說文字頭>
<內容>
<許慎釋>或从言秀。</許慎釋>
<段玉裁注>秀聲也。〈召南〉曰。有女懷春。吉士誘之。傳曰。誘，道也。按道卽導字。〈大雅〉：天之牖民。〔傳〕曰：牖，道也。是則傳謂牖誘同字。〈大雅〉牖民。《韓詩》外〔傳〕、〈樂記〉作誘民。古二字多通用。〈釋詁〉曰：誘，進也。《儀禮》誘射。鄭曰。誘猶教也。〈樂記〉。知誘於外。鄭曰。誘猶道也，引也。葢善惡皆得謂之誘。論二字之本義。牖訓窗明。誘訓相訹。固有不同。故㕗必从厶。誂下曰。相𧦝誘也。許意誘不必以正。似板傳爲正字。野有死麕傳爲假借字。惡無禮之《詩》、必非誂誘之誘也。</段玉裁注>
</內容>

<說文字頭><img src="437A-01">䛻</img></說文字頭>
<內容>
<許慎釋>或如此。</許慎釋>
<段玉裁注>从盾者，盾下曰所以扞身蔽目。葢取自隱藏以招人之意。宋玉曰。若姣姬揚袂鄣日而望所思。</段玉裁注>
</內容>

<說文字頭>羑</說文字頭>
<內容>
<許慎釋>古文。</許慎釋>
<段玉裁注>〈羊部〉有此。云進善也。此云㕗之古文。說古文以羑爲㕗也。古文本但有羑字。後乃有㕗字。訓爲相訹𧦝。則羑字專爲進善矣。</段玉裁注>
</內容>
<重文>文三　　重三</重文>
<說文字頭>嵬</說文字頭>
<內容>
<許慎釋>山石崔嵬。高而不平也。</許慎釋>
<段玉裁注>各本作高不平也四字。今依〈南都賦〉李注訂。有高而上平者。兀下曰高而上平、《爾雅》曰夷上洒下曰漘是也。〈周南〉：陟彼崔嵬。〈釋山〉曰：石戴土謂之崔嵬。《毛傳》曰：崔嵬、土山之戴石者。說似互異。依許云高不平、則《毛傳》是矣。惟土山戴石、故高而不平也。岨下云：石山戴土。亦與毛同。</段玉裁注>
<許慎釋>从山，鬼聲。</許慎釋>
<段玉裁注>此篆可入〈山部〉、而必立爲部首者，巍从此也。五灰切，十五部。</段玉裁注>
</內容>

<說文字頭>巍</說文字頭>
<內容>
<許慎釋>高也。</許慎釋>
<段玉裁注>高者必大。故《論語》〔注〕曰：巍巍、高大之稱也。《左傳》「卜偃曰。萬、盈數也。巍犬名也。雉門外闕高巍巍然。謂之象巍。按本無二字。後人省山作魏。分別其義與音。不古之甚。</段玉裁注>
<許慎釋>从嵬，委聲。</許慎釋>
<段玉裁注>牛威切，按古音當在十六部。</段玉裁注>
</內容>
<重文>文二</重文>
<卷末篇題>說文解字第九篇上</段玉裁注></卷末篇題>
<作者>受業長洲徐頲校刊</作者>
