
<檔 ="swjz01-01.xml">
<title n="juan-head" id="v06">說文解字第三篇下</title>
<author>金壇段玉裁注</author>

<wh>革</wh>
<t>
<xushi>獸皮治去其毛曰革。</xushi>
<duanzhu>各本獸皮治去其毛革更之、象古文革之形。文義、句讀皆不可通。今依〈召南〉、〈齊風〉、〈大雅〉、《周禮》掌皮四疏訂正。革與鞹二字轉注：皮與革二字對文則分別。如秋斂皮、冬斂革是也。散文則通用。如司裘之皮車卽革路、《詩》羔羊傳革猶皮也是也。</duanzhu>
<xushi>革，更也。</xushi>
<duanzhu>二字雙聲。治去其毛。是更改之義。故引伸爲凡更新之用。襍卦傳曰「革、去故也。鄭注易曰「革，改也。《公羊傳》「革取清者。何曰「革，更也。《管子》輕重革築室房注：革，更也。</duanzhu>
<xushi>象古文革之形。</xushi>
<duanzhu>凡字有依倣古文製爲小篆。非許言之。猝不得其於六書居何等者。如革曰象古文革之形、弟曰從古文之象、民曰從古文之象、酉曰象古文酉之形是也。易𦥑爲？、葢省煩爲𥳑耳。而或云從卅。从□、音韋。□爲國邑。卅年而法更。此葢楊承慶字統之？說。古覈切，一部。</duanzhu>
<xushi>凡革之屬皆從革。</xushi>
</t>

<wh><img src="107A-01"><pb n="108-1"/>𠦶</img></wh>
<t>
<xushi>古文革。從𠦃。</xushi>
<duanzhu>上廿下十。是三十也。</duanzhu>
<xushi>𠦃年爲一世而道更也。</xushi>
<duanzhu>據此則？之本訓更。後以爲皮去毛之字。</duanzhu>
<xushi>𦥑聲。</xushi>
<duanzhu>𦥑居玉切。在三部。革在一部。合音冣近。</duanzhu>
</t>

<wh>鞹</wh>
<t>
<xushi>革也。</xushi>
<duanzhu>各本作去毛皮也。今依載驅、〈韓奕〉〔正義〕正。〈大雅〉〔傳〕云：鞹，革也。《論語》孔注云：皮去毛曰鞹。此恐人不省詳言之。若《說文》革字下已注明。何庸辭費。</duanzhu>
<xushi>《論語》曰：虎豹之鞹。</xushi>
<duanzhu>顏淵篇文。</duanzhu>
<xushi>从革，𩫩（⿰𩫖邑）聲。</xushi>
<duanzhu>苦郭切，五部。</duanzhu>
</t>

<wh>靬</wh>
<t>
<xushi>靬。</xushi>
<duanzhu>此複舉字刪（⿰刂）之未盡者。</duanzhu>
<xushi>乾革也。</xushi>
<duanzhu>乾古寒切。</duanzhu>
<xushi>武威有麗靬縣（⿰県系）。</xushi>
<duanzhu>〈地理志〉「張掖郡驪靬。李奇曰「音遟虔。如淳曰：靬音弓鞬，〈郡國志〉驪靬亦屬張掖，許系之武威。未詳。</duanzhu>
<xushi>从革，干聲。</xushi>
<duanzhu>苦旰切，十四部。</duanzhu>
</t>

<wh>𩊚</wh>
<t>
<xushi>生革可㠯爲縷束也。</xushi>
<duanzhu>〈小雅〉「約之閣閣。毛曰「約，束也。閣閣猶歷歷也。按閣讀如絡。秦風五楘傳曰「五束歷録。生革縷束曰𩊚者，謂束之歷録也。</duanzhu>
<xushi>从革，各聲。</xushi>
<duanzhu>盧各切，五部。</duanzhu>
</t>

<wh>鞄</wh>
<t>
<xushi>柔革工也。从革，包聲。</xushi>
<duanzhu>蒲角切，古音在二部。</duanzhu>
<xushi>讀若朴。</xushi>
<duanzhu>朴在三部。合音㝡近。劉昌宗音僕。</duanzhu>
<xushi>《周禮》曰：柔皮之工鮑氏。鮑卽鞄也。</xushi>
<duanzhu>鮑鞄字舊互譌。今正。〈考工記〉「攻皮之工五。函鮑䩵韋裘。先鄭云：鮑讀如鮑魚之鮑。書或爲鞄。〈蒼頡篇〉有鞄？。又鮑人之事。後鄭云：鮑、故書或作鞄。許云鮑卽鞄者，謂《周禮》之鮑卽〈蒼頡篇〉之鞄。鞄正字。鮑假借。？部云：易曰突如其來如。不孝子突出。不容於内也。？卽易突字也。謂？正字。突假借。文意正相似。</duanzhu>
</t>

<wh>䩵</wh>
<t>
<xushi>攻皮治𡔷工也。</xushi>
<duanzhu>〈考工記〉注：先鄭云：韗、書或爲𩋃。皋陶𡔷木也。後鄭云：𩋃者以皋陶名官也。𩋃則陶字從革。按先後鄭䩵𩋃兩存。許從䩵不從𩋃也。</duanzhu>
<xushi>从革，軍聲，讀若運。</xushi>
<duanzhu>先鄭云：讀如曆運之運。王問切，十三部。</duanzhu>
</t>

<wh>韗</wh>
<t>
<xushi>䩵或從韋。</xushi>
<duanzhu>今《周禮》如此作。《釋文》曰：韗或作䩵。</duanzhu>
</t>

<wh>鞣</wh>
<t>
<xushi>耎也。</xushi>
<duanzhu>耎同偄。弱也。</duanzhu>
<xushi>从革柔。柔亦聲。</xushi>
<duanzhu>耳由切。</duanzhu>
</t>

<wh>靼</wh>
<t>
<xushi>柔革也。</xushi>
<duanzhu>柔當作鞣。上文云柔皮之工、謂治之使柔。此云柔革、謂革之柔耎者也。</duanzhu>
<xushi>从革，旦聲。</xushi>
<duanzhu>旨熱切。十五部。旦聲在十四部。合音也。</duanzhu>
</t>

<wh><img src="107B-01">𩍕</img></wh>
<t>
<xushi>古文靼。从亶。</xushi>
</t>

<wh>鞼</wh>
<t>
<xushi>革繡也。</xushi>
<duanzhu>〈齊語〉「《管子》曰「輕罪贖以鞼盾一？。韋曰「鞼盾、綴革有文如繢也。<pb n="108-3"/>後漢烏桓傳曰「婦人能刺韋作文繡。</duanzhu>
<xushi>从革，貴聲。</xushi>
<duanzhu>求位切，十五部。</duanzhu>
</t>

<wh>鞶</wh>
<t>
<xushi>大帶也。易曰「或錫之鞶帶。</xushi>
<duanzhu>訟上九。</duanzhu>
<xushi>男子帶鞶。婦人帶絲。</xushi>
<duanzhu>鞶、革帶也。故字從革。内則曰「男鞶革。女鞶絲。注云：鞶、小囊盛帨巾者。男用韋。女用繪。有飾緣之。則是鞶裂。與《詩》云垂帶如厲、紀子帛名裂繻字雖今異。意實同。按〈小雅〉垂帶而厲箋云：而亦如也。而厲、如鞶厲也。鞶必垂厲以爲飾。厲字當作裂。說與《禮記》〔注〕同。而《毛傳》云厲、帶之垂者。《左傳》鞶厲。服云：鞶、大帶也。賈逵、杜預說同。虞翻注易亦云：鞶帶、大帶。皆與鄭異。葢鄭以大帶用素。天子諸侯大夫同。士用練。皆不用革也。大帶所以申束衣。革帶以佩玉佩及事佩之等。故〈喪服〉以要絰象大帶。又有絞帶象革帶也。内則云：男鞶革。女鞶絲。則鞶非大帶明矣。《周禮》〈巾車〉疏引易注云：鞶帶、佩鞶之帶。此葢鄭注與《詩》、禮注同。而内則施縏袠注云：縏、小囊也。縏袠言施。爲箴管線纊有之。則縏亦與鞶同類。</duanzhu>
<xushi>从革。
<duanzhu>此鄭知非大帶也。</duanzhu>
<xushi>般聲。</xushi>
<duanzhu>簿官切，十四部。</duanzhu>
</t>

<wh>鞏</wh>
<t>
<xushi>㠯韋束也。</xushi>
<duanzhu>〈大雅〉：藐藐昊天。無不克鞏。毛曰「鞏，固也。此引伸之義也。</duanzhu>
<xushi>易曰「<pb n="109"/>鞏用黃牛之革。</xushi>
<duanzhu>革初九辭。王弼曰「鞏，固也。按此與卦名之革相反而相成。</duanzhu>
<xushi>从革，𢀜聲。</xushi>
<duanzhu>居竦切。古音在三部。見《詩》瞻卬。</duanzhu>
</t>

<wh>鞔</wh>
<t>
<xushi>𡳐空也。</xushi>
<duanzhu>小徐曰「履空猶履𣪊也。按空腔古今字。履腔如今人言鞵幫也。逋旁切。《呂氏春秋》曰「南家工人也。爲鞔者也。高曰「鞔，履也。作履之工也。高不云履空者，渾言之也。《三蒼》「鞔，覆也。〈考工記〉注：飾車、謂革鞔輿也。此鞔引伸之義。凡鞔皆如綴幫於底。</duanzhu>
<xushi>从革，免聲。</xushi>
<duanzhu>母官切，十四部。</duanzhu>
</t>

<wh>靸</wh>
<t>
<xushi>小兒𡳐也。</xushi>
<duanzhu>《急就篇》有靸。《釋名》曰：靸、韋履深頭者之名也。</duanzhu>
<xushi>从革，及聲。</xushi>
<duanzhu>穌合切，七部。</duanzhu>
</t>

<wh><img src="108A-01">䩕</img></wh>
<t>
<xushi>䩕角。</xushi>
<duanzhu>逗。</duanzhu>
<xushi>鞮屬。</xushi>
<duanzhu>《方言》「禪者謂之鞮。絲作之者謂之履。麻作之者謂之不借。麤者謂之屨。東北朝鮮洌水之閒謂之䩕角。南楚江沔之閒緫謂之麤。西南梁益之閒或謂之㞜、或謂之䋀、履其通語也。徐土邳圻之閒大麤謂之䩕角。按末句郭注今漆履有齒者。顏注《急就篇》曰「卬角、形若今之木履而下有齒。《釋名》則曰「仰角、屐上施履之名也。當仰履角。舉足乃行也。</duanzhu>
<xushi>从革，卬聲。</xushi>
<duanzhu>五剛切，十部。</duanzhu>
</t>

<wh>鞮</wh>
<t>
<xushi>革𡳐也。</xushi>
<duanzhu>《周禮》、《釋文》云：許愼曰「鞮，屨也。吕忱曰「鞮、革屨也。與今本異。徐堅、元應引與今本同。《曲禮》鞮屨注：無絇之菲也。《周禮》鞮鞻氏注：鞮鞻、四夷舞者所屝也。〈王制〉西方曰狄鞮注：鞮之爲言知也。</duanzhu>
<xushi>胡人𡳐連脛、謂之絡鞮。</xushi>
<duanzhu>各本無此九字。《韵會》引有。《釋名》曰：鞾本胡服。趙武靈王所服也。</duanzhu>
<xushi>从革，是聲。</xushi>
<duanzhu>都兮切，十六部。</duanzhu>
</t>

<wh>䩡</wh>
<t>
<xushi>鞮䩡沙也。</xushi>
<duanzhu>謂鞮之名䩡沙者也。䩕角、䩡沙皆漢人語。《廣雅》之𩌍𩊮也。𩌍古匣切。𩊮音沙。𩌍𩊮、𩌈𩍜、靸？也。《集韵》「？與鞾同。《廣韵》：𩌍𩊮、索𩍜、胡履也。《釋名》「𩌈𩍜、鞾之缺前壅者。胡中所名也。</duanzhu>
<xushi>从革，夾聲。</xushi>
<duanzhu>古洽切，八部。</duanzhu>
</t>

<wh>𩌦</wh>
<t>
<xushi>鞮屬。从革，徙聲。</xushi>
<duanzhu>所綺切，十六部。</duanzhu>
</t>

<wh>鞵</wh>
<t>
<xushi>生革鞮也。</xushi>
<duanzhu>生革各本作革生。今正。</duanzhu>
<xushi>从革，奚聲。</xushi>
<duanzhu>戸佳切，十六部。</duanzhu>
</t>

<wh>靪</wh>
<t>
<xushi>補𡳐下也。</xushi>
<duanzhu>原思納履則歱決。故履下可補也。今俗謂補綴曰打補靪。當作此字。</duanzhu>
<xushi>从革，丁聲。</xushi>
<duanzhu>當經切，十一部。</duanzhu>
</t>

<wh>鞠</wh>
<t>
<xushi>蹋鞠也。</xushi>
<duanzhu>劉向別錄曰「蹵鞠者，傳言黃帝所作。或曰「起戰國之時。蹋鞠、兵勢也。所以練武士、知有材也。皆因嬉戲而講練之。漢〈藝文志〉兵技巧十三家有蹵𩌽二十五篇。郭樸注《三蒼》云：毛丸可蹋戲者曰鞠。按鞠居六求六二切。《廣韵》曰：。今通謂之毬子。巨鳩切。古今字也。</duanzhu>
<xushi>从革，匊聲。</xushi>
<duanzhu>三部。</duanzhu>
</t>

<wh><img src="108B-01">𩍸</img></wh>
<t>
<xushi>鞠或从𥱩。</xushi>
<duanzhu>𥷚或字。</duanzhu>
</t>

<wh>鞀</wh>
<t>
<xushi>鞀。</xushi>
<duanzhu>此複字刪（⿰刂）之未盡者。</duanzhu>
<xushi>遼也。</xushi>
<duanzhu>此門聞也、戸護也、𡔷郭也、琴禁也之例。以曡韵說其義也。遼者，謂遼遠必聞其音也。《周禮》〔注〕曰：鼗如𡔷而小。持其柄搖之。旁耳還自擊。</duanzhu>
<xushi>从革，召聲。</xushi>
<duanzhu>徒刀切，二部。</duanzhu>
</t>

<wh>鞉</wh>
<t>
<xushi>鞀或从兆聲。</xushi>
</t>

<wh><img src="108B-02">𪔛</img></wh>
<t>
<xushi>鞀或从𡔷兆。</xushi>
</t>

<wh>㲈</wh>
<t>
<xushi>籒文鞀。从殸召。</xushi>
<duanzhu>《周禮》以爲韶字。</duanzhu>
</t>

<wh><img src="108B-03">𩌑</img></wh>
<t>
<xushi>量物之𩌑。一曰抒井𩌑。</xushi>
<duanzhu>小徐曰「抒井今言淘井。𩌑、取泥之器。玉裁按。依《說文》浚，抒也。則小徐說是。依手部抒，挹也。則汲井亦可云抒井。缶部曰「罋、汲缾也。《春秋傳》言具綆缶。《周易》言羸其缾。是其物用缶久矣。而其始用革也。</duanzhu>
<xushi>古㠯革。</xushi>
<duanzhu>謂此二者古皆用革。故從革。</duanzhu>
<xushi>从革，冤聲。</xushi>
<duanzhu>於袁切，十四部。</duanzhu>
</t>

<wh>䩩</wh>
<t>
<xushi>𩌑或从宛。</xushi>
<duanzhu>宛者，下也。宛亦聲。</duanzhu>
</t>

<wh>鞞</wh>
<t>
<xushi>刀室也。</xushi>
<duanzhu>刀部曰「削，鞞也。削鞘古今字。音肖。〈小雅〉、〈大雅〉〔毛傳〕不同。說詳〈玉部〉。</duanzhu>
<xushi>从革，卑聲。</xushi>
<duanzhu>幷頂切。古音當在十六部。支淸多合<pb n="109-3"/>韵。故今音入迥韵。</duanzhu>
</t>

<wh>鞎</wh>
<t>
<xushi>車革前曰鞎。</xushi>
<duanzhu>〈釋器〉曰：輿革前謂之鞎。郭曰「以韋鞔車軾。按李巡云：輿革前、謂輿前以革爲車飾曰鞎。不言軾。依《毛傳》韋鞔軾、自名？。不名鞎。疑李注是。</duanzhu>
<xushi>从革，𥃩聲。</xushi>
<duanzhu>戸恩切，十三部。</duanzhu>
</t>

<wh>鞃</wh>
<t>
<xushi>車軾中把也。</xushi>
<duanzhu>各本無中把二字。《韵會》作中靶。靶字誤。今補正。〈大雅〉〔傳〕曰：鞹，革也。鞃、軾中也。此謂以去毛之皮鞔軾中人所凭處。《篇》、《韵》皆云：軾中靶。靶、轡革。不當以名軾。葢許本作把。而俗譌從革。軾中把者，人把持之處也。較毛多一字。</duanzhu>
<xushi>从革，弘聲。</xushi>
<duanzhu>𠀉弘切，六部。</duanzhu>
<xushi>《詩》曰：鞹鞃淺幭。讀若穹。</xushi>
<duanzhu>穹從穴弓聲。弓古音讀如肱。故鞃亦作䩑。又作？。</duanzhu>
</t>

<wh>鞪</wh>
<t>
<xushi>車軸束也。</xushi>
<duanzhu>此與〈木部〉楘音同義近。楘謂輈束。鞪謂軸束。分析易明。而〈小戎〉音義曰「楘本又作鞪。《玉篇》亦曰「鞪亦作楘。曲轅束也。疑本一字。許書有楘無鞪。後人補之。又改輈爲軸。</duanzhu>
<xushi>从革，敄聲。</xushi>
<duanzhu>莫卜切，三部。</duanzhu>
</t>

<wh>䩛</wh>
<t>
<xushi>車束也。</xushi>
<duanzhu>〈考工記〉天子圭中必注：必、讀如鹿車縪之縪。謂以組約其中央。爲執之以備失隊。《方言》曰：車下鉄。陳宋淮楚之閒謂之畢（）。大者謂之綦。郭注云：鹿車也。按<pb n="110"/>鄭、郭云鹿車者，非小車財容一鹿之謂。《方言》曰：繀車、趙魏之閒謂之轣轆車。東齊海岱之閒謂之道軌。《廣雅》「繀車謂之厤鹿。道軌謂之鹿車。本《方言》「葢厤鹿卽《毛詩傳》之歷錄。鹿車卽《周禮》〔注〕之鹿車。鹿車與歷鹿義同。皆於其圍繞命名也。糸部縪，止也。古畢（）必通用。故必䩛縪同。約圭與約車相類也。</duanzhu>
<xushi>從革。必聲。</xushi>
<duanzhu>毗必切，十二部。</duanzhu>
</t>

<wh><img src="109A-01">𩎑</img></wh>
<t>
<xushi>車衡三束也。</xushi>
<duanzhu>當作車句衡五束也。秦風。五楘梁輈。毛曰「〈小戎〉、兵車也。五、五束也。楘、歷錄也。梁輈、輈上句衡也。一輈五束。束曰歷錄。句衡謂轅也。故下文言轅不言衡。</duanzhu>
<xushi>曲轅？縛。直轅䡞縛。</xushi>
<duanzhu>曲轅謂兵車、乗車、田車。皆小車也。直轅謂牛車。所謂大車也。小車人所乗。欲其安。故暢轂梁輈。大車任載而已。故短轂直轅。曲轅車盡飾。？之言欑也。以革縛之凡五。歷歷錄錄然。大鄭云：駟車之轅率尺所一縛是也。直轅車無飾。以革縛。不必五也。䡞之言䋰也。䋰，約也。</duanzhu>
<xushi>从革，爨聲。</xushi>
<duanzhu>借官反。十四部。</duanzhu>
<xushi>讀若《論語》鑽燧之鑽。</xushi>
<duanzhu>見陽貨篇。按〈火部〉無燧。</duanzhu>
</t>

<wh><img src="109A-02">𩎈</img></wh>
<t>
<xushi>𩎑或从革贊。</xushi>
</t>

<wh><img src="109A-03">𩊝</img></wh>
<t>
<xushi>葢杠系也。</xushi>
<duanzhu>葢杠、〈考工記〉謂之桯。桯讀如楹。<pb n="110-1"/>系各本作絲。今正。系，係也。係、絜束也。絜束者，圍而束之。？用革。故字從革。</duanzhu>
<xushi>从革，旨（⿱二曰）聲。</xushi>
<duanzhu>脂利切，十五部。</duanzhu>
</t>

<wh>鞁</wh>
<t>
<xushi>車駕具也。</xushi>
<duanzhu>〈晉語〉「吾兩鞁將絕。吾能止之。韋曰「鞁，靷也。按韋以《左傳》作靷。故以靷釋之。其實鞁所包者多。靷其大者。〈封禪書〉言雍五畤。路車各一乗。駕被具。西畤、畦畤。禺車各一乗。禺馬四匹。駕被具。被卽鞁字也。鞁與糸部絥？各物。</duanzhu>
<xushi>从革，皮聲。</xushi>
<duanzhu>平祕切，按當依《廣韵》平義切。古音在十七部。</duanzhu>
</t>

<wh>鞥</wh>
<t>
<xushi>轡鞥。</xushi>
<duanzhu>轡鞥、葢古語。轡亦名鞥也。</duanzhu>
<xushi>从革，弇聲。</xushi>
<duanzhu>烏合切，七部。</duanzhu>
<xushi>讀若？。</xushi>
<duanzhu>此蒸登與侵覃合韵之理。</duanzhu>
<xushi>一曰龓頭繞者。</xushi>
<duanzhu>龓各本作龍。《玉篇》作籠。而《玉篇》有部龓下曰「馬龓頭。〈吳都賦〉云馽龓。則龓頭爲長。籠近之。龍非也。龓頭卽羈也。繞，纏也。者當作也。鞥之言罨也。</duanzhu>
</t>

<wh>靶</wh>
<t>
<xushi>轡革也。</xushi>
<duanzhu>王褒傳。王良執靶。音義或曰「靶音霸。謂轡也。〈吳都賦〉：迴靶乎行邪睨。劉曰「靶、轡革也。按云轡革者，《毛傳》云革轡首也。</duanzhu>
<xushi>从革，巴聲。</xushi>
<duanzhu>必駕切，古音在五部。</duanzhu>
</t>

<wh><img src="109A-04">𩎍</img></wh>
<t>
<xushi>箸亦鞥也。</xushi>
<duanzhu>亦鉉本作掖。非其物也。鍇作腋。俗字也。今正。亦、人之臂亦也。箸亦鞥、謂箸於馬兩亦<pb n="110-2"/>之革也。箸亦、謂直者。當膺、謂橫者。鞥當作靼。《左傳》、《釋文》、正義引皆作皮。作鞥非也。《史記》禮書鮫韅。徐曰「韅者，當馬腋之革。若《釋名》云橫經腹下、杜注左云在背曰韅皆異說也。</duanzhu>
<xushi>从革，顯聲。</xushi>
<duanzhu>呼典切。十四部。按古假顯爲之。〈檀弓〉子顯、公子縶也。盧氏植云：古者，名字相配。顯當作韅。</duanzhu>
</t>

<wh>靳</wh>
<t>
<xushi>當？也。</xushi>
<duanzhu>《左傳》曰：吾從子如驂之有靳。杜曰「靳、車中馬也。言已從書。如驂馬之隨靳也。正義曰「驂馬之首當服馬之胸。胸上有靳。故云我從子如驂當服之靳。按《左傳》「晉車七百乗。韅靷鞅靽。杜曰「在胸曰靷。此正在匈曰靳之誤。以秦風傳靳環或作靷環證之。其誤正同矣。游環在服馬背上驂馬外轡貫之。以止驂之出。故謂之靳環。靳者，驂馬止而不過之處。故引伸之義爲靳固。《左傳》「宋公靳之。吝其寵也。</duanzhu>
<xushi>从革，斤聲。</xushi>
<duanzhu>居近切，十三部。</duanzhu>
</t>

<wh>䩶</wh>
<t>
<xushi>驂具也。</xushi>
<duanzhu>上二文當是服馬鞁具。此云驂具。互文見義也。</duanzhu>
<xushi>从革，蚩聲。</xushi>
<duanzhu>丑郢切，十一部。</duanzhu>
<xushi>讀若騁蜃。</xushi>
<duanzhu>按〈虫部〉蚩讀若騁。則此蚩聲讀騁宜矣。不知何以多蜃字。騁蜃連文不可通。疑當爲又讀若蜃也。《廣韵》卄八獮有蚩？？三字。</duanzhu>
</t>

<wh>靷</wh>
<t>
<xushi>所㠯引軸者也。</xushi>
<duanzhu>所以者字、依楊倞注荀卿補。凡許書所以字淺人往往刪（⿰刂）之。秦風《毛傳》曰：靷所以引也。毛不言軸。許云軸以箸明之。轅載於軸。兩靷亦係於軸。《左傳》「兩靷將絕。吾能止之。駕而乗材。兩靷皆絕。此可見靷之任力幾與轅等。靷在輿下而見於軓前。乃設環以續靷而係諸衡。故《詩》云：陰靷沃續。孔沖遠云：靷繫於陰版之上。令驂馬引之。此非是。驂在服外而後於服。與靷不正相當。且軓非能任力。不當係於軓也。許云所以引軸。說不可易。</duanzhu>
<xushi>从革，引聲。</xushi>
<duanzhu>余忍切，十二部。</duanzhu>
</t>

<wh><img src="109B-01">𩍱</img></wh>
<t>
<xushi>籒文靷。</xushi>
</t>

<wh>䩪</wh>
<t>
<xushi>車鞁具也。从革，官聲。</xushi>
<duanzhu>古滿切，十四部。</duanzhu>
</t>

<wh><img src="109B-02">𩊪</img></wh>
<t>
<xushi>車鞁具也。从革，豆聲。</xushi>
<duanzhu>四𠋫切四部。</duanzhu>
</t>

<wh>䩒</wh>
<t>
<xushi>䩪内環靼也。</xushi>
<duanzhu>䩪各本譌輨。今依《玉篇》「環靼者，環之以靼。</duanzhu>
<xushi>从革，亏聲。</xushi>
<duanzhu>羽俱切，五部。</duanzhu>
</t>

<wh><img src="109B-03">𩌏</img></wh>
<t>
<xushi>車下索也。</xushi>
<duanzhu>《釋名》「縛在車下。與輿相連縛也。當作？在車下。</duanzhu>
<xushi>从革，尃聲。</xushi>
<duanzhu>𥙷各切，五部。</duanzhu>
</t>

<wh><img src="109B-04">𩋊</img></wh>
<t>
<xushi>車具也。从革，奄聲。</xushi>
<duanzhu>烏合切，八部。</duanzhu>
</t>

<wh><img src="109B-05">𩋁</img></wh>
<t>
<xushi>車具也。从革。<seal_script>叕</seal_script>聲。</xushi>
<duanzhu>陟劣切，十五部。</duanzhu>
</t>

<wh>鞌</wh>
<t>
<xushi>馬鞁具也。</xushi>
<duanzhu>此爲跨馬設也。《左傳》「趙𣃼以良馬二。㴉其兄與叔父。左師展將以公乘馬而歸。三代時非無跨馬者矣。春秋經有鞌字。</duanzhu>
<xushi>从革，安聲。</xushi>
<duanzhu>烏寒切，十四部。</duanzhu>
</t>

<wh>䩸</wh>
<t>
<xushi>鞌毳飾也。</xushi>
<duanzhu>毳、獸細毛也。</duanzhu>
<xushi>从革，茸聲。</xushi>
<duanzhu>而隴切。九部。元應曰「《三蒼》而用切。</duanzhu>
</t>

<wh>䩞</wh>
<t>
<xushi>鞌飾。</xushi>
<duanzhu>《篇》、《韵》皆曰鞌䩞。</duanzhu>
<xushi>从革，占聲。</xushi>
<duanzhu>他叶切，七部。</duanzhu>
</t>

<wh>鞈</wh>
<t>
<xushi>防汗也。</xushi>
<duanzhu>此當作所以防捍也。轉寫奪誤。〈巾部〉曰「幩、馬纏鑣扇汗也。與此無涉。《篇》、《韵》皆曰防捍。是相傳古本捍亦作扞。故譌汗。荀卿曰「犀兕鮫革。鞈如金石。《管子》「輕罪人蘭盾鞈革二戟。注曰：鞈革、重革。當心箸之。可以禦矢。鼂錯曰「匈奴之革笥木薦弗能支。孟康曰「革笥、以皮作如鎧者被之。木薦、以木版作如楯。一曰革笥若楯。木薦之以當人心也。此皆防捍之說。鍇曰「今胡人扞𦝫也。知鍇本故作扞。</duanzhu>
<xushi>从革，合聲。</xushi>
<duanzhu>當云从革合、合亦聲。古洽切。七部。按𡔷部鞈、古文䶀。而此作小篆。訓防扞。與上文鞌？䩞、下文勒皆爲馬具者不相貫。鍇本篆體作？。獨從古文革。則恐好事者增之。仍从𡔷部偏旁耳。</duanzhu>
</t>

<wh>勒</wh>
<t>
<xushi>馬頭落銜也。</xushi>
<duanzhu>落絡古今字。糸部繯下云落也。知許之不作絡矣。《釋名》「勒，絡也。絡其<pb n="111-1"/>頭而引之。按网部？、馬落頭也。〈金部〉銜、馬勒口中。此云落銜者，謂落其頭而銜其口。可控制也。引伸之爲抑勒之義。又爲物勒工名之義。《廣韵》云：石虎諱勒。呼馬勒爲轡。此名之不正也。《爾雅》「轡首謂之革。革卽勒之省。馬絡頭者，轡所係也。故曰轡首。《毛詩》䩦革皆當依古金石作？勒、鋚勒。《毛傳》曰：攸、轡首飾也。革、轡首也。自來上句奪首飾二字而莫得其解。</duanzhu>
<xushi>从革，力聲。</xushi>
<duanzhu>盧則切，一部。</duanzhu>
</t>

<wh>鞙</wh>
<t>
<xushi>大車縛軛靼。</xushi>
<duanzhu>大車、牛車也。縛軛者。苞注《論語》云：輗者，轅端橫木以縛枙者也。皇曰「古作牛車。先取一橫木縛著兩轅頭。又別取曲木爲枙縛著橫木。以駕牛脰也。然則軛縛於橫木。橫木縛於轅。縛於轅者輗也。軛縛於輗用靼。鞙亦作？。《釋名》「？、縣（⿰県系）也。所以縣（⿰県系）縛軛也。</duanzhu>
<xushi>从革，肙聲。</xushi>
<duanzhu>狂沇切，十四部。</duanzhu>
</t>

<wh><img src="110A-01">𩋠</img></wh>
<t>
<xushi>勒靼也。</xushi>
<duanzhu>謂馬勒之靼也。勒在馬面。故從面。</duanzhu>
<xushi>從革。面聲。</xushi>
<duanzhu>此以形聲包會意。彌沇切，十四部。</duanzhu>
</t>

<wh>靲</wh>
<t>
<xushi>鞮也。</xushi>
<duanzhu>鞮、革履也。《玉篇》靲下云：靲，鞻也。《周禮》鞮鞻氏音義。吕忱云：鞮者，革屨也。鞻者，靲鞻。按鞮鞻、走部作趧婁。故革部無鞻。《字林》有鞻。釋之曰靲鞻。則靲字亦《字林》始有之。《說文》靲字殆後<pb n="111-2"/>人所增。不與䩕鞮䩡等爲伍。</duanzhu>
<xushi>从革，今聲。</xushi>
<duanzhu>巨今切。七部。〈士喪禮〉繫用靲注：靲、竹䈼也。陸云其闇反。按鄭以爲紟字。紟者係也。鬲與重但當以竹䈼係之。因謂䈼爲紟。</duanzhu>
</t>

<wh>鞬</wh>
<t>
<xushi>所㠯戢弓矢。</xushi>
<duanzhu>《左傳》「左執鞭弭。右屬櫜鞬。杜曰「櫜以受箭。鞬以受弓。《方言》「弓謂之鞬。《釋名》「受矢之器。馬上曰鞬。鞬，建也。言弓矢竝建立其中也。《廣韵》曰：。馬上藏弓矢器。</duanzhu>
<xushi>从革，建聲。</xushi>
<duanzhu>居言切，十四部。</duanzhu>
</t>

<wh>韇</wh>
<t>
<xushi>弓矢韇也。</xushi>
<duanzhu>《方言》「弓謂之鞬。或謂之？丸。《左傳》服注云：冰、櫝丸葢也。後書南匈奴傳引《方言》「藏弓爲鞬。藏箭爲韇丸。《廣雅》「鞬、弓藏也。皾㿪、矢藏也。皆與今《方言》異。按絫呼之曰韇丸。單呼之曰韇。士冠禮。筮人執策抽上韇。注：韇、藏策之器。今時藏弓矢者謂之韇丸也。亦疑《說文》本有丸。淺人刪（⿰刂）之。</duanzhu>
<xushi>从革，𧶠聲。</xushi>
<duanzhu>徒谷切，三部。</duanzhu>
</t>

<wh>䪎</wh>
<t>
<xushi>緌也。</xushi>
<duanzhu>㬪韵。糸部曰「緌、系冠纓也。引伸凡垂者謂之緌。《廣雅》「䪎謂之鞘。鞘音梢。《玉篇》云：鞌邊帶。是也。</duanzhu>
<xushi>从革，巂聲。</xushi>
<duanzhu>山垂切，十六部。</duanzhu>
</t>

<wh>䩯</wh>
<t>
<xushi>急也。</xushi>
<duanzhu>雙聲。此亦𡔷郭、琴禁之例。《廣韵》：䩯皮鞭皃。按䩯鞭二字相屬。疑本作鞭，急也。轉寫奪鞭。</duanzhu>
<xushi>从革，亟聲。</xushi>
<duanzhu>紀力切，一部。</duanzhu>
</t>

<wh>鞭</wh>
<t>
<xushi>毆也。</xushi>
<duanzhu>毆各本作驅。淺人改也。今正。毆上仍當有所以二字。《尙書》「鞭作官㓝。《周禮》條狼氏。掌執鞭而趨辟。凡誓、執鞭以趨於前。且命之。司市。凡市入則胥執鞭度守門。《左傳》「誅屨於徒人費。弗得。鞭之見血。又公怒。鞭師曹三百。皆謂鞭所以毆人之物。以之毆人亦曰鞭。經典之鞭皆施於人。不謂施於馬。《曲禮》：乗路馬。載鞭策。《左傳》「左執鞭弭。馬不出者。助之鞭之。皆是假借施人之用爲施馬之偁。非若今人竟謂以杖馬之物杖人也。葢馬箠曰策。所以擊馬曰箠。以箠擊馬曰敇。本皆有正名。不曰鞭也。擊馬之箠用竹。毆人之鞭用革。故其字亦從竹、從革不同。自唐以下毆變爲？。與驅同音。謂鞭爲捶馬之物。因改此毆爲驅。不知絕非字義。毆、捶擊物也。驅、馬馳也。</duanzhu>
<xushi>从革，𠊳聲。</xushi>
<duanzhu>卑連切，十四部。</duanzhu>
</t>

<wh><img src="110B-01">𠓥</img></wh>
<t>
<xushi>古文鞭。</xushi>
<duanzhu>從亼攴。</duanzhu>
</t>

<wh>鞅</wh>
<t>
<xushi>頸靼也。</xushi>
<duanzhu>《釋名》「鞅，嬰也。喉下稱嬰。言嬰絡之也。按劉與許合。杜云在腹曰鞅。恐未然也。〈小雅〉鞅掌。毛曰「失容也。</duanzhu>
<xushi>从革，央聲。</xushi>
<duanzhu>於兩切，十部。</duanzhu>
</t>

<wh>韄</wh>
<t>
<xushi>佩刀系也。</xushi>
<duanzhu>系各本作絲。今正。此葢糸部所謂緱也。《廣韵》云：佩刀飾。《莊子》音義引《三蒼》云：韄、佩刀靶韋也。《莊子》外韄内韄。引伸之義也。李云：縛也。</duanzhu>
<xushi>从革，蒦聲。</xushi>
<duanzhu>乙白切，古音在五部。</duanzhu>
</t>

<wh><img src="111A-01">𩉺</img></wh>
<t>
<xushi>馬尾？也。</xushi>
<duanzhu>《方言》「車紂、自關而東、周雒汝潁而東謂之䋺。或謂之曲綯。或謂之曲綸。自關而西謂之紂。糸部曰「緧、馬紂也。紂、馬緧也。〈考工記〉「必緧其牛。後鄭云：關東謂紂爲緧。按？𩋃語相似。？葢𩋃之轉語。</duanzhu>
<xushi>从革，它聲。</xushi>
<duanzhu>徒何切，十七部。</duanzhu>
<xushi>今之般緧。</xushi>
<duanzhu>四字疑後人沾注：</duanzhu>
</t>

<wh>䩤</wh>
<t>
<xushi>繫牛脛也。</xushi>
<duanzhu>繫當作系。</duanzhu>
<xushi>从革，見聲。</xushi>
<duanzhu>按《篇》、《韵》皆呼結切。於見聲爲近。古音在十四部。鉉本作己彳切。</duanzhu>
</t>
<variants>文五十九<duanzhu>宋本九作七。</duanzhu>，重十一。</variants>

<wh>鬲</wh>
<t>
<xushi>鼎屬也。</xushi>
<duanzhu>〈釋器〉曰：鼎款足者謂之鬲。</duanzhu>
<xushi>實五觳。</xushi>
<duanzhu>〈考工記〉「陶人爲鬲。實五觳。厚半寸。脣寸。</duanzhu>
<xushi>𣁬二𦫵曰觳。</xushi>
<duanzhu>大鄭云：觳受三豆。後鄭云：觳受𣁬二𦫵。按瓬人職云：豆實三而成觳。大鄭本之。今俗本譌爲觳受三𣁬。誤甚。許必言觳所受者。角部觳下無此義也。魏三體石經以鬲爲大詰嗣無疆大歷服之歷。同在十六部也。</duanzhu>
<xushi>象腹交文三足。</xushi>
<duanzhu>上象其口。㐅象腹交文。下象三足也。〈考工記〉圖曰款足。按款足、郭云曲腳。漢郊祀志則云鼎空足曰鬲。釋款爲空。郞激切，十六部。</duanzhu>
<xushi>凡鬲之屬皆从鬲。</xushi>
</t>

<wh>䰛</wh>
<t>
<xushi>鬲或从瓦。</xushi>
<duanzhu>楚世家。楚武公曰「居三代之傳器。登三翮六翼以高世主。小司馬曰「翮亦作䰛。同音歷。三翮六翼謂九鼎。空足曰翮。翼卽耳。事見《爾雅》「按翮者䰛之假借字。翼者釴之假借。九鼎、款足者三、附耳於外者六也。《爾雅》曰：鼎、款足謂之鬲。附耳外謂之釴。</duanzhu>
</t>

<wh><img src="111A-02">㽁</img></wh>
<t>
<xushi>漢令鬲。从瓦，厤聲。</xushi>
<duanzhu>謂載於令甲令乙之鬲字也。樂浪挈令織作？。</duanzhu>
</t>

<wh>䰙</wh>
<t>
<xushi>三足鍑也。</xushi>
<duanzhu>鍑如釜而大口。《廣雅》「䰙，鬴也。</duanzhu>
<xushi>一曰滫米器也。</xushi>
<duanzhu>滫米猶浙米。浙之以得其泔也。</duanzhu>
<xushi>从鬲，支聲。</xushi>
<duanzhu>魚綺切，十六部。</duanzhu>
</t>

<wh>鬹</wh>
<t>
<xushi>三足鬴也。</xushi>
<duanzhu>《廣雅》「鬹，鬴也。</duanzhu>
<xushi>有柄喙。</xushi>
<duanzhu>有柄可持。有喙可寫物。此其別於䰙者也。</duanzhu>
<xushi>讀若嬀。</xushi>
<duanzhu>嬀、漢人巳讀如規矣。</duanzhu>
<xushi>从鬲，規聲。</xushi>
<duanzhu>居隨切，十六部。</duanzhu>
</t>

<wh>鬷</wh>
<t>
<xushi>鬴屬。</xushi>
<duanzhu>《廣雅》「鐈鬲鬷也。〈陳風〉：越以鬷邁。〈商頌〉。鬷假無言。毛曰「鬷，數也。又曰「鬷，緫也。數讀如數罟之數。數罟、〈豳風〉作緵罟。魚麗作緫罟。然則二傳皆謂鬷者，緫之假借字也。</duanzhu>
<xushi>从鬲，㚇聲。</xushi>
<duanzhu>子紅切，九部。</duanzhu>
</t>

<wh>𩰫</wh>
<t>
<xushi>秦名土鬴曰𩰫。</xushi>
<duanzhu>今俗作鍋。土釜者，出於匋也。</duanzhu>
<xushi>从鬲，㐄聲。</xushi>
<duanzhu>夂部？、夸步也。</duanzhu>
<xushi>讀若過。</xushi>
<duanzhu>古禾切，十七部。</duanzhu>
</t>

<wh>鬵</wh>
<t>
<xushi>大鬴也。</xushi>
<duanzhu>檜風。誰能亨魚。摡之釜鬵。毛曰「鬵、釜屬。按下文別一義。</duanzhu>
<xushi>一曰鼎大上小下若甑曰鬵。</xushi>
<duanzhu>釋器。鼎絕大謂之？。圜弇上謂之鼒。附耳外謂之釴。款足者謂之鬲。？謂之鬵。鬵，鉹也。按此六句皆說鼎。故許以鼎大上小下若甑發明甑謂之鬵。〈金部〉云：鉹、鬵鼎。亦所以發明鬵，鉹也。釋《爾雅》者尟通此矣。</duanzhu>
<xushi>从鬲，兓聲，讀若岑。</xushi>
<duanzhu>才林切，七部。</duanzhu>
</t>

<wh><img src="111B-01">𩱠</img></wh>
<t>
<xushi>籒文鬵。</xushi>
<duanzhu>從䰜。</duanzhu>
</t>

<wh>䰝</wh>
<t>
<xushi>鬵屬。从鬲，曾聲。</xushi>
<duanzhu>按此篆淺人𡚶增也。瓦部甑。甗也。甗，甑也。一穿。䰝者，甑之或體耳。《爾雅音義》云：䰝本或作甑。《篇》、《韵》皆云甑䰝同字。可知古本《說文》不分人鬲瓦二部。至《集韵》乃據徐鉉之書截然爲二字矣。</duanzhu>
</t>

<wh>鬴</wh>
<t>
<xushi>鍑屬也。</xushi>
<duanzhu>𦫵四曰豆。豆四曰區。區四曰鬴。</duanzhu>
<xushi>从鬲，甫聲。</xushi>
<duanzhu>扶雨切，五部。</duanzhu>
</t>

<wh><img src="111B-02">釜</img></wh>
<t>
<xushi>鬴或从金，父聲。</xushi>
<duanzhu>今經典多作釜。惟《周禮》作鬴。</duanzhu>
</t>

<wh>鬳</wh>
<t>
<xushi>鬲屬。</xushi>
<duanzhu>鬲、鼎屬也。</duanzhu>
<xushi>从鬲，䖈聲。</xushi>
<duanzhu>牛建切。十四部。按戴氏侗引唐本虔省聲。似是。然獻尊卽犧尊。車轙亦作钀。歌元古通。魚歌古又通。䖈聲卽魚歌之合也。</duanzhu>
</t>

<wh>融</wh>
<t>
<xushi>炊气上出也。</xushi>
<duanzhu>〈釋詁〉、《毛傳》、《方言》皆曰「融，長也。此其引伸之義也。通作䑣。〈思元賦〉。展泄泄以䑣䑣。廣成頌。豐䑣薱蔚。</duanzhu>
<xushi>从鬲，蟲省聲。</xushi>
<duanzhu>以戎切，九部。</duanzhu>
</t>

<wh><img src="111B-03">𧖓</img></wh>
<t>
<xushi>籒文融。不省。</xushi>
</t>

<wh><img src="111B-04">𩱴</img></wh>
<t>
<xushi>炊气皃。</xushi>
<duanzhu>㗊部曰「嚻，聲也。气出頭上。從㗊頁。炊气亦上出。故從嚻。</duanzhu>
<xushi>从鬲，嚻聲。</xushi>
<duanzhu>舉形聲包會意。許嬌切，二部。</duanzhu>
</t>

<wh><img src="111B-05">𩰱</img></wh>
<t>
<xushi>䰞也。</xushi>
<duanzhu>？亦作鬺。亦作？。《韓詩》「于以鬺之。惟錡及釜。〈封禪書〉「禹收九牧之金鑄九鼎。皆嘗亨鬺上帝鬼神。亨鬺、郊祀志作鬺亨。亨、許兩切。謂煑而獻之上帝鬼神也。《毛詩》假湘爲之。毛曰「湘，烹也。</duanzhu>
<xushi>从鬲，⺸聲。</xushi>
<duanzhu>式羊切。十部</duanzhu>
</t>

<wh>𩰾</wh>
<t>
<xushi>涫也。</xushi>
<duanzhu>〈水部〉曰：涫、𩰾也今俗字涫作滚、𩰾作沸。非也。〈上林賦〉曰：湁潗鼎𩰾。嚴夫子哀時命曰「氣涫𩰾其若波。</duanzhu>
<xushi>从鬲，沸聲。</xushi>
<duanzhu>芳未切。十五部。按此當云從水鬲、弗聲。非畢（）沸字也。</duanzhu>
</t>
<variants>文十三<duanzhu>按䰝宜刪（⿰刂）。</duanzhu>，重五。</variants>

<wh>䰜</wh>
<t>
<xushi>㽁也。</xushi>
<duanzhu>二字淺人𡚶增。此云古文亦鬲字。卽？籒文大改古文之例。何取以漢令鬲爲訓釋乎。</duanzhu>
<xushi>古文亦鬲字。</xushi>
<duanzhu>鬲䰜皆古文也。</duanzhu>
<xushi>象孰飪五味气上出也。</xushi>
<duanzhu>謂弜也。鬲䰜本一字。鬲專象器形。故其屬多謂器。䰜兼象孰餁之气。故其屬皆謂孰餁。</duanzhu>
<xushi>凡䰜之屬皆从䰜。</xushi>
</t>

<wh><img src="112A-01">𩱡</img></wh>
<t>
<xushi>鬻也。从䰜，侃聲。</xushi>
<duanzhu>諸延切。十四部。按此當去䖍切。？或作餰。猶愆作？也。淺人謂卽饘字不分。故同切諸延耳。</duanzhu>
</t>

<wh><img src="112A-02">餰</img></wh>
<t>
<xushi>𩱡或从食，衍聲。</xushi>
<duanzhu>荀卿書。酒醴餰鬻。内則曰「取稻米舉糔溲之。小切狼臅膏。以與稻米爲酏。注：此《周禮》酏食也。此酏當從𩜾。《周禮》醢人酏食注曰：酏、𩜾也。引内則取稻米云云：正作𩜾字。按襍問志曰「内則𩜾次糝。《周禮》酏次糝。酏在六飮中。不合在豆。且内則有𩜾無酏。《周禮》有酏無𩜾。明酏𩜾是一也。故破酏從𩜾也。據此則内則本作𩜾字。注中此酏當從𩜾。謂《周禮》此酏字當從内則作𩜾字。言此酏者，以別於六飮之酏也。今本内則作酏。淺人所改。</duanzhu>
</t>

<wh>飦</wh>
<t>
<xushi>𩱡或从食，干聲。</xushi>
<duanzhu>《孟子》曰：飦粥之食。趙曰「飦、𩞁粥也。𩞁同糜。</duanzhu>
</t>

<wh>䭈</wh>
<t>
<xushi>䭈𩱡或从食，建聲。</xushi>
<duanzhu>《韵會》引《左傳》〔注〕：䭈於是。鬻於是。今未詳所據。</duanzhu>
</t>

<wh>鬻</wh>
<t>
<xushi>䭈也。从䰜米。</xushi>
<duanzhu>會意。之六切。三部。按一音余六切。是以賣鬻字作此。賣之假借也。鉉本作米聲。武悲切。此因誤衍聲字而爲之切音。非眞《唐韵》有武悲切也。《爾雅》猶如麂之猶。舍人本作鬻。異文同部。是可以定其非形聲矣。《廣韵》、《集韵》、篆韵？脂韵内皆無鬻。《玉篇》云：《說文》又音糜。《廣韵》云《說文》本音麋者，乃陳彭年輩誤用鉉本也。《玉篇》糜字又麋之誤。《類篇》𢗅皮切之誤本此。鬻作粥者，俗字也。作𢐮者，〈樂記〉假鬻爲育而轉寫致譌也。</duanzhu>
</t>

<wh><img src="112A-03">𩱍</img></wh>
<t>
<xushi>䭈也。</xushi>
<duanzhu>〈釋言〉「餬，饘也。當作此字。今江蘇俗粉米麥爲粥曰餬。</duanzhu>
<xushi>从䰜，古聲。</xushi>
<duanzhu>戸吳切，五部。</duanzhu>
</t>

<wh><img src="112A-04">𩱧</img></wh>
<t>
<xushi>五味盉𩱧也。</xushi>
<duanzhu>〈皿部〉曰「盉、調味也。内則注曰：凡羹齊宜五味之和。米脣之糝。晏子曰「和如羹焉。水火醯醢鹽梅以亨魚肉。宰夫和之。齊之以味。濟其不及。以泄其過。凡魚肉必用菜。菜謂之芼。《儀禮》「？芼牛藿羊苦豕薇。芼及醯醢鹽梅、是之謂五味之和也。實於？謂之？羹。肉<pb n="113-2"/>汁不和五味謂之大羹。</duanzhu>
<xushi>从𩰲、从羔。</xushi>
<duanzhu>會意。凡從羔者，羔猶美也。古行切，古音在十部。</duanzhu>
<xushi>《詩》曰：亦有和？。</xushi>
<duanzhu>〈商頌〉文。鍇本？作羹。</duanzhu>
</t>

<wh><img src="112B-01">𩱁</img></wh>
<t>
<xushi>？或省。</xushi>
</t>

<wh><img src="112B-02">𢑌</img></wh>
<t>
<xushi>或从美䰜省。</xushi>
<duanzhu>羔下從美。今各本作兩羔。非也。</duanzhu>
</t>

<wh>羹</wh>
<t>
<xushi>小篆。从羔、从美。</xushi>
<duanzhu>此是小篆則知上三字古文、籒文也。不先小篆者，此亦？部之例。</duanzhu>
</t>

<wh>𩱫</wh>
<t>
<xushi>鼎實惟葦及蒲。</xushi>
<duanzhu>此有奪。當云鼎實也。《詩》云：其𩱫維何。維荀及蒲。或曰「荀作葦者，三家《詩》也。《爾雅》「其萌？。今蘆筍可食者也。按《詩》其殽維何。炰鼈鮮魚。此謂鼎中肉也。其簌維何。維荀及蒲。此謂鼎中菜也。菜謂之芼。〈釋器〉曰：肉謂之羹。菜謂之蔌。毛曰「簌、菜殽也。菜殽對肉殽而言。凡《禮經》之藿苦薇、昏義之？藻、二南之䓷、皆是。《周易》覆公餗。鄭曰「餗，菜也。凡肉謂之醢。菜謂之菹。皆主謂生物實、於豆者。肉謂之羹。菜謂之芼。皆主謂孰物實於鼎者。說詳戴先生毛鄭《詩》考正。</duanzhu>
<xushi>陳畱謂䭈爲𩱫。</xushi>
<duanzhu>《周易》馬注：餗，䭈也。按鼎中有肉有菜有米。以米和羹曰糜。糜者䭈之類。故古訓或舉菜爲言。或舉米爲言。正考父鼎銘。饘於是。鬻於是。以餬余口。亦單舉米言也。許<pb n="113-3"/>不以陳畱語爲別一義。？至？共七文皆謂鬻也。分別之則有米和肉菜之鬻。有不和肉菜之鬻。</duanzhu>
<xushi>从䰜，速聲。</xushi>
<duanzhu>桑谷切，三部。</duanzhu>
</t>

<wh>餗</wh>
<t>
<xushi>𩱫或从食束。</xushi>
<duanzhu>束聲。</duanzhu>
</t>

<wh><img src="112B-03">𩱱</img></wh>
<t>
<xushi>鬻也。</xushi>
<duanzhu>曡韵。</duanzhu>
<xushi>从䰜，毓聲。</xushi>
<duanzhu>余六切。三部。按此切余六。鬻切之六。本分別不同。後人以？之切爲鬻之切。而混誤日甚。</duanzhu>
</t>

<wh><img src="112B-04">𩱙</img></wh>
<t>
<xushi>𩱱或省从米。</xushi>
</t>

<wh><img src="112B-05">𩱷</img></wh>
<t>
<xushi>涼州謂鬻爲𩱷。</xushi>
<duanzhu>按此鬻、鍇本作糜爲長。糜𩱷雙聲故也。</duanzhu>
<xushi>从䰜，𥽘聲。</xushi>
<duanzhu>莫結切，十五部。</duanzhu>
</t>

<wh>粖</wh>
<t>
<xushi>𩱷或省从末。</xushi>
</t>

<wh><img src="112B-06">𩱓</img></wh>
<t>
<xushi>粉餅也。</xushi>
<duanzhu>《周禮》「糗餌粉餈。〈食部〉曰「餈、稻餅也。此曰？、粉餅也。葢謂餈者，不粉之稻米爲餅。餌者，稻米粉之爲餅。文互相足。經云糗餌者，謂以熬米麥傅於餌。粉餈者，謂以他穀粉傅於餈。此許意與先、後鄭說異。小徐云：許說冣精。又内則注：餌、筋腱也。又《莊子》「以五十犗爲餌。餌、釣㗖魚者。</duanzhu>
<xushi>从䰜，耳聲。</xushi>
<duanzhu>仍吏切，一部。</duanzhu>
</t>

<wh>餌</wh>
<t>
<xushi>𩱓或从食耳。</xushi>
<duanzhu>耳聲。</duanzhu>
</t>

<wh><img src="112B-07">𩱦</img></wh>
<t>
<xushi>𤎅也。</xushi>
<duanzhu>《爾雅音義》引《三蒼》𤎅也。《說文》火乾物也。與今本異。元應再引與今本同。《方言》「𤎅㷅𤋎𤏛鞏火乾也。秦晉之閒或謂之㷅。按㷅卽𩱦字。<pb n="114"/>或作𤌽。元應曰「崔寔四民〈月令〉作炒。古文奇字作𤍕。</duanzhu>
<xushi>从䰜，芻聲。</xushi>
<duanzhu>尺沼切，《廣韵》初爪切。古音在四部。</duanzhu>
</t>

<wh><img src="113A-01">𩱲</img></wh>
<t>
<xushi>内肉及菜湯中薄出之。</xushi>
<duanzhu>内今之納字。薄音博。迫也。納肉及菜於𩰾湯中而迫出之。今俗所謂煠也。元應曰「江東謂㵸爲煠。煠音助甲切。𩱲今字作㵸。亦作汋。通俗文曰「以湯煑物曰㵸。《廣雅》曰：㵸，湯也。孫炎說夏礿之義曰「新菜可汋。</duanzhu>
<xushi>从䰜，翟聲。</xushi>
<duanzhu>以勺切，古音在二部。</duanzhu>
</t>

<wh>䰞</wh>
<t>
<xushi>亯也。</xushi>
<duanzhu>亯普庚切。？，䰞也。䰞下當云？也。經傳用亯、用烹乃？之假借字耳。亯部曰「獻也。不訓䰞。</duanzhu>
<xushi>从䰜，者聲。</xushi>
<duanzhu>章與切。五部。按惟《周禮》作䰞。</duanzhu>
</t>

<wh><img src="113A-02">煑</img></wh>
<t>
<xushi>䰞或从火。</xushi>
</t>

<wh><img src="113A-03">𩱰</img></wh>
<t>
<xushi>䰞或从水。</xushi>
<duanzhu>水在鬲中會意。</duanzhu>
</t>

<wh><img src="113A-04">𩱚</img></wh>
<t>
<xushi>炊釜𩰾溢也。</xushi>
<duanzhu>炊各本作吹。今從《類篇》「釜𩰾溢各本作釜溢。宋本作聲沸。今參合定爲釜𩰾溢。今江蘇俗謂火盛水𩰾溢出爲鋪出。𩱚之轉語也。正當作𩱚字。</duanzhu>
<xushi>从䰜，孛聲。</xushi>
<duanzhu>蒲？切，十五部。</duanzhu>
</t>
<variants>文十三，重十二。</variants>

<wh>爪</wh>
<t>
<xushi>𠃨也。</xushi>
<duanzhu>𠃨，持也。</duanzhu>
<xushi>覆手曰爪。</xushi>
<duanzhu>仰手曰掌。覆手曰爪。今人以此爲㕚甲字，非是。㕚甲字見又部。䖵部𧎮字下云「㕚，古爪字」，非許語也。</duanzhu>
<xushi>象形。</xushi>
<duanzhu>側狡切，二部。</duanzhu>
<xushi>凡爪之屬皆从爪。</xushi>
</t>

<wh>孚</wh>
<t>
<xushi>[⿰卪]卽孚也。</xushi>
<duanzhu>卽字依元應書補。通俗文。[⿰卪]化曰孚。音方赴反。《廣雅》「孚，生也。謂子出於[⿰卪]也。《方言》「雞[⿰卪]伏而未孚。於此可得孚之解矣。[⿰卪]因伏而孚。學者因卽呼伏爲孚。凡伏[⿰卪]曰抱。房奥反。亦曰蓲。央富反。</duanzhu>
<xushi>从爪子。</xushi>
<duanzhu>鍇曰「鳥袌恒以爪反覆其[⿰卪]也。按反覆其[⿰卪]者，恐煦嫗之不均。芳無切，古音在三部。</duanzhu>
<xushi>一曰信也。</xushi>
<duanzhu>此卽[⿰卪]卽孚引伸之義也。雞[⿰卪]之必爲雞。𪁨[⿰卪]之必爲𪁨。人言之信如是矣。</duanzhu>
</t>

<wh><img src="113A-05">𤔍</img></wh>
<xushi>古文孚从𣎼。𣎼，古文𠈃，𠈃亦聲。</xushi>
<duanzhu>古音孚𠈃同在三部。</duanzhu>
</t>

<wh>爲</wh>
<t>
<xushi>母猴也。</xushi>
<duanzhu>《左傳》魯昭公子公爲亦稱公叔務人。〈檀弓〉作公叔禺人。甶部曰「禺、母㺅屬也。然則名爲字禺、所謂名字相應也。假借爲作爲之字。凡有所變化曰爲。</duanzhu>
<xushi>其爲禽好爪。</xushi>
<duanzhu>禸部曰「禽者，走獸揔名。好爪故其字從爪也。此下各本有爪母猴象也五字。衍文。</duanzhu>
<xushi>下腹爲母㺅形。</xushi>
<duanzhu>腹當作復。上既從爪矣。其下又全象母猴頭目身足之形也。</duanzhu>
<xushi>王育曰「爪象形也。</xushi>
<duanzhu>此博異說。爪衍文。王說全字象母猴形也。薳支切，古音在十七部。</duanzhu>
</t>

<wh><img src="113B-01">𢏽</img></wh>
<t>
<xushi>古文爲。象㒳母猴相對形。</xushi>
<duanzhu>《左傳》「仲子生有文在其手曰爲魯夫人。手文必非若小篆爲魯。葢作？？。容或相似也。</duanzhu>
</t>

<wh><img src="113B-02">𤓯</img></wh>
<t>
<xushi>亦𠃨也。</xushi>
<duanzhu>亦者，亦上篆。此亦持也。</duanzhu>
<xushi>从反爪。</xushi>
<duanzhu>對覆手言。</duanzhu>
<xushi>闕。</xushi>
<duanzhu>謂闕其音也。其義其形皆可知。而其讀不傳。故曰闕。後人肊爲說曰諸兩切。葢以覆手反之卽是掌也。楊雄河東賦。河靈矍踢。𤓯華蹈衰。蘇林曰「掌據之、足蹈之也。云掌據之、正合丮持之訓。而小顏云：爪古掌字。酈注水經河水篇、李注〈西京賦〉皆引賦作掌。則自蘇林巳後皆讀掌也。許曰「其於所不知。葢闕如也。何必許所闕而強爲之辭乎。爪之變爲仉。見《廣韵》：</duanzhu>
</t>
<variants>文四，重二。</variants>

<wh>丮</wh>
<t>
<xushi>持也。</xushi>
<duanzhu>持握也。</duanzhu>
<xushi>象手有所𠃨據也。</xushi>
<duanzhu>外象拳握形。</duanzhu>
<xushi>凡𠃨之屬皆从<pb n="114-3"/>𠃨。讀若𢧢（⿰𠦝⿱𠂉戈）。</xushi>
<duanzhu>几劇切，按《毛詩》𢧢（⿰𠦝⿱𠂉戈）與澤作韵。丮古音當在五部。</duanzhu>
</t>

<wh>𡎐</wh>
<t>
<xushi>穜也。</xushi>
<duanzhu>〈齊風〉《毛傳》曰：蓺猶樹也。樹種義同。</duanzhu>
<xushi>从𠃨坴。</xushi>
<duanzhu>會意。〈土部〉曰「坴、土塊坴坴也。𠃨字今補。</duanzhu>
<xushi>𠃨持穜之。</xushi>
<duanzhu>說從𠃨之意。魚祭切。十五部。唐人樹埶字作蓺。六埶字作藝。說見《經典釋文》「然蓺藝字皆不見於《說文》「周時六藝字葢亦作埶。儒者之於禮樂射御書數、猶農者之樹埶也。又《說文》無勢字。葢古用埶爲之。如〈禮運〉在埶者去是也。</duanzhu>
<xushi>《詩》曰：我埶黍（⿱禾𠇍）稷。</xushi>
<duanzhu>〈小雅〉文。</duanzhu>
</t>

<wh><img src="113B-03">𦏧</img></wh>
<t>
<xushi>食餁也。</xushi>
<duanzhu>餁、大孰也。可食之物大孰、則丮持食之。</duanzhu>
<xushi>从𠃨𦎧。</xushi>
<duanzhu>亯部曰「𦎧，孰也。此會意。各本衍聲字。非也。殊六切。三部。孰與誰雙聲。故一曰誰也。後人乃分別𤍨爲生𤍨、孰爲誰孰矣。曹憲曰「顧野王《玉篇》始有𤍨字。</duanzhu>
<xushi>易曰孰餁。</xushi>
<duanzhu>鼎彖傳曰「以木巽火、亯餁也。許所據作孰餁。</duanzhu>
</t>

<wh>𩛥</wh>
<t>
<xushi>設餁也。</xushi>
<duanzhu>餁宋本作食。《玉篇》同。《廣雅》〈釋言〉曰「𩛥，設也。又〈釋詁〉四曰「飢詞也。錢氏大昕定飢爲𩛥字之誤。古用爲發語之載也。如石𡔷《詩》載作𩛥。</duanzhu>
<xushi>从？食。才聲，讀若載。</xushi>
<duanzhu>作代切，一部。</duanzhu>
</t>

<wh><img src="113B-04">𢀜</img></wh>
<t>
<xushi>袌也。</xushi>
<duanzhu>手部曰「㧬、𢹬也。𢹬，袌也。</duanzhu>
<xushi>从𠃨。工聲。</xushi>
<duanzhu>居竦切，九部。</duanzhu>
</t>

<wh>𢭤</wh>
<t>
<xushi>𢀜或加手。</xushi>
<duanzhu>又見手部。</duanzhu>
</t>

<wh>谻</wh>
<t>
<xushi>相踦𧮭也。</xushi>
<duanzhu>踦當作掎。𧮭《玉篇》作卻。</duanzhu>
<xushi>从𠃨。谷聲。</xushi>
<duanzhu>其虐切，五部。</duanzhu>
</t>

<wh><img src="114A-01">𢦚</img></wh>
<t>
<xushi>擊踝也。从𠃨戈。</xushi>
<duanzhu>疑奪聲字。</duanzhu>
<xushi>讀若踝。</xushi>
<duanzhu>胡瓦切，古音在十七部。</duanzhu>
</t>

<wh><img src="114A-02">𠩀</img></wh>
<t>
<xushi>亦持也。从反𠃨。</xushi>
<duanzhu>此亦謂𠂇又手之別。</duanzhu>
<xushi>闕。</xushi>
<duanzhu>亦謂音讀不傳也。後人讀居玉切。此因《毛傳》云拮据、？挶也。丮讀如？。故反丮讀如挶。手部云：挶、？持也。不云？挶同字。然則寧從葢闕。</duanzhu>
</t>
<variants>文八，重一。</variants>

<wh>鬥</wh>
<t>
<xushi>㒳士相對。兵杖在後。象鬥之形。</xushi>
<duanzhu>按此非許語也。許之分部次弟。自云據形系聯。？？在前部。故受之以？。然則當云爭也。兩？相對象形。謂兩人手持相對也。乃云兩士相對。兵杖在後。與前部說自相戾。且文從兩手。非兩士也。此必他家異說。淺人取而竄改許書。雖《孝經音義》引之。未可信也。都豆切，四部。</duanzhu>
<xushi>凡鬥之屬皆從鬥。</xushi>
</t>

<wh>鬭</wh>
<t>
<xushi>遇也。</xushi>
<duanzhu>㬪韵。凡今人云鬭接者，是遇之理也。〈周語〉。穀雒鬭。將毁王宫。謂二水本異道而忽相接合爲一也。古凡鬭接用鬭字。鬥爭用鬥字。俗皆用鬭爲爭競而鬥廢矣。</duanzhu>
<xushi>从鬥，？聲。</xushi>
<duanzhu>都豆切，四部。</duanzhu>
</t>

<wh>鬨</wh>
<t>
<xushi>鬥也。</xushi>
<duanzhu>舊作鬭。今正。</duanzhu>
<xushi>从鬥，共聲。</xushi>
<duanzhu>下降切，張鎰胡弄切。九部。</duanzhu>
<xushi>《孟子》曰：鄒與魯鬨。</xushi>
<duanzhu>梁惠王篇文。趙曰「鬨、鬬聲也。猶構兵而鬬也。劉𤋮曰「鬨構也。構兵以鬬也。按趙注長。《吕覽》：崔杼之子相與私鬨。高曰「鬨，鬭也。鬨讀近鴻。緩氣言之。</duanzhu>
</t>

<wh>䰘</wh>
<t>
<xushi>經繆殺也。</xushi>
<duanzhu>手部曰「摎、縛殺也。按縛殺、若今以一繩勒死。經繆殺、若今絞罪。以二繩絞死。故從鬥。</duanzhu>
<xushi>从鬥，翏聲。</xushi>
<duanzhu>力求切。《玉篇》吉了力求二切。三部。按此恐卽摎之或體。俗增之。上下文皆言鬥。中梗。非其次也。</duanzhu>
</t>

<wh>鬮</wh>
<t>
<xushi>鬥取也。</xushi>
<duanzhu>舊作鬭。今正。《廣韵》作鬮取。按力取是此字本義。今人以爲拈鬮字。殆古藏彄之譌。荆楚歲時記注曰：藏彄之戲。辛氏三秦記以爲鉤弋夫人所起。周處、成公綏竝作彄字。藝經、庾闡則作鉤字。其事同也。</duanzhu>
<xushi>从鬥，龜聲。讀若三合繩糾。</xushi>
<duanzhu>見丩部。古<pb n="115-2"/>矦切。《廣韵》居求、居黝二切。三部。按龜古音如姬。漢人多讀如鳩。合音冣近也。</duanzhu>
</t>

<wh><img src="114B-01">𩰞</img></wh>
<t>
<xushi>智少力劣也。</xushi>
<duanzhu>《莊子》「茶然疲役而不知其所歸。郭云：疲困茶然。《釋文》乃結反。按茶者，？之變也。諸韵書皆於齊韵作？、㞕怗韵作茶。是不知爲一字矣。</duanzhu>
<xushi>从鬥，？聲。</xushi>
<duanzhu>奴禮切，十五十六部。</duanzhu>
</t>

<wh><img src="114B-02">𩰗</img></wh>
<t>
<xushi>？？。</xushi>
<duanzhu>逗。</duanzhu>
<xushi>鬥連結？紛相牽也。</xushi>
<duanzhu>舊作鬬。今正。？各本作？。今按許云讀若？。則許時非無？字也。〈離騷〉。時？紛其變易。王曰「？紛，亂也。</duanzhu>
<xushi>从鬥，賓省聲，讀若？。</xushi>
<duanzhu>？大徐作賔。淺人以糸部所無、改之也。匹賔切，十二部。</duanzhu>
</t>

<wh><img src="114B-03">𩰟</img></wh>
<t>
<xushi>？？也。从鬥，燹聲。</xushi>
<duanzhu>按此下當有讀若紛三字。撫文切。十三部。？紛、？？皆合二部曡韵。各本譌舛。今依全書通例正之。</duanzhu>
</t>

<wh>鬩</wh>
<t>
<xushi>恆訟也。</xushi>
<duanzhu>恆，常也。故以小兒善訟會意。</duanzhu>
<xushi>《詩》曰：兄弟鬩于牆。</xushi>
<duanzhu>〈小雅〉文。〈釋言〉、《毛傳》皆曰「鬩，很也。孫炎云：相很戾也。李巡本作恨。非。鄭注《曲禮》、韋注《國語》可證。</duanzhu>
<xushi>从鬥兒。</xushi>
<duanzhu>會意。兒亦聲。許激切，十六部。</duanzhu>
<xushi>兒。</xushi>
<duanzhu>逗。</duanzhu>
<xushi>善訟者也。</xushi>
<duanzhu>說從兒之意。</duanzhu>
</t>

<wh><img src="114B-04">𩰎</img></wh>
<t>
<xushi>試力士錘也。</xushi>
<duanzhu>錘當<pb n="115-3"/>作縋。以繩有所縣（⿰県系）鎭也。下文云讀若縣（⿰県系）。知正當作縋。錘非其義。葢轉寫失之。《呂氏春秋》云：硾之以石。硾，鎭也。然則作錘亦可。《左傳》曰：主人縣（⿰県系）布。堇父登之。及堞而絕之。隊。則又縣（⿰県系）之。蘇而復上者三。又曰「子占使師夜縋而登。登者六十人。縋絕。</duanzhu>
<xushi>从鬥、从戈。或从戰省。</xushi>
<duanzhu>當作或曰從戰省聲六字。</duanzhu>
<xushi>讀若縣（⿰県系）。</xushi>
<duanzhu>胡畎切，十四部。</duanzhu>
</t>
<variants>文十。</variants>

<wh>又</wh>
<t>
<xushi>手也。象形。</xushi>
<duanzhu>此卽今之右字。不言又手者，本兼𠂇又而言。以屮別之。而？專謂右。猶有《古文尙書》而後有《今文尙書》之名、有《後漢書》而後有前《漢書》之名、有下《曲禮》而後有上《曲禮》之名也。又作右而又爲更然之詞。《榖梁傳》曰：又、有繼之辭也。</duanzhu>
<xushi>三指者。
<duanzhu>三岐象三指。</duanzhu>
<xushi>手之列多略不過三也。</xushi>
<duanzhu>以指記數者。或全用。或用三。略者言其大略。于救切，古音在一部。</duanzhu>
<xushi>凡又之屬皆从又。</xushi>
</t>

<wh>右</wh>
<t>
<xushi>助也。</xushi>
<duanzhu>李燾本及《集韵》如是。今二徐本皆作手口相助也。</duanzhu>
<xushi>从又口。</xushi>
<duanzhu>按又下曰厷、曰叉、曰叉、自臂指言之。以又下象<pb n="116"/>臂、上象指也。不當早廁從口之字。口部有此字、云助也。從口又。主謂以口助手。不當入此謂手助口。宜刪（⿰刂）。</duanzhu>
</t>

<wh>厷</wh>
<t>
<xushi>臂上也。</xushi>
<duanzhu>臂、手上也。古假弓爲厷。二字古音同也。傳易者江東馯臂子弓。馯姓、臂名、子弓字。名臂故字厷。左、榖梁邾黑肱。《公羊》作黑弓。鄭公孫黑肱字伯張。則肱卽弓也。</duanzhu>
<xushi>从又，从古文厷。</xushi>
<duanzhu>小篆以厶太古。故加又。古薨切，六部。</duanzhu>
</t>

<wh><img src="115A-01">𠃋</img></wh>
<t>
<xushi>古文厷。象形。</xushi>
<duanzhu>象曲肱。</duanzhu>
</t>

<wh>肱</wh>
<t>
<xushi>左或从肉。</xushi>
<duanzhu>今皆作此。</duanzhu>
</t>

<wh>叉</wh>
<t>
<xushi>手措相錯也。</xushi>
<duanzhu>謂手指與物相錯也。凡布指錯物閒而取之曰叉。因之凡岐頭皆曰叉。是以首筓曰叉。今字作釵。魚部鰸下云：大如叉股。譙周《異物志》曰「涪陵多大龜。其甲可以⺊。其緣中叉似瑇瑁。俗名曰靈叉。劉逵注〈蜀都賦〉、常璩述《華陽國志》、郭樸注《爾雅》皆用其語。緣中叉、謂緣可爲釵也。今《爾雅》〔注〕譌作緣中文似瑇、俗呼爲靈龜。自賈公彥《周禮》疏所引巳然矣。</duanzhu>
<xushi>从又一。</xushi>
<duanzhu>此字今補。象指閒有物也。</duanzhu>
<xushi>象叉之形。</xushi>
<duanzhu>初牙切，古音在十六部。</duanzhu>
</t>

<wh>㕚</wh>
<t>
<xushi>手足甲也。</xushi>
<duanzhu>㕚爪古今字。古作叉。今用爪。《禮經》假借作？。〈士喪禮〉「？揃如他日。〈士虞禮〉。浴沐櫛？揃。？或爲？。《曲禮》：大夫士去國不？鬋。？皆卽㕚字也。鄭注皆云：㕚讀爲爪。讀爲者，易其字也。不易爲㕚而易爲爪。於此可見漢人固以爪爲手足甲之字矣。《釋名》曰：爪，紹也。筋極爲爪。紹續指端也。亦不作㕚。</duanzhu>
<xushi>从又，象㕚形。</xushi>
<duanzhu>側狡切，古音在三部。</duanzhu>
</t>

<wh>父</wh>
<t>
<xushi>巨也。</xushi>
<duanzhu>以曡韵釋之。</duanzhu>
<xushi>家長率教者。</xushi>
<duanzhu>率同䢦。先導也。經傳亦借父爲甫。</duanzhu>
<xushi>从又舉杖。</xushi>
<duanzhu>學記曰「夏楚二物。收其威也。故從又舉杖。扶雨切，五部。</duanzhu>
</t>

<wh>叜</wh>
<t>
<xushi>老也。</xushi>
<duanzhu>㬪韵。《方言》曰：？艾長老也。東齊魯衞之閒凡尊老謂之？。或謂之艾。</duanzhu>
<xushi>从又灾。</xushi>
<duanzhu>鉉本作從又從灾。闕。按此有義有音。則闕者謂從又灾之意不傳也。元應曰「又音手。手灾者，衰惡也。言脈之大𠊱在於寸口。老人寸口脈衰。故從又從灾也。此說葢有所受之。《韵會》引《說文》從又灾。灾者，衰惡也。葢古有此五字。而學者釋之。穌后切。三部。今字作叟。亦未聞其說。</duanzhu>
</t>

<wh><img src="115A-02">𡨎</img></wh>
<t>
<xushi>籒文从寸。</xushi>
</t>

<wh><img src="115A-03">𠊯</img></wh>
<t>
<xushi>叜或从人。</xushi>
<duanzhu>今《左傳》如此作。</duanzhu>
</t>

<wh>燮</wh>
<t>
<xushi>和也。</xushi>
<duanzhu>見〈釋詁〉。</duanzhu>
<xushi>从言又。</xushi>
<duanzhu>會意也。言與手皆所以和之。</duanzhu>
<xushi>炎聲。</xushi>
<duanzhu>依小徐有聲字。穌叶切，八部。</duanzhu>
<xushi>讀若溼。</xushi>
<duanzhu>與今切音<pb n="116-2"/>不同而雙聲。</duanzhu>
</t>

<wh><img src="115B-01">𤍛</img></wh>
<t>
<xushi>籒文燮。从𢆉。</xushi>
<duanzhu>𢆉音飪。籒文燮如此作。按此重文也。舊不分別出之。殊誤。炎部有？字。云大孰也。從炎從又持辛。辛者物孰味也。《廣韵》謂此爲曹憲文字指歸之說。然則炎部葢本無？字。俗用文字指歸說增之。因𢆉辛相似。𢆉音同飪。飪義訓孰。遂依又部之籒文。加炎部之小篆。未爲典要。</duanzhu>
</t>

<wh>曼</wh>
<t>
<xushi>引也。</xushi>
<duanzhu>〈魯頌〉〔毛傳〕曰：曼，長也。</duanzhu>
<xushi>从又，冒聲。</xushi>
<duanzhu>此以雙聲爲聲也。無販切，十四部。</duanzhu>
</t>

<wh><img src="115B-02">𠭙</img></wh>
<t>
<xushi>伸也。</xushi>
<duanzhu>依宋本。</duanzhu>
<xushi>从又，𢑚聲。</xushi>
<duanzhu>失人切，十二部。</duanzhu>
<xushi>𢑚古文𦥔。</xushi>
<duanzhu>按申部曰「？古文申。𢑚籒文申。然則此古當作籒。</duanzhu>
</t>

<wh>夬</wh>
<t>
<xushi>分決也。</xushi>
<duanzhu>《易．彖》傳曰：夬，決也。剛決柔也。</duanzhu>
<xushi>从又，？象決形。</xushi>
<duanzhu>鍇曰「？，物也。丨所以決之。古賣切，十五部。</duanzhu>
</t>

<wh>尹</wh>
<t>
<xushi>治也。</xushi>
<duanzhu>伊下曰「尹治天下。《廣韵》曰：。正也。進也。誠也。</duanzhu>
<xushi>从又丿。</xushi>
<duanzhu>句。</duanzhu>
<xushi>握事者也。</xushi>
<duanzhu>又爲握。丿爲事。余準切，十三部。</duanzhu>
</t>

<wh><img src="115B-03">𢃵</img></wh>
<t>
<xushi>古文尹。</xushi>
<duanzhu>各本乖異。今姑從大徐。</duanzhu>
</t>

<wh>𠭯</wh>
<t>
<xushi>叉卑也。</xushi>
<duanzhu>各本作又取。今依《類篇》作叉、宋本作卑正。叉卑者，用手自高取下也。今俗語讀如渣。若手部云簎者，以？物刺而取之也。《方言》「抯摣取也。南楚之閒凡取物溝泥中謂之抯。或謂之摣。亦此字引伸之義。</duanzhu>
<xushi>从又，虘聲。</xushi>
<duanzhu>側加切，古音在五部。</duanzhu>
</t>

<wh>𠭰</wh>
<t>
<xushi>引也。从又。𠩺聲。</xushi>
<duanzhu>里之切，一部。</duanzhu>
</t>

<wh>㕞</wh>
<t>
<xushi>飾也。</xushi>
<duanzhu>飾各本作拭。今依《五經文字》正。〈巾部〉曰「飾，㕞也。彼此互訓。手部無拭字。彡下云：毛飾畫文也。？下云：聿，飾也。皆卽今之拭字。獨於㕞下改拭。與全書矛盾矣。按拭圭雖見〈聘禮〉「然必系俗改。古者，拂拭字只用飾。以巾去其塵。故二字皆從巾。去塵而得光明。故引伸爲文飾之義。司尊？涗酌。大鄭云：挩、拭勺而酌也。拭《釋文》作飾。㕞亦通用刷。刀部云：禮有刷巾。卽㕞巾也。</duanzhu>
<xushi>从又持巾在尸下。</xushi>
<duanzhu>屋字下云：尸象屋形。所劣切，十五部。</duanzhu>
</t>

<wh>及</wh>
<t>
<xushi>逮也。</xushi>
<duanzhu>〈辵部〉逮，及也。</duanzhu>
<xushi>从又人。</xushi>
<duanzhu>及前人也。巨立切，七部。</duanzhu>
</t>

<wh><img src="115B-04">乁</img></wh>
<t>
<xushi>古文及。</xushi>
<duanzhu>句。</duanzhu>
<xushi>秦刻石及如此。</xushi>
<duanzhu>今載《史記》者，琅邪臺刻石云：澤及牛馬。碣石刻石云：惠論功勞。賞及牛馬。按李斯作小篆。而刻石仍不廢古文也。</duanzhu>
</t>

<wh><img src="115B-05">𢎜</img></wh>
<t>
<xushi>亦古文及。</xushi>
<duanzhu>按凡字從此。</duanzhu>
</t>

<wh><img src="115B-06">𨕤</img></wh>
<t>
<xushi>亦古文及。</xushi>
<duanzhu>左從辵。右葢從筆。</duanzhu>
</t>

<wh>秉</wh>
<t>
<xushi>禾束也。</xushi>
<duanzhu>〈小雅〉「彼有遺秉。毛云：秉，把也。聘《禮記》四秉曰筥注：此秉謂刈禾盈手之秉也。《左傳》「或取一秉秆焉。按經傳假秉爲柄字。</duanzhu>
<xushi>从又持禾。</xushi>
<duanzhu>兵永切，古音在十部。</duanzhu>
</t>

<wh>反</wh>
<t>
<xushi>覆也。</xushi>
<duanzhu>覆，？也。</duanzhu>
<xushi>从又</xushi>
<duanzhu>必有覆之者。</duanzhu>
<xushi>厂。</xushi>
<duanzhu>各本作厂反形。未允。《韵會》無反形字。然則當云厂聲而奪也。厂呼旱切，反府遠切。十四部。</duanzhu>
</t>

<wh><img src="116A-01">𠬡</img></wh>
<t>
<xushi>古文。</xushi>
</t>

<wh>𠬝</wh>
<t>
<xushi>治也。从又卪。</xushi>
<duanzhu>手持節以治之。</duanzhu>
<xushi>卪、事之節。</xushi>
<duanzhu>說从卪之意。房六切，古音在一部。</duanzhu>
</t>

<wh>𠬢</wh>
<t>
<xushi>滑也。《詩》云：𠬢兮𨔶兮。</xushi>
<duanzhu>今〈鄭風〉挑兮𨔶兮。〈辵部〉引亦作挑。毛云：挑𨔶、往來相見皃。按往來相見卽滑泰之意。𨔶同泰。〈水部〉泰，滑也。</duanzhu>
<xushi>从又屮。</xushi>
<duanzhu>土刀切。古音葢在三部。按從屮未詳其意。葢從又？省聲。？、？帳之象。從𠔼、㞢其飾也。𠬢從？省。而弢𡔷字從之。云皆取垂飾意。則從𠬢亦卽從？也。𠬢弢皆以？爲聲。則謂？苦江切者非也。</duanzhu>
<xushi>一曰取也。</xushi>
<duanzhu>別一義。</duanzhu>
</t>

<wh><img src="116A-02">𠭥</img></wh>
<t>
<xushi>楚人謂⺊問吉凶曰？。</xushi>
<duanzhu>與祝雙聲。</duanzhu>
<xushi>从又持祟。讀若贅。</xushi>
<duanzhu>之芮切，十五部。</duanzhu>
</t>

<wh>叔</wh>
<t>
<xushi>拾也。</xushi>
<duanzhu>〈豳風〉「九月叔苴。毛曰「叔，拾也。按《釋名》「仲父之弟曰叔父。叔，少也。於其雙聲<pb n="117-1"/>曡韵假借之。假借既久。而叔之本義鮮知之者。惟見於《毛詩》而巳。</duanzhu>
<xushi>从又。
<duanzhu>於此知拾爲本義也。</duanzhu>
<xushi>尗聲。</xushi>
<duanzhu>式竹切，三部。</duanzhu>
<xushi>汝南名收芌爲叔。</xushi>
<duanzhu>言此者，箸商周故言猶存於漢之汝南也。</duanzhu>
</t>

<wh><img src="116A-03">𡬧</img></wh>
<t>
<xushi>叔或从寸。</xushi>
<duanzhu>又寸皆手也。故多互用。</duanzhu>
</t>

<wh><img src="116A-04">𠬸（⿱回又）</img></wh>
<t>
<xushi>入水有所取也。从又在囘下。</xushi>
<duanzhu>莫勃切，十五部。</duanzhu>
<xushi>？古文回。回、淵水也。讀若沬。</xushi>
<duanzhu>沬各本作沫。沬荒（⿱艹㠩）内切。凡未聲近於十三部。凡未聲近於十四部。？之平音在十三部。故知必讀若沬也。〈檀弓〉：瓦不成味。鄭曰「味當作沬。沬，靧也。此沬亦荒（⿱艹㠩）内切。洒面也。恐人不了。故又以古今字釋之云沬卽今内則之靧字。謂瓦器之光澤如洒面然。今俗所謂？也。《釋文》作沫。亡葛反。與此沬作沫同誤。</duanzhu>
</t>

<wh>取</wh>
<t>
<xushi>捕取也。</xushi>
<duanzhu>幸部曰「執、捕罪人也。</duanzhu>
<xushi>从又耳。</xushi>
<duanzhu>七庾切，四部。</duanzhu>
<xushi>《周禮》「獲者取左耳。</xushi>
<duanzhu>〈大司馬職〉。</duanzhu>
<xushi>司馬法曰「載獻聝。聝者，耳也。</xushi>
<duanzhu>偁《周禮》、又偁司馬法釋之。以說從耳之意。</duanzhu>
</t>

<wh>彗</wh>
<t>
<xushi>埽竹也。从又持<seal_script>甡</seal_script>。</xushi>
<duanzhu>甡、衆生竝立之皃。從甡者，取排比之意。祥歲切，十五部。</duanzhu>
</t>

<wh>篲</wh>
<t>
<xushi>彗或从竹。</xushi>
<duanzhu>凡帚、柔者用茢。施於淨處。剛者用竹。施於薉處。</duanzhu>
</t>

<wh><img src="116B-01">𥱵</img></wh>
<t>
<xushi>古文彗。从竹習。</xushi>
<duanzhu>葢七部十五部合韵。</duanzhu>
</t>

<wh>叚</wh>
<t>
<xushi>借也。</xushi>
<duanzhu>〈人部〉假云非眞也。此叚云借也。然則凡云假借當作此字。古多借瑕爲叚。晉士文伯名匃字伯瑕。楚陽匃、鄭駟乞皆字子瑕。古名字相應。則瑕卽叚也。《禮記》公肩假、古今人表作公肩瑕。《左傳》瑕嘉平戎於王。《周禮》〔注〕作叚嘉。皆同音叚借。</duanzhu>
<xushi>闕。</xushi>
<duanzhu>謂闕其形也。其從又可知。其餘則未解。故曰闕。古雅切，古音在五部。</duanzhu>
</t>

<wh><img src="116B-02">𠖊</img></wh>
<t>
<xushi>古文叚。</xushi>
</t>

<wh><img src="116B-03">𠭊</img></wh>
<t>
<xushi>譚長說叚如此。</xushi>
</t>

<wh>友</wh>
<t>
<xushi>同志爲友。</xushi>
<duanzhu>《周禮》〔注〕曰：同師曰朋。同志曰友。</duanzhu>
<xushi>从二又相交。</xushi>
<duanzhu>二又、二人也。善兄弟曰友。亦取二人而如左右手也。云久切，三部。</duanzhu>
</t>

<wh><img src="116B-04">𦫹</img></wh>
<t>
<xushi>古文友。</xushi>
</t>

<wh><img src="116B-05">𦐮</img></wh>
<t>
<xushi>亦古文友。</xushi>
<duanzhu>未詳。</duanzhu>
</t>

<wh>度</wh>
<t>
<xushi>法制也。</xushi>
<duanzhu>《論語》曰：謹權量。審法度。〈中庸〉曰「非天子不制度。今天下車同軌。古者五度，分寸尺丈引謂之制。《周禮》「出其淳制。天子巡守禮。制幣丈八尺。純三咫。純謂幅廣。</duanzhu>
<xushi>从又。
<duanzhu>周制、寸尺咫尋常仭皆以人之體爲法。寸法人手之寸口。咫法中婦人手長八寸。仭<pb n="117-3"/>法伸臂一尋。皆於手取法。故從又。</duanzhu>
<xushi>𢉙省聲。</xushi>
<duanzhu>徒故切，五部。</duanzhu>
</t>
<variants>文二十八，重十六<duanzhu>今別出？字則十七。</duanzhu>。</variants>

<wh>𠂇</wh>
<t>
<xushi>左手也。</xushi>
<duanzhu>鉉本作𠂇手也。非。左今之佐字。左部曰「左、𠂇手相左也。是也。又手得𠂇手則不孤。故曰左助之手。</duanzhu>
<xushi>象形。</xushi>
<duanzhu>反？爲？。故相戾曰𠂇。臧可切。十七部。俗以左右爲𠂇又字。乃以佐佑爲左右字。</duanzhu>
<xushi>凡𠂇之屬皆从𠂇。</xushi>
</t>

<wh>卑</wh>
<t>
<xushi>賤也。執事者。从𠂇甲。</xushi>
<duanzhu>古者，尊又而卑𠂇，故從𠂇在甲下，甲象人頭。補移切，十六部。</duanzhu>
</t>
<variants>文二。</variants>

<wh>史</wh>
<t>
<xushi>記事者也。</xushi>
<duanzhu>〈玉藻〉：動則左史書之。言則右史書之。不云記言者，以記事包之也。</duanzhu>
<xushi>从又持中。中，正也。</xushi>
<duanzhu>君舉必書。良史書法不隱。疏士切，一部。</duanzhu>
<xushi>凡㕜之屬皆从㕜。</xushi>
</t>

<wh>事</wh>
<t>
<xushi>職<pb n="118"/>也。</xushi>
<duanzhu>㬪韵。職、記微也。古假借爲士字。〈鄭風〉曰「子不我思。豈無他事。毛曰「事，士也。今本依傳改經。又依經改傳。而此傳不可通矣。</duanzhu>
<xushi>从史，？省聲。</xushi>
<duanzhu>鉏史切，一部。</duanzhu>
</t>

<wh><img src="117A-01">𠭏</img></wh>
<t>
<xushi>古文事。</xushi>
<duanzhu>鍇曰「此則之不省。</duanzhu>
</t>
<variants>文二，重一。</variants>

<wh>支</wh>
<t>
<xushi>去竹之枝也。从手持半竹。</xushi>
<duanzhu>此於字形得其義也。章移切，十六部。</duanzhu>
<xushi>凡支之屬皆从支。</xushi>
</t>

<wh><img src="117A-02">𠦙</img></wh>
<t>
<xushi>古文支。</xushi>
<duanzhu>上下各分竹之半。手在其中。</duanzhu>
</t>

<wh>攲</wh>
<t>
<xushi>持去也。</xushi>
<duanzhu>支有持義。故持去之攲從支。宗廟宥座之器曰攲器。按此攲當作㩻。危部曰「㩻、㩻䧢也。〈竹部〉箸訓飯攲。此攲亦當作㩻。箸必邪用之。故曰飯㩻。《廣韵》：㩻、不正也。《玉篇》曰：攲今作不正之㩻。</duanzhu>
<xushi>从支，奇聲。</xushi>
<duanzhu>去奇切，按《廣韵》曰：。《說文》居宜切。此本音隱。葢後人借爲㩻字。從危讀去奇切也。攲、奇聲。古在十七部。㩻、支聲。古在十六部。</duanzhu>
</t>
<variants>文二，重一。</variants>

<wh><img src="117A-03"><pb n="118-1"/>𦘒</img></wh>
<t>
<xushi>手之疌巧也。从又持巾。</xushi>
<duanzhu>尼輒切，八部。</duanzhu>
<xushi>凡？之屬皆从？。</xushi>
</t>

<wh><img src="117A-04">𢄥</img></wh>（need check）
<xushi>習也。从𦘒。㣇聲。</xushi>
<duanzhu>羊至切，十五部。</duanzhu>
</t>

<wh><img src="117A-05">𧲁</img></wh>
<t>
<xushi>籒文𢑩。</xushi>
<duanzhu>此依小徐。右從？、左從籒文？也。</duanzhu>
</t>

<wh><img src="117A-06">肄</img></wh>
<t>
<xushi>篆文𢑩。</xushi>
<duanzhu>按此條先以古文。亦上部之例也。必先古文者，古文從？篆不從？也。各本篆文右從？則何不以篆文居首哉。肆從隶而隷作肆。肄亦同也。《類篇》不誤。今正。？古文矢字。？疑二字從之。此亦從？聲也。</duanzhu>
</t>

<wh>肅</wh>
<t>
<xushi>持事振敬也。</xushi>
<duanzhu>《廣韵》：恭也。敬也。戒也。進也。疾也。按訓進者，羞之假借。訓疾者，速之假借。皆見禮。</duanzhu>
<xushi>从？在𣶒上。</xushi>
<duanzhu>會意。</duanzhu>
<xushi>戰戰兢兢也。</xushi>
<duanzhu>引《詩》說從𣶒之意也。息逐切，三部。</duanzhu>
</t>

<wh><img src="117A-07">𦘜</img></wh>
<t>
<xushi>古文肅。从心卪。</xushi>
<duanzhu>聖𨔶節。次守節。下失節。故從卪。</duanzhu>
</t>
<variants>文三，重三。</variants>

<wh>聿</wh>
<t>
<xushi>所㠯書也。</xushi>
<duanzhu>以用也。聿者，所用書之物也。凡言所以者視此。</duanzhu>
<xushi>楚謂之聿。吳謂之不律。燕謂之弗。</xushi>
<duanzhu>一語而聲字各異也。〈釋器〉曰：不律謂之筆。郭云：蜀人呼筆爲不律也。語之變轉。按郭云蜀語與許異。郭注《爾雅》、《方言》皆不偁《說文》「弗同拂拭之拂。</duanzhu>
<xushi>从𦘒一。</xushi>
<duanzhu>各本作一聲。今正。此從？而象所書之牘也。余律切，十五部。</duanzhu>
<xushi>凡聿之屬皆从聿。</xushi>
</t>

<wh>筆</wh>
<t>
<xushi>秦謂之筆。从聿竹。</xushi>
<duanzhu>鄙密切，古音在十五部。</duanzhu>
</t>

<wh>𦘔</wh>
<t>
<xushi>聿飾也。</xushi>
<duanzhu>飾、今之拭字。㕞下詳之矣。彡下曰「毛飾畫文也。象形。謂以毛拭畫成文。彡象其文形也。𦘔者，筆者所拭文成彡形。故從聿從彡。楚金以妝飾解之。繆矣。</duanzhu>
<xushi>從聿。从彡。</xushi>
<duanzhu>會意。</duanzhu>
<xushi>俗語㠯書好爲𦘔。</xushi>
<duanzhu>此別一義。今人所謂津津？？者葢出此。歎羨其好則口流？液。音義皆與？通。</duanzhu>
<xushi>讀若？也。</xushi>
<duanzhu>將鄰切，十二部。</duanzhu>
</t>

<wh>書</wh>
<t>
<xushi>箸也。</xushi>
<duanzhu>此琴禁、𡔷郭之例。以曡韵釋之也。敘目曰「箸於竹帛謂之書。書者，如也。箸於竹帛。非筆末由矣。</duanzhu>
<xushi>从聿，者聲。</xushi>
<duanzhu>商魚切，五部。</duanzhu>
</t>
<variants>文四。</variants>

<wh>畫</wh>
<t>
<xushi>介也。</xushi>
<duanzhu>介各本作畍。此不識字義者所改。今正。八部曰「介，畫也。從八從人。人各有介。</duanzhu>
<xushi>從聿。</xushi>
<duanzhu>二字今補。</duanzhu>
<xushi>象田四介。</xushi>
<duanzhu>田之外橫者二直者二。今篆體省一橫。非也。</duanzhu>
<xushi>聿所㠯畫之。</xushi>
<duanzhu>說從聿之意。引伸爲繪畫之字。故麥切，十六部。</duanzhu>
<xushi>凡畫之屬皆从畫。</xushi>
</t>

<wh><img src="117B-01">𤱪</img></wh>
<t>
<xushi>古文畫。</xushi>
<duanzhu>古文從聿田。此依鍇本。</duanzhu>
</t>

<wh><img src="117B-02">𠞷</img></wh>
<t>
<xushi>亦古文畫。</xushi>
<duanzhu>依鍇本。按刀部有劃字。</duanzhu>
</t>

<wh>晝</wh>
<t>
<xushi>日之出入。與夜爲介。从畫省、从日。</xushi>
<duanzhu>按今篆體葢亦少一橫。陟救切，四部。</duanzhu>
</t>

<wh><img src="117B-03">𦘘</img></wh>
<t>
<xushi>籒文晝。</xushi>
<duanzhu>按省下一橫者。至夜則日在下。未嘗息也。</duanzhu>
</t>
<variants>文二，重三。</variants>

<wh>隶</wh>
<t>
<xushi>及也。</xushi>
<duanzhu>此與〈辵部〉逮音義皆同。逮專行而隶廢矣。</duanzhu>
<xushi>从又、？省。又持？者從後及之也。</xushi>
<duanzhu>徒耐切，古音在十五部。</duanzhu>
<xushi>凡隶之屬皆从隶。</xushi>
</t>

<wh><img src="117B-04">𨽿</img></wh>
<t>
<xushi>及也。</xushi>
<duanzhu>〈釋言〉、《毛傳》、《方言》皆曰「迨，及也。此與歺部殆音義皆同。殆，危也。危猶及也。</duanzhu>
<xushi>从隶，枲聲。</xushi>
<duanzhu>徒耐切，一部。</duanzhu>
<xushi>《詩》曰：𨽿天之未陰雨。</xushi>
<duanzhu>〈豳風〉文。今《詩》作迨。俗字也。</duanzhu>
</t>

<wh>隸</wh>
<t>
<xushi>附箸也。</xushi>
<duanzhu>附當是本作坿。淺人改也。《周禮》〔注〕：隸、給勞辱之役者。漢始置司隸。亦使將徒治道溝渠之役。後稍尊之。使主官府及近郊。《左傳》人有十等。輿臣隸。按隸與僕義同。皆訓坿箸。故從隶。</duanzhu>
<xushi>从隶，柰聲。</xushi>
<duanzhu>郞計切，十五部。</duanzhu>
</t>

<wh><img src="118A-01">𨾀</img></wh>
<t>
<xushi>篆文隸。从古文之體。</xushi>
<duanzhu>按此云篆文則上古文也。先古後篆亦？部之例。但先古後篆必古從隶、篆不從隶乃合。各本隸？俱從隶則何取爾。有以知篆文必非從隶矣。《九經字㨾》云：𣜩字故從又持米、從柰聲。又象人手。經典相承作隸巳久。不可改正。元應書曰「字從米？聲。？从又從祟。音之絹切。考楊君石門頌、王純𥓓作𣜩。與字㨾合。魯峻𥓓作𣜩。與元應合。二人所謂。葢皆謂《說文》「而右旁皆作？。元應說似近是。葢卽《說文》之篆文也。《說文》因小篆作？。故不得先舉篆而系以古文。以其形與古文略相似也。故依革弟民酉之例云從古文之體。至元應乃說之曰「從米？聲。？之芮切。從米則唐玄度說。以《周禮》曰奴、男子入于罪𣜩。女子入于春槀。</duanzhu>
</t>
<variants>文三，重一。</variants>

<wh>臤</wh>
<t>
<xushi>堅也。从又，臣聲。</xushi>
<duanzhu>謂握之固也。故從又。</duanzhu>
<xushi>凡臤之屬皆从臤。讀若鏗鎗。</xushi>
<duanzhu>謂讀同鏗也。鏗從堅聲。堅從臤聲。古音在十二部。今音鏗在耕韵。非也。臤今音苦閑切。</duanzhu>
<xushi>古文㠯爲賢字。</xushi>
<duanzhu>凡言古文以爲者，皆言古文之假借也。例見屮部。漢校官𥓓。親臤寶智。又師臤作朋。國三老袁良𥓓。優臤之寵。按漢魏人用優賢字皆本今文般庚優賢揚歷句。葢今文般庚固以臤爲賢也。</duanzhu>
</t>

<wh>緊</wh>
<t>
<xushi>纏絲急也。</xushi>
<duanzhu>緊急雙聲。此字別作䋗。《玉篇》引成公四年鄭伯䋌卒。古千古兩二切。？左作堅、公作臤、榖作賢。則別本作䋗、切古千必矣。臣聲與臤聲一也。而顧書譌作䋌。《釋名》云：絹，䋌也。其絲䋌厚而疏也。是其譌久矣。《集韵》養韵作䋌、舉兩切。先韵作䋗，緊也。䌑堅同。經天切。是宋時故有䋗字。特丁度等不能用正䋌之譌。又不知卽是緊字耳。春秋鄭伯䋗。《釋文》不載。考經字者所當知。</duanzhu>
<xushi>从臤，絲省。</xushi>
<duanzhu>糾忍切，十二部。</duanzhu>
</t>

<wh>堅</wh>
<t>
<xushi>土剛也。</xushi>
<duanzhu>土字今補。《周禮》草人。騂剛用牛。九章筭術。穿地四。爲壤五。爲堅三。引伸爲凡物之剛。如云臤堅也是也。</duanzhu>
<xushi>从臤土。</xushi>
<duanzhu>按緊、堅不入糸、〈土部〉者。說見句丩部下。古賢切，十二部。</duanzhu>
</t>

<wh>豎</wh>
<t>
<xushi>堅立也。</xushi>
<duanzhu>堅立謂堅固立之也。豎與尌音義同。而豎從臤。故知爲堅立。《周禮》内豎。鄭云：豎、未冠者之官名。葢未冠者才能自立。故名之豎。因以爲官名。豎之言孺也。</duanzhu>
<xushi>从臤，豆聲。</xushi>
<duanzhu>臣庾切，古音在四部。</duanzhu>
</t>

<wh><img src="118B-01">䝂</img></wh>
<t>
<xushi>籒文豎。从殳。</xushi>
</t>
<variants>文四，重一。</variants>

<wh>臣</wh>
<t>
<xushi>牽也。</xushi>
<duanzhu>以㬪韵釋之。春秋說、《廣雅》皆曰「臣，堅也。《白虎通》曰：臣者，繵也。屬志自堅固也。</duanzhu>
<xushi>事君者。</xushi>
<duanzhu>者各本作也。今正。</duanzhu>
<xushi>象屈服之形。</xushi>
<duanzhu>植鄰切。十二部。按《論語》音義。𢘗？鄰切。古臣字。陸時武后字未出也。武后埊𢘗二字見《戰國策》「六朝俗字也。</duanzhu>
<xushi>凡臣之屬皆从臣。</xushi>
</t>

<wh>臦</wh>
<t>
<xushi>乖也。从二臣<pb n="119-3"/>相違。讀若誑。</xushi>
<duanzhu>居況切。十部。按夰部？以爲聲。</duanzhu>
</t>

<wh>臧</wh>
<t>
<xushi>善也。</xushi>
<duanzhu>〈釋詁〉、《毛傳》同。按子郞才郞二反。本無二字。凡物善者必隱於内也。以從艸之藏爲臧匿字始於漢末。改易經典。不可從也。又贓私字。古亦用臧。</duanzhu>
<xushi>从臣，戕聲。</xushi>
<duanzhu>則郞切，十部。</duanzhu>
</t>

<wh><img src="118B-02">𢨑</img></wh>
<t>
<xushi>籒文。</xushi>
<duanzhu>按宋本及《集韵》、《類篇》皆從二。今本下從土非。</duanzhu>
</t>
<variants>文三，重一。</variants>

<wh>殳</wh>
<t>
<xushi>㠯杖殊人也。</xushi>
<duanzhu>杖各本作杸。依《太平御覽》正。云杖者，殳用積竹無刃。《毛傳》殳長丈二而無刃是也。殊，？也。以杖殊人者，謂以杖隔遠之。《釋名》「殳，殊也。有所撞挃於車上使殊離也。殳殊同音。故謂之殳。猶以近窮遠謂之弓也。</duanzhu>
<xushi>《周禮》。</xushi>
<duanzhu>周字今補。下文所說皆出於《周禮》也。</duanzhu>
<xushi>殳㠯積竹。</xushi>
<duanzhu>以積竹者，用積竹爲之。《漢書》「昌邑王道買積竹杖。文穎曰「合竹作杖也。〈竹部〉曰「籚、積竹矛？矝也。〈木部〉曰「欑、積杖杖也。柲，欑也。〈考工記〉注曰：廬謂矛？柄。竹欑柲。凡戈矛柄皆積竹。而殳無金刃。故專積竹杖之名。廬人爲之。</duanzhu>
<xushi>八觚。</xushi>
<duanzhu>〈考工記〉注云：凡矝八觚。此無刃<pb n="120"/>亦八觚也。</duanzhu>
<xushi>長丈二尺。建於兵車。</xushi>
<duanzhu>〈考工記〉曰：廬人爲廬器。殳長尋有四尺。車有六等之數。車軫四尺。戈崇於軫四尺。人崇於戈四尺。殳崇於人四尺。車？崇於殳四尺。酋矛崇於？四尺。注云：此所謂兵車也。殳？矛皆插車輢。</duanzhu>
<xushi>旅賁㠯先驅。</xushi>
<duanzhu>《周禮》旅賁氏。掌執戈盾。夾王車而趨。葢亦執殳矣。《詩》曰：伯也執殳。爲王前驅。</duanzhu>
<xushi>从又，几聲。</xushi>
<duanzhu>市朱切，古音在四部。</duanzhu>
<xushi>凡殳之屬皆从殳。</xushi>
</t>

<wh>祋</wh>
<t>
<xushi>殳也。</xushi>
<duanzhu>見《毛傳》。</duanzhu>
<xushi>从殳，示聲。</xushi>
<duanzhu>丁外切，十五部。</duanzhu>
<xushi>或說城郭市里高縣（⿰県系）羊皮。有不當入而欲入者。暫下㠯驚牛馬曰祋。</xushi>
<duanzhu>此別一義。祋與咄義同。</duanzhu>
<xushi>《詩》曰：何戈與祋。</xushi>
<duanzhu>〈曹風〉文。此證前一義。</duanzhu>
</t>

<wh>杸</wh>
<t>
<xushi>軍中士所持殳也。</xushi>
<duanzhu>軍中士所持殳。不必皆用積竹。故字從木。</duanzhu>
<xushi>从木殳。</xushi>
<duanzhu>市朱切，古音在四部。</duanzhu>
<xushi>司馬法曰「執羽從杸。</xushi>
<duanzhu>從字依《廣韵》：</duanzhu>
</t>

<wh>毄</wh>
<t>
<xushi>相擊中也。</xushi>
<duanzhu>〈考工記〉「𣪠兵同強。兼戈㦸殳言之。和弓𣪠摩。注：𣪠，拂也。手部曰「拂、過擊也。惟記文用此字本義。若司門祭祀之牛牲<pb n="120-1"/>𣪠焉。校人三皁爲𣪠。𣪠一馭夫。六𣪠爲？。？一僕夫。皆假借爲系字。今之繫也。《易．𣪠辭》《釋文》作此字。故云系也。字從𣪠。若直作𣪠下系者音口奚反。非。此謂繫乃《說文》繫𦃇字。〈𣪠辭〉不當作繫也。《漢書》「景帝詔。農桑𣪠畜。注：食養之畜。</duanzhu>
<xushi>如車相轚。故从殳軎也。</xushi>
<duanzhu>轚本從手。今正。轚、車轄相擊也。轄亦？字。車軸耑鍵也。軎、車軸耑也。殳可用擊之物。故從殳？。取意於車相轚也。古歷反。十六部。</duanzhu>
</t>

<wh>㱿</wh>
<t>
<xushi>從上擊下也。</xushi>
<duanzhu>從上擊下。正中其物。確然有聲。</duanzhu>
<xushi>从殳，？聲。</xushi>
<duanzhu>苦角切。三部。凡？？？字以爲聲。大小徐皆云：？口江切。今《廣韵》四江無。𣪊在三部。則？古音亦在三部可知。音轉讀如韜。土刀切。</duanzhu>
<xushi>一曰素也。</xushi>
<duanzhu>素謂物之質如土坏也。今人用腔字。《說文》多作空。空與？義同。俗作殼。或作？。吳會閒音哭。？外堅也。</duanzhu>
</t>

<wh>㱽</wh>
<t>
<xushi>下擊上也。</xushi>
<duanzhu>《廣雅》四曰「㱽，禁也。謂禁上使不得下也。</duanzhu>
<xushi>从殳，冘聲。</xushi>
<duanzhu>知朕切，八部。</duanzhu>
</t>

<wh><img src="119A-01">𣪌</img></wh>
<t>
<xushi>繇擊也。</xushi>
<duanzhu>繇《說文》作䌛。隨從也。《說文》無遙字。此卽其遙字。繇擊者，遠而擊之。如良與客狙擊秦皇帝博浪沙中也。</duanzhu>
<xushi>从殳，豆聲。</xushi>
<duanzhu>度侯切，四部。</duanzhu>
<xushi>古<pb n="120-2"/>文投如此。</xushi>
<duanzhu>投各本譌作祋。今正。投、殳聲。？、豆聲。殳豆同在古音四部也。此五字葢後人所註記語。假令果是古文投。則許之例當入手部投下重文矣。投下云擿也。此云遙擊。則義固別。</duanzhu>
</t>

<wh><img src="119B-01">𣫐</img></wh>
<t>
<xushi>縣（⿰県系）物𣪐擊也。</xushi>
<duanzhu>此與手部𢶈音義同。𢶈、手椎也。</duanzhu>
<xushi>从殳，𢏚聲。</xushi>
<duanzhu>市流切，三部。</duanzhu>
</t>

<wh>𧰵</wh>
<t>
<xushi>椎𣪠物也。</xushi>
<duanzhu>謂用椎擊中物。與攴部？、〈木部〉椓、音義略同。</duanzhu>
<xushi>从殳，豖聲。</xushi>
<duanzhu>各毒切，《廣韵》竹角切。三部。</duanzhu>
</t>

<wh>毆</wh>
<t>
<xushi>捶𣪠物也。</xushi>
<duanzhu>捶、以杖擊也。因謂杖爲捶。捶𣪠物者，謂用杖擊中人物也。按此字卽今經典之？字。《廣韵》曰：。俗作？。是也。《唐石經》《周禮》「射鳥氏以弓矢毆烏鳶。方相氏索室毆疫。入壙以戈擊四隅毆方良。冥氏以靈𡔷毆之。庶氏凡毆蠱則令之比之。壷涿氏以炮土之𡔷毆之。今版本皆作？。唐刻獨不誤。張參《五經文字》殳部毆一口反。攴部無？。殳部毆字正爲經典而出。特未嘗箸之曰又起俱反、俗作？耳。毆訓　捶𣪠物。故以弓矢、以戈、以靈𡔷、以炮土之𡔷皆捶擊意也。區聲古音在四部。讀一口反。音轉入五部。《釋文》讀起俱、？于反。淺人乃分析一口爲毆打之字。起俱、？于爲驅逐之字。誤矣。又云：？是〈馬部〉驅之古文。夫？在〈馬部〉爲古文。驅在殳部爲俗毆字。無庸牽合。驅訓馬馳。毆訓捶𣪠。試思爲淵？魚、爲叢？爵之類。可改爲驅魚、驅爵乎。鄭注《周禮》曰：凡言馭者，所以？之納之於善。豈可改爲驅之納之於善乎。卽古閒有假借通用。《唐石經》固不可易也。○又按此部自？而下。言擊者八。言𣪠者二。不應錯出不倫。葢擊字皆本作𣪠。淺人改之而未盡。擊，攴也。攴、小𣪠也。與𣪠字義異。</duanzhu>
<xushi>从殳，區聲。</xushi>
<duanzhu>烏后切，四部。</duanzhu>
</t>

<wh>毃</wh>
<t>
<xushi>擊頭也。</xushi>
<duanzhu>《淮南書》曰：以年之少。爲閭丈人說事。救㪣不給。何道之能明也。高注：老人㪣其頭。自救不暇。按㪣當作毃。《呂氏春秋》曰「死而操金椎以葬。曰下見六王五伯。將毃其頭矣。按毃今本譌榖。</duanzhu>
<xushi>从殳，高聲。</xushi>
<duanzhu>口卓切，二部。</duanzhu>
</t>

<wh>殿</wh>
<t>
<xushi>擊聲也。</xushi>
<duanzhu>此字本義未見。假借爲宮殿字。〈燕禮〉注：人君爲殿屋。疏云：漢時殿屋四向流水。《廣雅》曰：堂堭，壂也。《爾雅》「無室曰榭。郭注：卽今堂堭。然則無室謂之殿矣。又假借爲軍後曰殿。</duanzhu>
<xushi>从殳，？聲。</xushi>
<duanzhu>堂練切，古音在十三部。</duanzhu>
</t>

<wh>殹</wh>
<t>
<xushi>擊中聲也。</xushi>
<duanzhu>此字本義亦未見。〈酉部〉醫從殹。王育說殹、惡姿也。一曰殹、病聲也。此與𣪠中聲義近。<pb n="121"/>秦人借爲語詞。詛楚文。禮使介老將之以自救殹。薛尙功所見秦權銘。其於久遠殹。石𡔷文。汧殹沔沔。權銘殹字、琅邪臺刻石及他秦權秦斤皆作？。然則周秦人以殹爲也可信。《詩》之兮字、偁《詩》者或用也爲之。三字通用也。</duanzhu>
<xushi>从殳，医聲。</xushi>
<duanzhu>於計切，十五部。</duanzhu>
</t>

<wh>段</wh>
<t>
<xushi>椎物也。</xushi>
<duanzhu>用椎曰椎。〈考工記〉「段氏爲鎛器。徐丁亂反。劉徒亂反。徐音是也。鎛欲其段之堅。故官曰段氏。函人職曰「凡甲鍛不摰則不堅。鍛亦當作段。〈金部〉曰「鍛、小冶也。小冶、小鑄之竈也。後人以鍛爲段字。以段爲分段字。讀徒亂切。分段字自應作？。葢古今字之不同如此。〈大雅〉：取厲取碫。毛曰「碫、段石也。鄭曰「段石所以爲段質也。古本當如是。石部碫、段石也。從石段。《春秋傳》鄭公孫段、字子石。古本當如是。段石與厲石各物。《說文》訓詁多宗《毛傳》。</duanzhu>
<xushi>从殳，耑省聲。</xushi>
<duanzhu>徒玩切，十四部。</duanzhu>
</t>

<wh><img src="120A-01">𣪯</img></wh>
<t>
<xushi>擊空聲也。从殳，宮聲。</xushi>
<duanzhu>徒冬切。又火宮切。九部。按亦作㲁。枯公切。</duanzhu>
</t>

<wh>殽</wh>
<t>
<xushi>相襍錯也。</xushi>
<duanzhu>〈食貨志〉「鑄錢之情。非殽襍爲巧則不可得贏。按殽謂襍以鉛鐵也。董仲舒傳。賢不肖混殽。經典借爲肴字。《禮記》借爲效字。</duanzhu>
<xushi>从殳。
<duanzhu>取攪之之意。</duanzhu>
<xushi>〾肴聲。</xushi>
<duanzhu>胡茅切，二部。</duanzhu>
</t>

<wh>毅</wh>
<t>
<xushi>妄怒也。</xushi>
<duanzhu>𡉚下曰「妄生也。凡氣盛曰妄。</duanzhu>
<xushi>一曰毅、有決也。</xushi>
<duanzhu>〈中庸〉曰「發強剛毅。《左傳》曰：殺敵爲果。致果爲毅。苞注《論語》曰：毅、強而能決？也。</duanzhu>
<xushi>从殳。
<duanzhu>取用武之意。</duanzhu>
<xushi>𧱏聲。</xushi>
<duanzhu>按𧱏從辛。《五經文字》曰：從䇂省。非也。𣜩省從䇂省耳。魚既切，十五部。</duanzhu>
</t>

<wh>㲃</wh>
<t>
<xushi>揉屈也。</xushi>
<duanzhu>《說文》有煣無揉。煣、屈申木也。煣屈、謂柔而屈之。《廣韵》曰：。強擊正與柔屈相反。</duanzhu>
<xushi>从殳𠧢。</xushi>
<duanzhu>殳者有力之物。用有力之物而精謹也。叀、小謹也。居又切，三部。</duanzhu>
<xushi>𠧢、古叀字。</xushi>
<duanzhu>當云古文叀。斤部云𠧢古文叀字是也。</duanzhu>
<xushi>𢋁字从此。</xushi>
</t>

<wh>役</wh>
<t>
<xushi>？也。</xushi>
<duanzhu>依《韵會》訂。戍、守邊也。司馬法曰「弓矢圉。殳矛守。戈？助。凡五兵。長以衞短。短以救長。按圉、古禦字。今《周禮》〔注〕作圍。誤。殳所以守也。故其字從殳。引伸之義凡事勞皆曰役。又生民《詩》「禾役穟穟。役者，穎之假借。〈禾部〉兩引《詩》皆作禾穎。</duanzhu>
<xushi>从殳彳。</xushi>
<duanzhu>彳取巡行之意。營隻切，十六部。</duanzhu>
</t>

<wh><img src="120A-02">𠈧</img></wh>
<t>
<xushi>古文役。从人。</xushi>
<duanzhu>與戍從人持戈同意。</duanzhu>
</t>

<wh>㱾</wh>
<t>
<xushi>㱾改。</xushi>
<duanzhu>逗。</duanzhu>
<xushi>大剛卯也。㠯逐精鬽。</xushi>
<duanzhu>鬽各本作鬼。今正。〈王莽傳〉：剛卯金刀之利皆不<pb n="121-2"/>得行。服虔晉灼注、司馬彪《輿服志》言其制詳矣。按㱾從殳者，謂其可擊鬼也。</duanzhu>
<xushi>从殳，亥聲。</xushi>
<duanzhu>古哀切，《廣韵》音開。一部。</duanzhu>
</t>
<variants>文二十，重一。</variants>

<wh>殺</wh>
<t>
<xushi>戮也。</xushi>
<duanzhu>〈戈部〉曰「戮，殺也。</duanzhu>
<xushi>从殳，杀聲。</xushi>
<duanzhu>鉉等曰「《說文》無杀字。相傳音察。按張參曰「杀、古殺字。張說似近是。此如本作术、或加禾爲秫。所八切，十五部。</duanzhu>
<xushi>凡殺之屬皆从殺。</xushi>
</t>

<wh><img src="120B-01">𣪩</img></wh>
<t>
<xushi>古文殺。</xushi>
<duanzhu>按鉉本宋刻無此字。李燾本同。</duanzhu>
</t>

<wh><img src="120B-02">𢿹</img></wh>
<t>
<xushi>古文殺。</xushi>
</t>

<wh><img src="120B-03">𢽅</img></wh>
<t>
<xushi>古文殺。</xushi>
</t>

<wh><img src="120B-04">𢁛</img></wh>
<t>
<xushi>古文殺。</xushi>
<duanzhu>按此葢卽杀字轉寫譌變耳。加殳爲小篆之殺。此類甚多。古文四聲韵。？爲崔希裕纂古。？爲《說文》「則夏氏所據《說文》爲善本。正與張參說合。首字下當去從殳從杀。或譌爲杀聲也。</duanzhu>
</t>

<wh><img src="120B-05">𠮁</img></wh>
<t>
<xushi>籒文殺。</xushi>
<duanzhu>按鉉本宋刻無此字。李燾本同。《類篇》云：史文殺作？。臣光曰「《說文》失收。故《集韵》今不載。然則司馬公所據鉉本無？信矣。今版本依鍇本增之耳。〈考工記〉閷字、不識何以從閃。今據殳部古文役、殺部籒文殺、殳皆作？求之。知？譌爲閃。頓釋此疑。學者觸類而長之可也。</duanzhu>
</t>

<wh>弑</wh>
<t>
<xushi>臣殺君也。</xushi>
<duanzhu>經傳殺弑二字轉寫既多譌亂。音家又或拘泥。中無定見。多有殺讀弑者。按述其實則曰殺君。正其名則曰弑君。春秋正名之書也。故言弑不言殺。三傳述實以釋經之書也。故或言殺、或言弑。不必傳無殺君字也。許釋弑曰臣殺君。此可以證矣。殺在古音十五部。弑在一部。本不相通也。弑漢石經《公羊》作試。二字同式聲也。《白虎通》引《春秋讖》曰：弑者，試也。欲言臣子殺其君父不敢卒；𠋫閒司事，可稍稍試之。《釋名》曰：弑，伺也。說同。皆本〈文言傳〉之意。</duanzhu>
<xushi>《易》曰：臣弑其君。</xushi>
<duanzhu>〈文言傳〉文。</duanzhu>
<xushi>从殺省。式聲。</xushi>
<duanzhu>式吏切，一部。</duanzhu>
</t>
<variants>文二，重五<duanzhu>宋刻作重四。實重三。李燾作重三。鍇本作重四、實重五。</duanzhu>。</variants>

<wh>𠘧</wh>
<t>
<xushi>鳥之短羽飛几几也。象形。凡几之屬皆从几。讀若殊。</xushi>
<duanzhu>市朱切，按以殳從几聲求之。古音在四部。</duanzhu>
</t>

<wh>𠘱</wh>
<t>
<xushi>新生羽而飛。</xushi>
<duanzhu>此與彡部㐱音同形似而義殊。</duanzhu>
<xushi>从几、从彡。</xushi>
<duanzhu>從几而象其形也。之忍切，十三部。</duanzhu>
</t>

<wh>鳧</wh>
<t>
<xushi>舒鳧。</xushi>
<duanzhu>逗。</duanzhu>
<xushi>鶩也。</xushi>
<duanzhu>〈釋鳥〉曰：舒鴈、鵝。舒鳧、鶩。内則注同舍人、李巡云：野曰鴈。家曰鵝。野曰鳧。家曰鶩。按野曰鴈、鳧。而畜於家者曰舒鴈、舒鳧。是爲鵝、鶩。舒者，謂其行舒遟不畏人也。《詩》弋鳧與鴈。以及他言鴻鴈鳧鷖。皆謂野鳥。非舒鳧、舒鴈也。〈大雅〉〔傳〕曰：鳧、水鳥也。鷖、鳧屬也。然則《說文》於鳧下舉舒鳧。葢謂統言可不別。但云舒鳧、則固析言之矣。尋許意不以鳧入鳥部而入几部。此句丩二部之例。𪁗之羽短不能飛。故其字從几。豈知野𪁗亦短羽而能飛乎。</duanzhu>
<xushi>从几鳥。几亦聲。</xushi>
<duanzhu>各本作從鳥几聲。今補正。房無切，古音葢在四部。</duanzhu>
</t>
<variants>文三。</variants>

<wh>寸</wh>
<t>
<xushi>十分也。</xushi>
<duanzhu>度別於分。忖於寸。〈禾部〉曰「十髪爲程。一程爲分。十分爲寸。</duanzhu>
<xushi>人手卻一寸動？謂之寸口。从又一。</xushi>
<duanzhu>卻猶退也。距手十分動？之處謂之寸口。故字從又一。會意也。《周禮》〔注〕云：脈之大𠋫要在陽明寸口。倉困切，十三部。</duanzhu>
<xushi>凡寸之屬皆从寸。</xushi>
</t>

<wh>寺</wh>
<t>
<xushi>廷也。</xushi>
<duanzhu>廴部曰「廷、朝中也。《漢書注》曰：凡府庭所在皆謂之寺。《釋名》「寺，嗣也。治事者相嗣續於其内。《廣韵》：寺者，司也。官之所止有九寺。按經典假寺爲侍。《詩．瞻卬》〔傳〕曰：寺，近也。《周禮》〔注〕曰：寺之言侍也。凡《禮》、《詩》、《左傳》言寺人皆同。若漢西域白馬駝經來，初止於鴻臚寺，遂取寺名。初置白馬寺。此名之不正者也。</duanzhu>
<xushi>有法度者也。从寸。</xushi>
<duanzhu>〈考工記〉曰：市朝一夫。注云：方各百歩。知天子三朝各方百歩其諸侯大夫之制未詳。歩必積寸爲之。言法度字多從寸。又部曰「度、法制也。</duanzhu>
<xushi>㞢聲。</xushi>
<duanzhu>祥吏切，一部。</duanzhu>
</t>

<wh>將</wh>
<t>
<xushi>帥也。</xushi>
<duanzhu>帥當作？。行部曰「？，將也。二字互訓。《儀禮》、《周禮》古文？多作率。今文多作帥。《毛詩》率時農夫。《韓詩》作帥。說詳《周禮》漢讀考。帥者佩巾。漢人假爲率字。率亦？之假也。許造《說文》「當是本作將？也以自伸其說。經轉寫改竄而非舊矣。後人謂將帥二字去聲與平聲之將、入聲之帥別者。古無是說也。《毛詩》將字故訓特多。大也、送也、行也、養也、齊也、側也、願也，請也。此等或見《爾雅》「或不見。皆各依文爲義。亦皆就㬪韵雙聲得之。如願<pb n="122-2"/>請是一義。將讀七羊反。故釋爲請也。將讀卽羊反。故皇矣傳釋爲側。〈釋言〉及〈楚茨〉〔傳〕釋爲齊。齊、徐仙民《周禮》音蔣細反。皆雙聲也。〈釋言〉「將，齊也。郭云：謂分齊也。引《詩》或肆或將。此甚明畫。或肆蒙或剥。言剥之乃陳於互也。或將蒙或烹。言烹之必劑量其水火及五味之宜。故云齊其肉也。如是乃以祝祭于祊。《詩》、《爾雅疏》皆不了。故箸之。</duanzhu>
<xushi>从寸。
<duanzhu>必有法度而後可以主之先之。故從寸。</duanzhu>
<xushi>醬省聲。</xushi>
<duanzhu>卽諒切，十部。</duanzhu>
</t>

<wh><img src="121B-01">𢒫</img></wh>
<t>
<xushi>繹理也。</xushi>
<duanzhu>謂抽繹而治之。凡治亂必得其緒而後設法治之。引伸之義爲長。《方言》曰：尋，長也。海岱大野之閒曰尋。自關而西秦晉梁益之閒凡物長謂之尋。周官之法度廣爲尋。古文禮假尋爲燅。〈有司徹〉乃燅尸俎注：燅，温也。古文燅皆作尋。記或作尋。《春秋傳》「若可尋也。亦可寒也。案《左傳》服注：尋之言重也，温也。《論語》何注：温，尋也。互相發明。俗本禮注作燖。誤。</duanzhu>
<xushi>从工口、从又寸。工口，亂也。又寸、分理之也。彡聲。</xushi>
<duanzhu>徐林切，七部。</duanzhu>
<xushi>此與？同意。</xushi>
<duanzhu>說見？下。</duanzhu>
<xushi>度人之㒳臂爲？。八尺也。</xushi>
<duanzhu>此別一義。亦因从寸及之。〈考工記〉曰：澮廣二尋。</duanzhu>
</t>

<wh>專</wh>
<t>
<xushi>六寸簿也。</xushi>
<duanzhu>《說文》無簿有薄。葢後人易艸爲竹以分別其字耳。六寸簿、葢笏也。曰部云：？，佩也。無笏字。《釋名》曰：笏，忽也。君有命則書其上。僃忽忘也。或曰薄可以簿疏物也。徐廣車服儀制曰「古者，貴賤皆執笏。卽今手版也。杜注《左傳》「珽、玉笏也。若今吏之持簿。蜀志。秦宓見廣漢太守。以簿擊頰。裴松之曰「簿、手版也。六寸未聞。疑上？二尺字。〈玉藻〉曰：笏度二尺有六寸。此法度也。故其字從寸。</duanzhu>
<xushi>从寸，叀聲。</xushi>
<duanzhu>職緣切，十四部。</duanzhu>
<xushi>一曰專、紡專。</xushi>
<duanzhu>〈小雅〉「乃生女子。載弄之瓦。毛曰「瓦紡專也。糸部紡、䋞絲也。䋞絲者，以專爲錘。《廣韵》曰：。？紡錘是也。今專之俗字作甎、塼。以專爲嫥壹之嫥。《廣韵》曰：。擅也、單也、政也、誠也、獨也、自是也。</duanzhu>
</t>

<wh>尃</wh>
<t>
<xushi>布也。</xushi>
<duanzhu>祭義。溥之而橫乎四海。《釋文》「溥本或作尃。同芳于反。今刻云或作敷。繆也。《集韵》、《韵會》可證。〈說卦傳〉。震爲專。鄭、虞、姚皆同。王肅、干寶作尃。干云：花之通名爲鋪。花皃謂之𧀮。《漢書》〈上林賦〉「布結縷。《史記》布作尃。徐廣曰「尃古布字。按尃訓布也。非一字。</duanzhu>
<xushi>从寸。
<duanzhu>凡敷𢻱必有法度而後行。故从寸。</duanzhu>
<xushi>甫聲。</xushi>
<duanzhu>芳無切，五部。</duanzhu>
</t>

<wh>導</wh>
<t>
<xushi>導。</xushi>
<duanzhu>此複舉字未刪（⿰刂）者。</duanzhu>
<xushi>引也。</xushi>
<duanzhu>經傳<pb n="123"/>多假道爲導。義本通也。</duanzhu>
<xushi>从寸。
<duanzhu>引之必以法度。</duanzhu>
<xushi>道聲。</xushi>
<duanzhu>徒晧切，《廣韵》徒到切。古音在三部。</duanzhu>
</t>
<variants>文七。</variants>

<wh>皮</wh>
<t>
<xushi>剥取獸革者謂之皮。</xushi>
<duanzhu>剝，裂也。謂使革與肉分裂也。云革者，析言則去毛曰革。統言則不別也。云者者，謂其人也。取獸革者謂之皮。皮、柀。柀，析也。見〈木部〉。因之所取謂之皮矣。引伸凡物之表皆曰皮。凡去物之表亦皆曰皮。《戰國策》言皮面抉眼王？僮約言落桑皮椶、《釋名》言皮瓠以爲蓄皆是。</duanzhu>
<xushi>从又。
<duanzhu>又手也。所以剝取也。</duanzhu>
<xushi><seal_script>爲</seal_script>省聲。</xushi>
<duanzhu>符羈切，古音爲皮皆在十七部。</duanzhu>
<xushi>凡皮之屬皆从皮。</xushi>
</t>

<wh><img src="122A-01">𥬖</img></wh>
<t>
<xushi>古文皮。</xushi>
<duanzhu>从竹者，葢用竹以離之。</duanzhu>
</t>

<wh><img src="122A-02">𠰎</img></wh>
<t>
<xushi>籒文皮。</xushi>
</t>

<wh>皰</wh>
<t>
<xushi>面生气也。</xushi>
<duanzhu>《玉篇》作面皮生氣也。元應書一作面生熱氣也。《淮南》「潰小皰而發痤疽。高曰「皰、面氣也。元應引作靤。</duanzhu>
<xushi>从皮，包聲。</xushi>
<duanzhu>旁敎切，古音在三部。</duanzhu>
</t>

<wh>皯</wh>
<t>
<xushi>面黑气也。</xushi>
<duanzhu>《列子》曰「燋然肌色皯黣。</duanzhu>
<xushi>从皮，干聲。</xushi>
<duanzhu>古旱切，十四部。</duanzhu>
</t>
<variants>文三，重二。</variants>

<wh><img src="122A-03">𠭼</img></wh>
<t>
<xushi>柔韋也。</xushi>
<duanzhu>柔者，治之使鞣也。韋、可用之皮也。〈考工記〉注曰：〈蒼頡篇〉有鞄㼱。</duanzhu>
<xushi>从<seal_script>北</seal_script>。</xushi>
<duanzhu>鉉曰「從北者，反覆柔治之也。</duanzhu>
<xushi>从皮省。</xushi>
<duanzhu>謂？也。非耳非瓦。今𣜩下皆作瓦矣。</duanzhu>
<xushi>夐省聲。</xushi>
<duanzhu>各本無聲。今補、夐古音在十四部。此省其上下。取四爲聲也。而兖切，十四部。</duanzhu>
<xushi>凡㼱之屬皆从㼱。讀若耎。一曰若儁。</xushi>
<duanzhu>儁同俊。〈人部〉有俊無儁。</duanzhu>
</t>

<wh><img src="122A-04">𡰺</img></wh>
<t>
<xushi>古文㼱。</xushi>
<duanzhu>从皮省。从人治之。</duanzhu>
</t>

<wh><img src="122A-05">𤭀</img></wh>
<t>
<xushi>籒文㼱。从夐省。</xushi>
<duanzhu>下從皮省。上從夐省。</duanzhu>
</t>

<wh><img src="122A-06">𤮪</img></wh>
<t>
<xushi>羽獵韋絝。</xushi>
<duanzhu>羽獵見〈高唐賦〉、〈楊雄傳〉「服虔曰「士卒負羽也。</duanzhu>
<xushi>从㼱。
<duanzhu>柔韋爲絝。</duanzhu>
<xushi>灷聲。</xushi>
<duanzhu>按火？二部無灷字。而此部有？。〈人部〉有㑞。舟部有？。皆從灷聲。然則今本《說文》奪灷字無疑。其義未聞。其音則㑞？勝騰？滕螣榺縢皆在六部。？本音葢在六部。轉入九部也。而隴切。</duanzhu>
</t>

<wh><img src="122A-07">𧝻</img></wh>
<t>
<xushi>〈虞書〉曰：</xushi>
<duanzhu>〈虞書〉當作〈唐書〉。</duanzhu>
<xushi>鳥獸𧜈毛。</xushi>
<duanzhu>〈堯典〉文。今《尙書》作？。毛部作？。云盛毛也。此作？。豈彼古文此今文之異<pb n="123-2"/>與。</duanzhu>
<xushi>从𣍹、从衣。</xushi>
<duanzhu>小徐本如是。而注之曰「此亦？字。大徐因倒之云：或從衣從朕。〈虞書〉曰：鳥獸？毛。今依小徐者，仍舊也。闕疑也。朕聲古在六部。轉入九部。</duanzhu>
</t>
<variants>文二<duanzhu>鉉作文三。</duanzhu>，重三<duanzhu>鉉作重二。</duanzhu>。</variants>

<wh>攴</wh>
<t>
<xushi>小擊也。</xushi>
<duanzhu>手部曰「擊，攴也。此云小擊也。同義而微有別。按此字從又⺊聲。又者手也。經典𣜩變作扑。凡《尙書》、三禮鞭扑字皆作扑。又變爲手。⺊聲不改。葢漢石經之體。此手部無扑之原也。《唐石經》初刻作朴、從木者。唐元度覆挍正之從手。是也。〈豳風〉「八月剥棗。假剝爲攴。毛曰「擊也。音義曰「普卜反。</duanzhu>
<xushi>从又，⺊聲。</xushi>
<duanzhu>普木切，三部。</duanzhu>
<xushi>凡攴之屬皆从攴。</xushi>
</t>

<wh>啟</wh>
<t>
<xushi>教也。从攴，启聲。</xushi>
<duanzhu>康禮切，十五部。</duanzhu>
<xushi>《論語》曰：不憤不啟。</xushi>
<duanzhu>述而篇文。</duanzhu>
</t>

<wh>徹</wh>
<t>
<xushi>通也。</xushi>
<duanzhu>《孟子》曰：徹者，徹也。鄭注《論語》曰：徹，通也。爲天下通法也。按《詩》徹彼桑土。傳曰裂也。徹我牆屋。曰毁也。天命不徹。曰道也。徹我疆土。曰治也。各隨文解之。而通字可以隱栝。古有徹無轍。</duanzhu>
<xushi>从彳、从攴、从育。</xushi>
<duanzhu>葢合三字會意。攵之、而養育之、而行之、則無不通矣。《毛傳》所謂治也。丑列切，十五部。</duanzhu>
<xushi>一曰相臣。</xushi>
<duanzhu>疑有譌。鉉本無此四字。</duanzhu>
</t>

<wh><img src="122B-01">𢖉</img></wh>
<t>
<xushi>古文徹。</xushi>
<duanzhu>中從鬲。</duanzhu>
</t>

<wh>敏</wh>
<t>
<xushi>疾也。</xushi>
<duanzhu>〈釋詁〉、《毛傳》同。</duanzhu>
<xushi>从攴，每聲。</xushi>
<duanzhu>眉殞切。古音在一部。生民《詩》「履帝武敏。釋訓。敏，拇也。謂敏爲拇之假借。拇、足大指也。古作母。</duanzhu>
</t>

<wh>敃</wh>
<t>
<xushi>彊也。</xushi>
<duanzhu>〈釋詁〉「昏暋強也。按《說文》暋作？。冒也。則許所據《爾雅》作敃。強也。昏字從氐省。不從民聲。自俗寫殽譌。音韵亦亂。《玉篇》謂敃𢾞同字是也。</duanzhu>
<xushi>从攴，民聲。</xushi>
<duanzhu>眉殞切，十二部。</duanzhu>
</t>

<wh>敄</wh>
<t>
<xushi>彊也。从攴，矛聲。</xushi>
<duanzhu>亡遇切，古音在三部。</duanzhu>
</t>

<wh>敀</wh>
<t>
<xushi>迮也。</xushi>
<duanzhu>迮，起也。敀者，起之也。與廹音義同。</duanzhu>
<xushi>从攴，白聲。</xushi>
<duanzhu>博陌切，古音在五部。</duanzhu>
<xushi>〈周書〉曰：常敀常任。</xushi>
<duanzhu>立政篇文。按漢人所用皆作常伯。今《尙書》作伯。許所據絕異者，壁中古文多假借字也。以敀爲伯、如〈洪範〉以𡚽爲好。顧命以？爲蔑。〈牧誓〉以狟爲桓。皆壁中古文假借。今《尙書》作伯好蔑桓者，孔安國以今文字讀古文而易之。而漢世言《古文尙書》者因之。如杜子春、鄭司農讀《周禮故書》「往往易其<pb n="124"/>字。而許叔重、鄭康成多因之。其理一也。杜子春巳改之《周禮》「其故書古字猶存於鄭注：孔安國巳改之《尙書》「其壁中古文之字猶存於《說文》。</duanzhu>
</t>

<wh>整</wh>
<t>
<xushi>齊也。</xushi>
<duanzhu>齊者，𥝌麥吐𥝩上平也。引伸爲凡齊之偁。</duanzhu>
<xushi>从攴、从束正。正亦聲。</xushi>
<duanzhu>之郢切，十一部。</duanzhu>
</t>

<wh>效</wh>
<t>
<xushi>象也。</xushi>
<duanzhu>象當作像。〈人部〉曰：像，似也。《毛詩》「君子是則是傚。又民胥傚矣。皆效法字之或體。《左傳》引《詩》民胥效矣是也。彼行之而此效之。故俗云報效、云效力、云效驗。《廣韵》云：俗字作効。今俗分別效力作効、效法效驗作效。尤爲鄙俚。效法之字亦作爻。〈𣪠辭〉爻法之謂坤是。亦作殽。〈禮運〉殽以降命是。亦作詨。《儀禮》注引《詩》君子是則是詨是。皆假借也。</duanzhu>
<xushi>从攴，交聲。</xushi>
<duanzhu>胡教切，二部。</duanzhu>
</t>

<wh>故</wh>
<t>
<xushi>使爲之也。</xushi>
<duanzhu>今俗云原故是也。凡爲之必有使之者。使之而爲之則成故事矣。引伸之爲故舊。故曰古，故也。墨子經上曰「故、所得而後成也。許本之。</duanzhu>
<xushi>从攴。
<duanzhu>取使之之意。</duanzhu>
<xushi>古聲。</xushi>
<duanzhu>古慕切，五部。</duanzhu>
</t>

<wh>政</wh>
<t>
<xushi>正也。</xushi>
<duanzhu>《論語》「孔子曰「政者，正也。</duanzhu>
<xushi>从攴正。正亦聲。</xushi>
<duanzhu>之盛切，十一部。</duanzhu>
</t>

<wh>𢻱</wh>
<t>
<xushi>？也。</xushi>
<duanzhu>今字作施。施行而𢻱廢矣。施、旗旖施也。經傳多<pb n="124-1"/>假借。</duanzhu>
<xushi>从攴，也聲。讀與施同。</xushi>
<duanzhu>式支切，古音在十七部。</duanzhu>
</t>

<wh><img src="123A-01">𢾭</img></wh>
<t>
<xushi>𢻱也。</xushi>
<duanzhu>此與〈寸部〉尃音義同。</duanzhu>
<xushi>从攴，尃聲。</xushi>
<duanzhu>芳無切五部俗作敷。古寸與方多通用。</duanzhu>
<xushi>〈周書〉曰：用？遺後人。</xushi>
<duanzhu>顧命文。</duanzhu>
</t>

<wh>敟</wh>
<t>
<xushi>主也。</xushi>
<duanzhu>《廣韵》典字下曰「主也、常也、法也，經也。按凡典法、典守字皆當作敟。經傳多作典。典行而敟廢矣。</duanzhu>
<xushi>从攴，典聲。</xushi>
<duanzhu>多殄切，十二部。</duanzhu>
</t>

<wh><img src="123A-02">𣀷</img>（⿰麗攵）</wh>（ image file duplicate ）
<xushi>數也。</xushi>
<duanzhu>〈大雅〉：其麗不億毛曰「麗，數也。《方言》作？。亦云數也。葢？是正字。麗是假借字。從麗者麗㒳也。㒳㒳而數之也。</duanzhu>
<xushi>从攴，麗聲。</xushi>
<duanzhu>力米切。古音在十六部。曹憲引《說文》李衣反。葢本音隱。</duanzhu>
</t>

<wh>數</wh>
<t>
<xushi>計也。</xushi>
<duanzhu>六藝六曰九數今九章筭術是也。今人謂在物者去聲。在人者上聲。昔人不盡然。又引伸之義、分析之音甚多。大約速與密二義可包之。</duanzhu>
<xushi>从攴，婁聲。</xushi>
<duanzhu>所矩切，古音在四部。</duanzhu>
</t>

<wh><img src="123A-03">𣿊</img></wh>
<t>
<xushi>辟潄鐵也。</xushi>
<duanzhu>張協七命。乃鍊乃鑠。萬辟千灌。李注：辟謂㬪之。灌謂鑄之。引典論魏太子丕造百辟寶劔。又引王？刀銘灌辟以數。質象以呈。按辟者，襞之假借也。潄者，段也。𥳑取精鐵。不計數摺㬪段之。因名爲辟潄鐵也。</duanzhu>
<xushi>从攴<pb n="124-2"/>湅。</xushi>
<duanzhu>從攴者，取段意。湅者，？也。從湅、取𥳑擇之意。湅亦聲。郞電切，十四部。</duanzhu>
</t>

<wh>孜</wh>
<t>
<xushi>孜孜。</xushi>
<duanzhu>二字今補。</duanzhu>
<xushi>汲汲也。</xushi>
<duanzhu>《廣雅》「孜孜、汲汲，劇也。按汲汲與彶彶同。急行也。</duanzhu>
<xushi>从攴，子聲。</xushi>
<duanzhu>子之切，一部。</duanzhu>
<xushi>〈周書〉曰：孜孜無怠。</xushi>
<duanzhu>〈大誓〉篇文。見《詩》文王正義引。又見《史記》〈周本紀〉。字作孳孳。按伏生二十八篇本無〈大誓〉「民閒後得〈大誓〉「博士習而讀之。合二十八篇爲二十九篇。司馬遷《史記》、董仲舒對策、劉向《說苑》、及終軍、班伯、谷永、匡衡、平當奏對多用之。此今文〈大誓〉也。孔安國得壁中古文。有〈大誓〉三篇。古文家馬、鄭、王皆作注：與今文字或異。如流爲雕。馬曰雕、鳥。此古文〈大誓〉作雕之證。《尙書大傳》、鄭所引禮說、〈周本紀〉、董仲舒傳皆作烏。此今文〈大誓〉作烏之證。鄭注云：雕當爲雅。雅，烏也。此據今文正古文也。《說文》此及搯下涘下所引皆古文〈大誓〉也。許作孜。《史記》作孳。葢亦古文今文之異也。唐孔穎達、賈公彥謂枚頤本三篇爲眞古文。則不得不謂馬、鄭、王所注爲今文〈大誓〉「詳見《古文尙書》撰異。</duanzhu>
</t>

<wh>攽</wh>
<t>
<xushi>分也。从攴，分聲。</xushi>
<duanzhu>此形聲包會意。</duanzhu>
<xushi>〈周書〉曰：乃惟孺子攽。</xushi>
<duanzhu>雒誥文。今《尙書》作頒。葢孔安國以今文字易之。《周禮》亦作頒。當是攽爲正字。頒爲假借字。鄭司農云：頒讀爲班布之班。據許所偁古文則當云頒當爲攽。不爾者漢時攽字不行也。馬注《尙書》「頒猶分也。云猶者，頒訓大。大則必分。非可徑訓分也。故云猶。</duanzhu>
<xushi>讀與虨同。</xushi>
<duanzhu>分聲彬聲本皆在十三部。徐仙民於《周禮》頒音墳、於書音甫云反是也。音轉入十四部。布還切。</duanzhu>
</t>

<wh><img src="123B-01">㪋</img>（⿰旱攵）</wh>
<t>
<xushi>止也。</xushi>
<duanzhu>？扞古今字。扞行而？廢矣。《毛詩傳》曰：干，扞也。謂干爲扞之假借。實則干爲？之假借也。手部曰「扞，忮也。</duanzhu>
<xushi>从攴，旱聲。</xushi>
<duanzhu>侯旰切，十四部。</duanzhu>
<xushi>〈周書〉曰：？我于艱。</xushi>
<duanzhu>文侯之命篇文。今作扞。</duanzhu>
</t>

<wh>敳</wh>
<t>
<xushi>有所治也。</xushi>
<duanzhu>《左傳》八凱有隤敳。</duanzhu>
<xushi>从攴，豈聲，讀若豤。</xushi>
<duanzhu>此十五部十三部合音也。今音五來切。非是。豤鍇本作。</duanzhu>
</t>

<wh>敞</wh>
<t>
<xushi>平治高土可㠯遠望也。</xushi>
<duanzhu>惟平治故字從攴。後人乃謂高土可以遠望爲敞而昧其本始矣。</duanzhu>
<xushi>从攴，尙聲。</xushi>
<duanzhu>昌兩切，十部。</duanzhu>
</t>

<wh>敒</wh>
<t>
<xushi>理也。從攴。伸聲。</xushi>
<duanzhu>直刄切。十二部。按直刄乃誤同敶音耳。〈東京賦〉「振天維。？地絡。？謂申布也。《玉篇》余忍切。？當是敒之或體。</duanzhu>
</t>

<wh>改</wh>
<t>
<xushi>更也。</xushi>
<duanzhu>雙聲。</duanzhu>
<xushi>从攴，已聲。</xushi>
<duanzhu>或無聲。誤。古亥切，一部。</duanzhu>
</t>

<wh>變</wh>
<t>
<xushi>更也。从攴，䜌聲。</xushi>
<duanzhu>祕戀切，十四部。</duanzhu>
</t>

<wh>更</wh>
<t>
<xushi>改也。</xushi>
<duanzhu>更訓改。亦訓繼。不改爲繼。改之亦爲繼。故〈小雅〉〔毛傳〕曰：庚，續也。用部庸下曰「庚、更事也。《列子》云：五年之後。心庚念是非。口庚言利害。七年之後。從心之所念庚無是非。從口之所言庚無利害。皆假庚爲更。今人分別平去二音。非古也。</duanzhu>
<xushi>从攴，丙聲。</xushi>
<duanzhu>古孟切，又古行切。古音在十部。</duanzhu>
</t>

<wh>敕</wh>
<t>
<xushi>誡也。</xushi>
<duanzhu>〈言部〉曰「誡，敕也。二字互訓。〈小雅〉〔毛傳〕曰：敕，固也。此謂敕卽飭之假借。飭、致堅也。後人用勑爲敕。力部勑，勞也。洛代切。又或從力作勅。</duanzhu>
<xushi>一曰</xushi>
<duanzhu>二字今補。</duanzhu>
<xushi>臿地曰敕。</xushi>
<duanzhu>此別一義。凡植物地中謂之菑。或作倳事剚？。側吏初吏二切。敕與初吏一切正同部雙聲也。臿者今之插字。漢人衹作臿。</duanzhu>
<xushi>从攴束。</xushi>
<duanzhu>各本有聲。誤。今刪（⿰刂）。攴而收束之。二義皆於此會意。非束聲也。恥力切，一部。</duanzhu>
</t>

<wh><img src="124A-01">𦔼</img>（⿰耳攵）</wh>
<t>
<xushi>使也。从攴。耴省聲。</xushi>
<duanzhu>而涉切，八部。</duanzhu>
</t>

<wh>斂</wh>
<t>
<xushi>收也。从攴，僉聲。</xushi>
<duanzhu>良冄切，七部。</duanzhu>
</t>

<wh>敹</wh>
<t>
<xushi>擇也。</xushi>
<duanzhu>粊誓某氏注：言當善𥳑汝甲冑。與許說合。鄭注？謂穿徹之。</duanzhu>
<xushi>之攴𥹄。</xushi>
<duanzhu>各本有聲。誤。今刪（⿰刂）。𥹄或？字。冒也。從攴𥹄者，𣪠其冒昧而擇之。洛蕭切，依今音在二部。</duanzhu>
<xushi>〈周書〉曰：敹乃甲冑。</xushi>
</t>

<wh>敿</wh>
<t>
<xushi>繫連也。</xushi>
<duanzhu>繫當作系。粊誓某氏注云：施汝盾紛。王云：敿盾當有紛繫持之。鄭云：敿猶繫也。按鄭云猶者，鄭意敿是矯拂之偁。矯之而後繫之。非一事也。敿不訓繫故云猶。許云繫連者，謂繫而連之。秦風。龍盾之合。毛云：合而載之。《左傳》「齊子淵捷從泄聲子。射之。中盾瓦。繇胊汏輈。匕入者三寸。詳傳文。盾正蔽車前。必聯合之以爲車蔽。故云繫連。凡字有專釋經者，敹敿是也。</duanzhu>
<xushi>从攴，喬聲。〈周書〉曰：敿乃干。讀若矯。</xushi>
<duanzhu>居夭切，二部。</duanzhu>
</t>

<wh>㪉</wh>
<t>
<xushi>合會也。</xushi>
<duanzhu>見〈釋詁〉「今俗云㪉縫。</duanzhu>
<xushi>从攴合。合亦聲。</xushi>
<duanzhu>古沓切，七部。</duanzhu>
</t>

<wh>敶</wh>
<t>
<xushi>列也。</xushi>
<duanzhu>《韓詩》「信彼南山。惟禹敶之。《爾雅》「郊外謂之田。李巡云：田，？也。謂？列種榖之處。？者敶之省。〈素問〉注云：？古陳字。是也。此本敶列字。後人假借陳爲之。陳行而敶廢矣。亦本軍敶字。？下云：讀若軍敶之敶是也。後人別製無理之陣字。陣行而敶又廢矣。</duanzhu>
<xushi>从攴，陳聲。</xushi>
<duanzhu>直刄切，《廣韵》十七眞曰「敶者，陳之古文。古文當作古字。十二部。</duanzhu>
</t>

<wh>敵</wh>
<t>
<xushi>仇也。</xushi>
<duanzhu>仇，讎也。《左傳》曰：怨耦曰仇。仇者兼好惡之詞。相等爲敵。因之相角爲敵。古多假借適爲敵。襍記。計於適者。《史記》「適人開戸。適不及拒。荀卿子。天子四海之内無客禮。告無適也。文子曰「一也者。無敵之道也。按後人取文子注《論語》曰：敬者，主一無適之謂。適讀如字。夫主一則有適矣。乃云無適乎。敬者持事振敬。非謂主一也。《淮南書》曰：一者，萬物之本也。無適之道也。與文子同。正作敵。</duanzhu>
<xushi>从攴，啻聲。</xushi>
<duanzhu>徒歷切、十六部。</duanzhu>
</t>

<wh>救</wh>
<t>
<xushi>止也。</xushi>
<duanzhu>《論語》「子謂冉有曰「女弗能救與。馬曰「救猶止也。馬意救與止稍別。許謂凡止皆謂之救。</duanzhu>
<xushi>从攴，求聲。</xushi>
<duanzhu>居又切，三部。</duanzhu>
</t>

<wh>敚</wh>
<t>
<xushi>彊取也。</xushi>
<duanzhu>此是爭敚正字。後人假？爲敚。奪行而敚廢矣。</duanzhu>
<xushi>〈周書〉曰：敚攘矯虔。</xushi>
<duanzhu>吕㓝篇文。今《尙書》作奪。此唐天寶衞包所改。凡《尙書》之字。有古文家改壁中相沿已久者。有衞包肊改者。皆可分別考而知之。詳見《古文尙書》撰異。唐人尙用敚字。陸宣公集有敚是也。</duanzhu>
<xushi>从攴，兌聲。</xushi>
<duanzhu>徒活切，十五部。</duanzhu>
</t>

<wh>斁</wh>
<t>
<xushi>解也。</xushi>
<duanzhu>此與釋音義同。後人區別之。</duanzhu>
<xushi>从攴，〾𥇡聲。</xushi>
<duanzhu>羊益切，古音在五部。</duanzhu>
<xushi>《詩》曰：服之無斁。</xushi>
<duanzhu>〈周南〉文。</duanzhu>
<xushi>斁，厭也。</xushi>
<duanzhu>見〈釋詁〉、《毛傳》「按此三字釋所引《詩》之斁。以別於上文解訓。此全書之一例也。厭同猒。飽也。經典亦假射爲斁。</duanzhu>
<xushi>一曰終也。</xushi>
<duanzhu>此別一義。</duanzhu>
</t>

<wh>赦</wh>
<t>
<xushi>置也。</xushi>
<duanzhu>网部曰「置，赦也。二字互訓。赦與捨音義同。非專謂赦罪也。後捨行而赦廢。赦專爲赦罪矣。</duanzhu>
<xushi>从攴，赤聲。</xushi>
<duanzhu>始夜切，古音在五部。</duanzhu>
</t>

<wh><img src="124B-01">𢼜</img></wh>
<t>
<xushi>赦或从亦。</xushi>
<duanzhu>亦聲。古在五部。</duanzhu>
</t>

<wh>攸</wh>
<t>
<xushi>行水也。</xushi>
<duanzhu>戴侗曰「唐本作水行攸攸也。其中從巛按當作行水攸攸也。行水順其性則安流攸攸而入於海。〈衞風〉〔傳〕浟浟、流皃是也。作浟者，俗變也。《左傳》說火曰「鬱攸從之。蒙葺公屋。火之行如水之行。故曰鬱攸。〈大雅〉曰：爲韓姞相攸。〈釋言〉「攸，所也。水之安行爲攸。故凡可安爲攸。又借爲？字。？、气行皃。水行之攸、气行之？皆主和緩。故或用攸。或用？。</duanzhu>
<xushi>从攴、从人。</xushi>
<duanzhu>攴取引導之意人謂引導者。</duanzhu>
<xushi>水省。</xushi>
<duanzhu>以周切，三部。</duanzhu>
</t>

<wh><img src="124B-02">𣲏</img></wh>
<t>
<xushi>秦刻石嶧山。</xushi>
<duanzhu>句。</duanzhu>
<xushi>石文攸字如此。</xushi>
<duanzhu>人省水不省。嶧山石文。《史記》不載。其文曰「登于繹山。羣臣從者。咸思？長。今作？者，傳刻失眞也。又《史記》載會稽石文曰「皇帝休烈。平一海内。德惠脩長。小司馬云：王劭按張徽所錄會稽南山秦始皇𥓓文。脩作攸。葢其字亦作？也。用此知〈小雅〉、〈大雅〉〔毛傳〕皆云脩，長也。經文脩字皆攸之假借。本作攸。後改耳。〈釋詁〉「永悠迥遠遐也。悠當作攸。</duanzhu>
</t>

<wh><img src="125A-01">𢻲</img>（⿰亾攵）</wh>
<t>
<xushi>撫也。从攴，亡聲。讀與撫同。</xushi>
<duanzhu>亡在九部。無在五部。古借亡爲無。故改讀如撫也。芳武切。</duanzhu>
</t>

<wh>敉</wh>
<t>
<xushi>撫也。</xushi>
<duanzhu>見〈釋言〉。</duanzhu>
<xushi>从攴，米聲。〈周書〉曰：亦未克敉公功。</xushi>
<duanzhu>雒誥文。</duanzhu>
<xushi>讀若弭。</xushi>
<duanzhu>綿婢切。十六部。按米聲十五。弭十六。此合音也。</duanzhu>
</t>

<wh>侎</wh>
<t>
<xushi>敉或从人。</xushi>
</t>

<wh>敡（⿰易攵）</wh>
<t>
<xushi>侮也。</xushi>
<duanzhu>此與〈人部〉㑥義略同。</duanzhu>
<xushi>从攴、从易。易亦聲。</xushi>
<duanzhu>以豉切，十六部。</duanzhu>
</t>

<wh><img src="125A-02">𢾝</img></wh>
<t>
<xushi>戾也。</xushi>
<duanzhu>王注〈離騷〉曰「緯繣、乖戾也。《廣雅》釋訓曰「緯㦎、乖刺也。《廣韵》卄一麥曰「徽繣、乖違也。《說文》無繣。緯徽皆𢾝之假借也。</duanzhu>
<xushi>从攴，韋聲。</xushi>
<duanzhu>羽非切，十五部。</duanzhu>
</t>

<wh>敦</wh>
<t>
<xushi>怒也。詆也。一曰誰何也。</xushi>
<duanzhu>皆責問之意。〈邶風〉：王事敦我。毛曰「敦厚也。按心部惇，厚也。然則凡云敦厚者，皆假敦爲惇。此字本義訓責問。故從攵。誰何見〈言部〉。</duanzhu>
<xushi>从攴，𦎧聲。都昆切。十三部。</xushi>
</t>

<wh><img src="125A-03">𣀆</img></wh>
<t>
<xushi>朋侵也。从羣攴。</xushi>
<duanzhu>羣，朋也。攴，侵也。</duanzhu>
<xushi>羣亦聲。</xushi>
<duanzhu>渠云切，十三部。</duanzhu>
</t>

<wh>敗</wh>
<t>
<xushi>毁也。从攴貝。</xushi>
<duanzhu>會意。貝亦聲。薄邁切，十五部。</duanzhu>
<xushi>賊敗皆从貝。</xushi>
<duanzhu>二字同意。古者貨貝，故從貝會意。〈戈部〉云：賊從戈則聲。與此不合。</duanzhu>
</t>

<wh><img src="125A-04">贁</img></wh>
<t>
<xushi>籒文敗。从賏。</xushi>
<duanzhu>從二貝也。老子曰「多藏必厚亡。</duanzhu>
</t>

<wh><img src="125A-05">𢿳</img></wh>
<t>
<xushi>煩也。</xushi>
<duanzhu>煩、熱頭痛也。引伸爲煩亂。按𢿳與𠬪部？、乙部亂、言部䜌、音義皆同。煩曰𢿳。治其煩亦曰亂也。</duanzhu>
<xushi>从攴，𤔔聲。</xushi>
<duanzhu>郞段切，十四部。</duanzhu>
</t>

<wh>寇</wh>
<t>
<xushi>暴也。</xushi>
<duanzhu>暴當是夲部之？。暴疾之字引伸爲暴亂也。</duanzhu>
<xushi>从攴完。</xushi>
<duanzhu>此與敗賊同意。苦𠊱切，四部。</duanzhu>
</t>

<wh><img src="125A-06">𢾫</img>（⿰蚩攵）</wh>
<t>
<xushi>刺也。</xushi>
<duanzhu>刺各本作剌。今按？與㨖雙聲。定作刺。七迹切。</duanzhu>
<xushi>从攴，蚩聲。</xushi>
<duanzhu>？几切，按几當作已。古音在一部。</duanzhu>
</t>

<wh>𢾅</wh>
<t>
<xushi>閉也。</xushi>
<duanzhu>杜門字當作此。杜行而𢾅廢矣。丹部引〈周書〉惟其？丹？。此假？爲塗也。</duanzhu>
<xushi>从攴，度聲，讀若杜。</xushi>
<duanzhu>徒古切，五部。</duanzhu>
</t>

<wh><img src="125A-07">剫</img></wh>
<t>
<xushi>𢾅或从刀。</xushi>
<duanzhu>按刀部剫，判也。則此當刪（⿰刂）。</duanzhu>
</t>

<wh>敜</wh>
<t>
<xushi>塞也。</xushi>
<duanzhu>粊誓某氏注云：窒敜之。按〈士喪禮〉𣜩人涅廁注：涅，塞也。葢敜其本字。涅其假借字也。<pb n="126-2"/>異部雙聲相假借。故敜亦音乃結反。</duanzhu>
<xushi>从攴，念聲。</xushi>
<duanzhu>奴叶切，七部。</duanzhu>
<xushi>〈周書〉曰：敜乃穽。</xushi>
</t>

<wh>㪤</wh>
<t>
<xushi>㪤。</xushi>
<duanzhu>此複舉字之僅存者。</duanzhu>
<xushi>盡也。</xushi>
<duanzhu>事畢（）之字當作此。畢（）行而㪤廢矣。畢（）、田网也。</duanzhu>
<xushi>从攴，畢（）聲。</xushi>
<duanzhu>卑吉切，十二部。</duanzhu>
</t>

<wh>收</wh>
<t>
<xushi>捕也。</xushi>
<duanzhu>手部曰「捕，取也。</duanzhu>
<xushi>从攴，丩聲。</xushi>
<duanzhu>式州切，三部。</duanzhu>
</t>

<wh><img src="125B-01">鼔</img>（⿰壴攵）</wh>
<t>
<xushi>擊𡔷也。从攴壴。</xushi>
<duanzhu>壴者𡔷之省。攴者擊。</duanzhu>
<xushi>壴亦聲。</xushi>
<duanzhu>壴古音在四部。矦韵。尤矦之入聲爲屋沃燭。</duanzhu>
<xushi>讀若屬。</xushi>
<duanzhu>鉉本無此三字。非也。屬之欲切。故？讀如？。與擊雙聲。大徐以其形似𡔷。讀公戸切。刪（⿰刂）此三字。其誤葢久矣。《玉篇》云之錄切。擊也。此顧氏原文。云又公戸切。此孫強所增也。佩觿云：？之錄工五二切。沿孫之繆。至《廣韵》乃姥韵有？而燭韵無？。至《集韵》、《類篇》乃以朱欲、殊玉二切歸之從豈聲之敳字。而不知二切皆本《說文》「？讀如屬。敳安得有此二切也。皆由沿襲徐鉉。遂舛誤至此。至乎南宋毛晃。又云鼓舞字從攵。與鐘𡔷字不同。岳珂刊九經三傳。凡𡔷瑟𡔷琴、𡔷鍾于官、弗𡔷弗考、𡔷之舞之皆分別作？。《經典釋文》、《五經文字》、《九經字㨾》、《開成石經》皆無此例也。《周禮》小師。掌教𡔷鼗柷敔<pb n="126-3"/>塤簫管弦歌。注云：出音曰𡔷。按𡔷，郭也。故凡出其音皆曰𡔷。若？訓擊也。鼗柷敔可云？。塤簫管弦歌可云？乎。亦由？切公戸。寖成異說。滅裂經字。以至於此。</duanzhu>
</t>

<wh>攷</wh>
<t>
<xushi>敂也。</xushi>
<duanzhu>〈唐風〉「子有鐘𡔷。弗擊弗考。毛曰「考亦擊也。攷引伸之義爲攷課。《周禮》多作攷。他經攷擊、攷課皆作考。假借也。攷敂㬪韵。</duanzhu>
<xushi>从攴，丂聲。</xushi>
<duanzhu>苦浩切，古音在三部。</duanzhu>
</t>

<wh>敂</wh>
<t>
<xushi>擊也。</xushi>
<duanzhu>《周禮》「凡四方之賔客敂關。宋書山居賦敂弦、卽〈江賦〉之叩舷也。舟底曲如弓。故其上曰弦。自扣叩行而敂廢矣。手部扣、牽馬也。無叩字。</duanzhu>
<xushi>从攴，句聲，讀若扣。</xushi>
<duanzhu>苦𠋫切，四部。</duanzhu>
</t>

<wh>攻</wh>
<t>
<xushi>擊也。</xushi>
<duanzhu>〈考工記〉攻木、攻皮、攻金注曰：攻猶治也。此引伸之義。</duanzhu>
<xushi>从攴，工聲。</xushi>
<duanzhu>古洪切，九部。</duanzhu>
</t>

<wh>㪣</wh>
<t>
<xushi>橫擿也。</xushi>
<duanzhu>擿今之擲字。橫擿、橫投之也。《左傳》「奪之杖以㪣之。《釋文》曰：《說文》作毃。此謂左字當作毃也。橫投不必以杖。又按《公羊傳》「以𣁬摮而殺之。何云：摮猶𢶡也。𢶡謂旁擊頭項。摮卽㪣字。𢶡卽毃字。其字義異故云猶。擿或作檛。誤。</duanzhu>
<xushi>从攴，高聲。</xushi>
<duanzhu>口交切，二部。</duanzhu>
</t>

<wh><img src="125B-02">𢽴</img></wh>
<t>
<xushi>擊也。</xushi>
<duanzhu>此與〈木部〉椓音義皆同。</duanzhu>
<xushi>从攴，豖聲。</xushi>
<duanzhu>竹角切，三部。</duanzhu>
</t>

<wh><img src="126A-01"><pb n="127"/>𢼟</img>（⿰𡉚攵）</wh>
<t>
<xushi>放也。</xushi>
<duanzhu>放部曰「逐也。《廣韵》曰：。？曲侵。</duanzhu>
<xushi>从攴，𡉚聲。</xushi>
<duanzhu>迂往切，十部。</duanzhu>
</t>

<wh>𠩺</wh>
<t>
<xushi>坼（⿰土厈）也。从攴。</xushi>
<duanzhu>攴可剖物。故從攴。</duanzhu>
<xushi>从厂，厂之性坼（⿰土厈）。</xushi>
<duanzhu>山石之厓巖多坼（⿰土厈）裂。故從厂。</duanzhu>
<xushi>果孰有味亦坼（⿰土厈）。故从未。</xushi>
<duanzhu>各本故謂之𠩺、从未聲。衍四字。此說從未之意。非說形聲。未與𠩺不爲聲也。未下曰「味也。六月滋味也。？下曰「從刀從未。未、物成有滋味可裁𣃔也。未卽味。此云果孰有味亦坼（⿰土厈）故從未。正同。果坼（⿰土厈）者，如左思賦云樼栗罅發、石橊競裂也。此合三字會意。許其切，一部。</duanzhu>
</t>

<wh>𣀈</wh>
<t>
<xushi>去陰之㓝也。</xushi>
<duanzhu>𣀈，？也。〈大雅〉：昏椓靡共。鄭云：昏、椓皆奄人也。昏、其官名也。椓、毁陰者也。此假椓爲𣀈也。</duanzhu>
<xushi>从攴，蜀聲。</xushi>
<duanzhu>竹角切，三部。</duanzhu>
<xushi>〈周書〉曰：刖劓𣀈黥。</xushi>
<duanzhu>吕㓝篇文。刖當作刵。《尚書》正義曰「賈、馬、鄭《古文尚書》劓刵劅剠。大小夏矦、歐陽《尚書》作？宫劓割頭庶剠。按賈、馬、鄭皆作刵。許必同。《釋文》及正義卷二皆云劓刵。本篇正義作刵劓。唐初本固不同耳。𣀈黥據正義賈、馬、鄭作劅剠。劅同𣀈。剠同黥。衞包因正義云劅、椓人陰。乃易爲㭬字。而不知𣀈、椓字義之不同。椓，擊也。去陰不可<pb n="127-1"/>云椓。</duanzhu>
</t>

<wh><img src="126A-02">𢽹</img></wh>
<t>
<xushi>冒也。</xushi>
<duanzhu>今本《爾雅》「昏𢽹强也。般庚。不昏作勞。鄭注：昏讀爲𢽹。勉也。似鄭所據《爾雅》與今本亦不同。康誥。𢽹不畏死。《孟子》作閔。立政。其在受德𢽹。心部作忞。昏聲文聲同部。</duanzhu>
<xushi>从攴，昏聲。</xushi>
<duanzhu>眉殞切，十三部。按昏從氐省。不從民。凡昏旁作昬者誤。詳〈日部〉。</duanzhu>
<xushi>〈周書〉曰：𢽹不畏死。</xushi>
</t>

<wh>敔</wh>
<t>
<xushi>禁也。</xushi>
<duanzhu>與圉禦音同。〈釋言〉「禦圉禁也。《說文》禦訓祀。圉訓囹圉。所以拘罪人。則敔爲禁禦本字。禦行而敔廢矣。古假借作御、作圉。</duanzhu>
<xushi>一曰樂器。椌楬也。形如木虎。</xushi>
<duanzhu>按此十一字後人妄増也。〈樂記〉椌楬注謂柷敔也。椌謂柷。楬謂敔。柷形如桼桶。敔狀如伏虎。不得併二爲一。〈木部〉椌云柷樂也。楬下不云敔樂者，敔取義於遏。楬爲遏之假借耳。敔者所以止樂。故以敔名。上云禁也。巳包此物。無庸別舉。用此知凡言一曰者，或經淺人増竄。</duanzhu>
<xushi>从攴，吾聲。</xushi>
<duanzhu>魚舉切，五部。</duanzhu>
</t>

<wh>㪙</wh>
<t>
<xushi>研治也。从攴，果聲。</xushi>
<duanzhu>苦果切，十七部。</duanzhu>
<xushi>舜女弟名㪙首。</xushi>
<duanzhu>古今人表上下等。㪙手、舜妹。顏云：流俗本作擊者，合㪙手二字譌爲一字也。按列女傳云：舜之女弟繫。則又擊之譌矣。首手古<pb n="127-2"/>同音通用。</duanzhu>
</t>

<wh><img src="126B-01">鈙</img>（⿰金攵）</wh>
<t>
<xushi>持也。</xushi>
<duanzhu>雙聲。此與捦義略同。</duanzhu>
<xushi>从攴，金聲，讀若琴。</xushi>
<duanzhu>巨今切，七部。</duanzhu>
</t>

<wh>𣀘</wh>
<t>
<xushi>棄也。</xushi>
<duanzhu>〈鄭風〉、《毛傳》曰：𣀘，棄也。許本毛也。鄭乃讀爲醜。</duanzhu>
<xushi>从攴，⿱𠃬口聲。</xushi>
<duanzhu>⿱𠃬口口部作𠼡。誤。市流切，三部。</duanzhu>
<xushi>〈周書〉㠯爲討。</xushi>
<duanzhu>此言假借也。今《尚書》〈周書〉中無討字。惟〈虞書〉〈咎繇謨〉云：天討有罪。疑周當作虞。討古音在三部。</duanzhu>
<xushi>《詩》曰：無我？兮。</xushi>
<duanzhu>《釋文》曰：魗本亦作𣀘。</duanzhu>
</t>

<wh>畋</wh>
<t>
<xushi>平田也。</xushi>
<duanzhu>〈齊風〉：無田甫田。上田卽畋字。</duanzhu>
<xushi>从攴田。</xushi>
<duanzhu>田亦聲。待年切，十二部。</duanzhu>
<xushi>〈周書〉曰：畋尒田。</xushi>
<duanzhu>多方篇文。</duanzhu>
</t>

<wh>攺</wh>
<t>
<xushi>㱾攺。</xushi>
<duanzhu>逗。</duanzhu>
<xushi>大剛卯㠯逐鬼（⿱田⿺儿厶）鬽也。</xushi>
<duanzhu>見殳部。</duanzhu>
<xushi>从攴，巳聲，讀若巳。</xushi>
<duanzhu>余止切。一本作古亥。非。一部。已小徐作㠯。</duanzhu>
</t>

<wh>敘</wh>
<t>
<xushi>次弟也。</xushi>
<duanzhu>〈咎繇謨〉曰「天敘有典。〈釋詁〉曰：舒業順敘緒也。古或假序爲之。</duanzhu>
<xushi>从攴，余聲。</xushi>
<duanzhu>徐吕切，五部。</duanzhu>
</t>

<wh><img src="126B-02">㪏</img>（⿰卑攵）</wh>
<t>
<xushi>毁也。从攴，卑聲。</xushi>
<duanzhu>辟米切，十六部。</duanzhu>
</t>

<wh><img src="126B-03">㪒</img>（⿰兒攵）</wh>
<t>
<xushi>？也。</xushi>
<duanzhu>按？下當云？？，毁也。？下當云？？也。此全書之例。多爲淺人亂之。《篇》、《韵》皆連舉？？字。知爲曡韵無疑。《廣韵》云：？？、擊聲也。</duanzhu>
<xushi>从攴，兒聲。</xushi>
<duanzhu>五計切，當依《篇》、《韵》五禮切。十六部。</duanzhu>
</t>

<wh>牧</wh>
<t>
<xushi>養牛人也。</xushi>
<duanzhu>《左傳》曰：馬有圉。牛有牧。引伸爲牧民之牧。</duanzhu>
<xushi>从攴牛。</xushi>
<duanzhu>會意。莫⺊切，古音在一部。</duanzhu>
<xushi>《詩》曰：〈牧人〉乃夢。</xushi>
<duanzhu>〈小雅〉文。</duanzhu>
</t>

<wh>敇</wh>
<t>
<xushi>擊馬也。</xushi>
<duanzhu>所以擊馬者曰箠。亦曰策。以策擊馬曰敇。策專行而敇廢矣。</duanzhu>
<xushi>从攴，朿聲。</xushi>
<duanzhu>楚革切，十六部。</duanzhu>
</t>

<wh><img src="126B-04">𣀔</img>（⿰算攵）</wh>
<t>
<xushi>小舂也。</xushi>
<duanzhu>臼部言舂者三字。此云小舂。謂稍舂之。《廣雅》言舂者十一字。有？字。？亦作？。</duanzhu>
<xushi>从攴，算聲。</xushi>
<duanzhu>初絭切，十四部。</duanzhu>
</t>

<wh><img src="126B-05">𢿣</img>（⿰堯攵）</wh>
<t>
<xushi>䚫田也。</xushi>
<duanzhu>元應書卷六曰「《三蒼》？？相擊也。卷十三曰「㪣蒼頡訓詁作？。同苦交切。下擊也。《說文》橫檛也。擊頭也。據此則《說文》本無？字。後人増之。其訓葢本作𢶡也。𢶡者，旁擊也。一譌爲䚫。再譌又衍田。莫能通矣。李仁甫本尚無田字。《篇》、《韵》皆云？，擊也。</duanzhu>
<xushi>从攴，堯聲。</xushi>
<duanzhu>牽遥切，《廣韵》苦幺切。二部。</duanzhu>
</t>
<variants>文七十八<duanzhu>宋本作七十七。按古無肇𣀩二字。𣀩者，〈土部〉壞之籒文。肇者，〈戈部〉肇之俗字。《玉篇》云：肇俗肈字。《五經文字》云：肈作肇譌。可證也。《經典釋文》、《開成石經》肇皆從戈。近經典皆改從攵。妄人竄入《說文》「甚矣此書攷正之不可緩也。今刪（⿰刂）二字以還古。實七十六字。</duanzhu>，重六。</variants>

<wh>敎</wh>
<t>
<xushi>上所施、下所效也。</xushi>
<duanzhu>教效㬪韵。</duanzhu>
<xushi>从攴？。</xushi>
<duanzhu>𡥈見子部。效也。上施故從攵。下效故從𡥈。古孝切，二部。</duanzhu>
<xushi>凡敎之屬皆从敎。</xushi>
</t>

<wh><img src="127A-01">𧧿</img></wh>
<t>
<xushi>古文。</xushi>
<duanzhu>右从古文言。</duanzhu>
</t>

<wh><img src="127A-02">𤕝</img></wh>
<t>
<xushi>亦古文敎。</xushi>
<duanzhu>從攴從爻。</duanzhu>
</t>

<wh>斆</wh>
<t>
<xushi>覺悟也。</xushi>
<duanzhu>斆覺㬪韵。學記曰「學然後知不足。知不足然後能自反也。按知不足所謂覺悟也。記又曰「敎然後知困。知困然後能自強也。故曰敎學相長也。兌命曰「學學半。其此之謂乎。按兌命上學字謂敎。言敎人乃益己之學半。敎人謂之學者。學所以自覺。下之效也。敎人所以覺人。上之施也。故古統謂之學也。枚頤僞《尙書》說命上字作斆、下字作學。乃巳下同《玉篇》之分別矣。</duanzhu>
<xushi>从？冂。</xushi>
<duanzhu>會意。</duanzhu>
<xushi>冂。</xushi>
<duanzhu>逗。</duanzhu>
<xushi>尙矇也。</xushi>
<duanzhu>冂下曰「覆也。尙童矇故敎而覺之。此說從冂之意。詳古之製字。作斆從敎。主於覺人。秦以來去攵作學。主於自覺。學記之文。學敎分列。巳與兌命統名爲學者殊矣。</duanzhu>
<xushi>𦥑聲。</xushi>
<duanzhu>胡覺切。三部。後人分別斆胡孝反。學胡覺反。</duanzhu>
</t>

<wh>學</wh>
<t>
<xushi>篆文斆省。</xushi>
<duanzhu>此爲篆文。則斆古文也。亦？部之例。</duanzhu>
</t>
<variants>文二，重三<duanzhu>鉉本作二。誤。</duanzhu>。</variants>

<wh>卜</wh>
<t>
<xushi>灼剝龜也。</xushi>
<duanzhu>〈火部〉灼，？也。刀部剝裂也。灼剝者。謂？而裂之。灼雙聲。剝㬪韵。</duanzhu>
<xushi>象？龜之形。</xushi>
<duanzhu>直者象龜橫者象楚焞之灼龜。</duanzhu>
<xushi>一曰象龜兆之縱衡也。</xushi>
<duanzhu>字形之別說也博木切，三部。</duanzhu>
<xushi>凡⺊之屬皆从⺊。</xushi>
</t>

<wh><img src="127A-03">𠁡</img></wh>
<t>
<xushi>古文⺊。</xushi>
</t>

<wh>卦</wh>
<t>
<xushi>所㠯簭也。</xushi>
<duanzhu>所以二字各本刪（⿰刂）之，今補。</duanzhu>
<xushi>从⺊，圭聲。</xushi>
<duanzhu>古壞切，按當從《廣韵》古賣切。十六部。</duanzhu>
</t>

<wh>卟</wh>
<t>
<xushi>⺊㠯問疑也。</xushi>
<duanzhu>《左傳》曰：⺊以決疑。不疑何⺊。問疑故從口。俗作乩。</duanzhu>
<xushi>从口⺊。</xushi>
<duanzhu>當作⺊口。⺊而以口問也。凡若此等未能盡正。學者於此例之。可以三隅反矣。</duanzhu>
<xushi>讀與稽同。</xushi>
<duanzhu>古兮切。十六部。按小徐曰「《尙書》曰明用卟疑。今文借稽字。徐語？說耳。《尙書》無作卟疑者。卽有之。亦陸氏所謂穿鑿之徒務欲立異者也。大徐乃於同下沾書云卟疑四字。疑惑後生。其亦妄矣。</duanzhu>
</t>

<wh>貞</wh>
<t>
<xushi>⺊問也。</xushi>
<duanzhu>大⺊。凡國大貞。大鄭云：貞，問也。國有大疑。問於蓍龜。後鄭云：貞之爲問。問於正者。必先正之。乃從問焉。引易師貞丈人吉。</duanzhu>
<xushi>从⺊貝。</xushi>
<duanzhu>會意。</duanzhu>
<xushi>貝。</xushi>
<duanzhu>逗。此字今補。</duanzhu>
<xushi>㠯爲贄。</xushi>
<duanzhu>說從貝之意。</duanzhu>
<xushi>一曰鼎省聲。京房所說。</xushi>
<duanzhu>一說是鼎省聲。非貝字也。許說從貝。故鼎下曰貞省聲。京說古文以貝爲鼎。故云從⺊鼎聲也。陟盈切，十一部。</duanzhu>
</t>

<wh>𠧩</wh>
<t>
<xushi>易卦之上體也。</xushi>
<duanzhu>今《尙書》、《左傳》皆作悔。疑𠧩是壁中古文。孔安國以今文讀之。易爲悔也。或曰據許則小篆有此字。玉裁謂不然。許書以先小篆後古文爲正例。以先古文後小篆爲變例。曷爲先古文也。於其所從系之也。如斆者古文。學者小篆。斆從敎則必先之。埶然也。然則𠧩本古文非小篆。因其從⺊則系之⺊部。亦埶然也。不曰篆文作悔。亦不於心部悔下列𠧩云古文悔者。本非一字也。小篆無𠧩。而壁中古文有𠧩。不可以不存之於⺊部。凡其存《尙書》古文之例如此。鄭注《尙書》云：悔之言晦。晦猶終也。</duanzhu>
<xushi>〈商書〉。</xushi>
<duanzhu>曰字今補。</duanzhu>
<xushi>曰貞曰𠧩。</xushi>
<duanzhu>謂〈洪範〉也。按《左傳》三引〈洪範〉：《說文》五引。皆云〈商書〉，馬、鄭本皆不如是。葢《今文尙書》說與。許謂〈堯典〉〈唐書〉、〈咎繇謨〉〈虞書〉、〈禹貢〉〈夏書〉皆今文說也。而三引〈微子〉「㒳云〈周書〉、一云〈商書〉，疑商系周誤。葢今文家以〈微子〉系〈周書〉、以〈洪範〉系〈商書〉，豈〈微子〉歸周故周之、箕子不臣故商之與。春秋時卿大夫所習〈洪範〉皆〈商書〉，則今文家說乃古說也。</duanzhu>
<xushi>从⺊，每聲。</xushi>
<duanzhu>荒（⿱艹㠩）内切，古音在一部。</duanzhu>
</t>

<wh>占</wh>
<t>
<xushi>視兆問也。</xushi>
<duanzhu>《周禮》占人注曰：占蓍龜之卦兆吉凶。又占人掌占龜注曰：占人亦占簭。言掌占龜者。簭短龜長。主於長者。此云視兆問。亦專謂龜⺊。</duanzhu>
<xushi>从⺊口。</xushi>
<duanzhu>職廉切。七部。按上文卟字疑占之變體。後人所竄入。</duanzhu>
</t>

<wh><img src="127B-01">𠧙</img></wh>
<t>
<xushi>⺊問也。</xushi>
<duanzhu>疑此卽後人杯珓字。後人所增。</duanzhu>
<xushi>从⺊，召聲。</xushi>
<duanzhu>市沼切，《廣韵》又音照。二部。</duanzhu>
</t>

<wh>𠧞</wh>
<t>
<xushi>灼龜坼（⿰土厈）也。</xushi>
<duanzhu>《周禮》〔注〕曰：兆者灼龜發於火。其形可占者。其象似玉瓦原之璺罅。是用名之焉。按凡曰朕兆者。朕者如舟之縫。兆者如龜之坼（⿰土厈）。皆引伸假借也。</duanzhu>
<xushi>从⺊？。象形。</xushi>
<duanzhu>治少切，二部。</duanzhu>
</t>

<wh><img src="127B-02">兆</img></wh>
<t>
<xushi>古文𠧞省。</xushi>
<duanzhu>按古文衹爲象形之字。小篆加⺊。非古文減⺊也。《廣韵》曰：。𠧞灼龜坼（⿰土厈）。出文字指歸。兆治小切。引《說文》分也。分也之訓見八部？下。𠧞出《說文》、則不得云出文字指歸。<pb n="129"/>葢古本《說文》⺊部無𠧞兆字。八部？字卽龜兆字。今？音兵列切。⺊部？中多一筆以殊於？。皆非古也。《玉篇》⺊部之外。別爲兆部。云兆、事先見也。形也。𠧞同上。假令顧氏所據《說文》早同今本。何爲作此紛更乎。是必《說文》無兆而增此一部。曉然。據《篇》、《韵》以正《說文》「可無疑矣。尋此字之原委。葢由虞翻讀《尙書》分？三苗爲？。云？、古別字。由是信之者讀《說文》八部之？爲兵列切。又增竄八亦聲於說解中。而《說文》乃無龜兆字矣。《說文》無龜兆字。梁顧氏作《玉篇》乃增兆部於⺊部之後。隨曹憲作文字指歸乃又收𠧞爲龜兆字。而改竄《說文》者乃於⺊部增𠧞爲篆文、兆爲古文。又恐其形之溷於八部也。乃加增一筆以殊之。紕繆之由。歷歷可見。前注八部。未能了然。後之學者依此說而刪（⿰刂）定可也。○又按《集韵》、《類篇》皆引《說文》𠧞古省或作？。臣光曰「按？兵列切。重八也。𠧞古當作？。是則勉強區分。葢由司馬公始。徐鍇、徐鉉、丁度等皆作？。司馬公所襲者，夏竦輩之書也。</duanzhu>
</t>
<variants>文八，重二。</variants>

<wh>用</wh>
<t>
<xushi>可施行也。从⺊中。衞宏說。</xushi>
<duanzhu>⺊中則可施行。故取以會意。余訟切，九部。</duanzhu>
<xushi>凡用之屬皆从用。</xushi>
</t>

<wh><img src="128A-01">𠂦</img></wh>
<t>
<xushi>古文用。</xushi>
</t>

<wh>甫</wh>
<t>
<xushi>男子之美偁也。</xushi>
<duanzhu>春秋。公及邾儀父盟于蔑。《穀梁傳》曰：儀，字也。父猶傅也。男子之美稱也。士冠禮。字辭曰「伯某甫。仲叔季惟其所當。注：伯仲叔季、長幼之稱。甫是丈夫之美稱。按甫者，男子美偁。某甫者，若言尼甫、嘉甫、孔甫。謂之且字。且者，薦也。五十以伯仲乃謂之字。以下一字爲伯仲叔季之薦。故曰且字也。甫則非字。凡男子皆得偁之。以男子始冠之偁、引伸爲始也。又引伸爲大也。</duanzhu>
<xushi>从用父。</xushi>
<duanzhu>可爲人父也。</duanzhu>
<xushi>父亦聲。</xushi>
<duanzhu>鍇本無。方矩切。五部。士冠禮甫作父。他經某甫之甫亦通用父。同音假借也。</duanzhu>
</t>

<wh>庸</wh>
<t>
<xushi>用也。</xushi>
<duanzhu>㬪韵。</duanzhu>
<xushi>从用庚。</xushi>
<duanzhu>會意。余封切，九部。</duanzhu>
<xushi>庚、更事也。</xushi>
<duanzhu>庚更同音。說從庚之意。</duanzhu>
<xushi>易曰「先庚三日。</xushi>
<duanzhu>巽九五爻辭。先庚三日者，先事而圖更也。引以證用庚爲庸。與？寷引易同意。說見〈艸部〉䕻下。</duanzhu>
</t>

<wh><img src="128A-02">𤰈</img></wh>
<t>
<xushi>具也。</xushi>
<duanzhu>具、供置也。〈人部〉曰：僃，愼也。然則防僃字當作僃。全具字當作？。義同而略有區<pb n="129-2"/>別。今則專用僃而？廢矣。</duanzhu>
<xushi>从用，苟省。</xushi>
<duanzhu>苟已力切。自急敕也。敕，誡也。此會意。平祕切。古音在一部。苟亦聲也。</duanzhu>
</t>

<wh>甯</wh>
<t>
<xushi>所願也。</xushi>
<duanzhu>此與丂部寧音義皆同。許意寧爲願䛐。甯爲所願。略區別耳。二字古皆平聲。故公孫寧儀行父、《公羊》作公孫甯也。漢郊祀歌。穰穰復正直往甯。師古曰「言獲福既多。歸於正道。克當往日所願也。甯音寧。</duanzhu>
<xushi>从用，寧省聲。</xushi>
<duanzhu>此不云寍省聲云寧省聲者，以形聲包會意也。乃定切。十一部。𣜩變作𡩋。非。</duanzhu>
</t>
<variants>文五，重一。</variants>

<wh>爻</wh>
<t>
<xushi>交也。</xushi>
<duanzhu>㬪韵。〈𣪠辭〉曰「爻也者，效天下之動者也。</duanzhu>
<xushi>象易六爻頭交也。</xushi>
<duanzhu>胡茅切，二部。</duanzhu>
<xushi>凡爻之屬皆从爻。</xushi>
</t>

<wh>棥</wh>
<t>
<xushi>藩也。</xushi>
<duanzhu>〈艸部〉曰「藩，屏也。按〈齊風〉：折桺樊圃。毛曰「樊，藩也。？者，棥之假借。藩、今人謂之籬笆。籬《說文》作杝。通俗文曰「柴垣曰㰚。木垣曰柵。字作㰚。六朝人謂之援。謝靈運云激流植援是也。</duanzhu>
<xushi>从爻林。</xushi>
<duanzhu>會意。附袁切，十四部。</duanzhu>
<xushi>《詩》曰：營營靑蠅。止于棥。</xushi>
<duanzhu>〈小雅〉文。營營言部引作謍<pb n="129-3"/>謍。棥今《詩》作樊。毛曰「樊，藩也。三章曰「榛所以爲藩也。</duanzhu>
</t>
<variants>文二。</variants>

<wh>㸚</wh>
<t>
<xushi>二爻也。</xushi>
<duanzhu>二爻者，交之廣也。以形爲義。故下不云從二爻。珏？疑皆此例。無庸補從二玉、從二余也。《玉篇》力爾切。《廣韵》力紙切。云㸚尒布明白。象形也。此附合爾之同韵爲音。大徐力几切。</duanzhu>
<xushi>凡㸚之屬皆从㸚。</xushi>
</t>

<wh>爾</wh>
<t>
<xushi>麗？。</xushi>
<duanzhu>逗。</duanzhu>
<xushi>猶靡麗也。</xushi>
<duanzhu>麗爾古語。靡麗漢人語。以今語釋古語、故云猶。《毛傳》云：糾糾猶繚繚也。摻摻猶纖纖也。是此例也。後人以其與汝雙聲。假爲爾汝字。又凡訓如此、訓此者皆當作尒。乃皆用爾。爾行而尒廢矣。</duanzhu>
<xushi>从？㸚。</xushi>
<duanzhu>句。</duanzhu>
<xushi>㸚、其孔㸚㸚。</xushi>
<duanzhu>依《韵會》訂。冂莫狄切。幎其外也。㸚㸚猶歷歷也。</duanzhu>
<xushi>从尒聲。</xushi>
<duanzhu>兒氏切，周時在十五部。漢時在十六部。</duanzhu>
<xushi>此與爽同意。</xushi>
<duanzhu>爽之從大。猶爾之從冂。惟爽不諧聲耳。</duanzhu>
</t>

<wh>爽</wh>
<t>
<xushi>明也。</xushi>
<duanzhu>爽本訓明。明之至而差生焉。故引伸訓差也。朝旦之時。半昧半明。故謂之早昧爽。〈日部〉曰「<pb n="130"/>昧爽、旦明也。昧之字、《三蒼》作曶。云曶爽、早朝也。〈司馬相如傳〉云：疏逖不閉。曶爽得耀乎光明。今本多闇昧二字。乃用注〈家語〉？之耳。</duanzhu>
<xushi>从㸚大。</xushi>
<duanzhu>其孔㸚㸚。明之露者。盛也。疏兩切，十部。</duanzhu>
</t>

<wh><img src="129A-01">𤕤</img></wh>
<t>
<xushi>篆文爽。</xushi>
<duanzhu>此字淺人竄補。當刪（⿰刂）。爽之作爽、奭之作奭皆𣜩書改篆。取其可觀耳。淺人補入《說文》「云此爲小篆。从㸚既同。何不先篆後古籒乎。凡若此等。不可不辨。</duanzhu>
</t>
<variants>文三，重一<duanzhu>當刪（⿰刂）。</duanzhu>。</variants>
<count>五十三部，文六百三十七<duanzhu>宋本無七</duanzhu>，重百四十三<duanzhu>宋本三作五</duanzhu>，凡八千六百八十四字<duanzhu>此弟三篇都數</duanzhu>。</count>
<title n="juan-tail">說文解字弟三篇下</title>
<jiaodui>江都汪喜孫校字</jiaodui>
