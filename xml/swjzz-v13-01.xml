
<檔 ="swjz01-01.xml">
<title n="juan-head" id="v25">說文解字第十三篇上</title>
<author>金壇段玉裁注</author>

<wh>糸</wh>
<t>
<xushi>細絲也。</xushi>
<duanzhu>絲者。蠶所吐也。細者，微也。細絲曰糸。糸之言蔑也。蔑之言無也。</duanzhu>
<xushi>象束絲之形。</xushi>
<duanzhu>此謂古文也。古文見下。小篆作？、則有增益。</duanzhu>
<xushi>凡糸之屬皆从糸。讀若覛。</xushi>
<duanzhu>莫狄切，十六部。</duanzhu>
</t>

<wh><img src="643B-01">𢆯</img></wh>
<t>
<xushi>古文糸。</xushi>
</t>

<wh>繭</wh>
<t>
<xushi>蠶衣也。</xushi>
<duanzhu>衣者，依也。蠶所依曰蠶衣。蠶不自其衣。而以其衣衣天下。此聖人之所取法也。</duanzhu>
<xushi>从糸、从虫。从芇。</xushi>
<duanzhu>芇聲。各本作黹省。黹不得爲繭。會意。《韵會》㒼省聲。㒼上从二十幷。亦非也。《五經文字》曰：从虫、从芇。芇音綿。許書部有芇。字相當也。讀若宀。張參所據本是矣。今據正。虫者蠶也。芇者，僅足蔽其身也。工殄反。十四部。</duanzhu>
</t>

<wh>絸</wh>
<t>
<xushi>古文繭。从糸見。</xushi>
<duanzhu>見聲也。</duanzhu>
</t>

<wh>繅</wh>
<t>
<xushi>繹繭爲絲也。从糸，巢聲。</xushi>
<duanzhu>穌遭切。二部。俗作繰。乃帛如紺色之字。</duanzhu>
</t>

<wh>繹</wh>
<t>
<xushi>㩅絲也。</xushi>
<duanzhu>㩅者，引也。引申<pb n="650-1"/>爲凡駱驛、温尋之稱。駧傳曰「繹繹、善走也。</duanzhu>
<xushi>从糸，？聲。</xushi>
<duanzhu>羊益切，古音在五部。</duanzhu>
</t>

<wh>緒</wh>
<t>
<xushi>絲耑也。</xushi>
<duanzhu>耑者，艸木初生之題也。因爲凡首之稱。抽絲者得緒而可引。引申之、凡事皆有緒可纘。</duanzhu>
<xushi>从糸，者聲。</xushi>
<duanzhu>徐呂切，五部。</duanzhu>
</t>

<wh>緬</wh>
<t>
<xushi>𣁋絲也。</xushi>
<duanzhu>𣁋各本作微。今正。緬之引申爲凡緜邈之稱。《穀梁．莊三年》〔傳〕曰「改葬之禮緦。舉下，緬也。</duanzhu>
<xushi>从糸，面聲。</xushi>
<duanzhu>弭沇切，十四部。</duanzhu>
</t>

<wh>純</wh>
<t>
<xushi>絲也。</xushi>
<duanzhu>《論語》「麻冕，禮也。今也純。孔安國曰「純，絲也。此純之本義也。故其字从糸。按純與？音同。醇者，不澆酒也。叚純爲醇字。故班固曰「不變曰醇。不襍曰粹。崔覲說易曰「不襍曰純。不變曰粹。其意一也。美絲美酒、其不襍同也。不襍則壹、壹則大。故〈釋詁〉、《毛傳》、《鄭箋》皆曰「純，大也。文王純亦不巳。卽《周易》之純粹也。《詩》之純束讀如屯。《國語》之稛、《左傳》之？皆其字也。禮之純釋爲緣。實卽緣之音近叚借也。</duanzhu>
<xushi>从糸，屯聲。</xushi>
<duanzhu>常倫切。十三部</duanzhu>
<xushi>《論語》曰：今也純。儉。</xushi>
<duanzhu>子䍐篇文。</duanzhu>
</t>

<wh>綃</wh>
<t>
<xushi>生絲也。</xushi>
<duanzhu>《韵會》作生絲繒也。今按言繒名則非其次。依鄭君則實繒名。當云生絲也、一曰繒名。生絲、未湅之絲也。巳湅之繒曰練。未湅之絲曰<pb n="650-2"/>綃。以生絲之繒爲衣、則曰綃衣。古經多作宵、作繡。〈特牲〉禮。主婦纚筓宵衣。注曰：宵衣染之以黑、其繒本名曰綃。《詩》有素衣朱綃。記有玄綃衣。凡婦人助祭者同服也。少牢禮注曰大夫妻尊亦衣綃衣。而侈其袂。〈玉藻〉曰：君子狐青裘豹褎。玄綃衣以裼之。注曰：綃、綺屬也。〈郊特牲〉。繡黼丹朱中衣。注曰：繡讀爲綃。綃、繒名也。引《詩》素衣朱綃。合此數條知宵、繡皆叚借字。以此生絲織繒曰綃。仍從絲得名也。故或云繒名。或云綺屬。綺卽文繒也。</duanzhu>
<xushi>从糸，肖聲。</xushi>
<duanzhu>相幺切，二部。</duanzhu>
</t>

<wh>𦂄</wh>
<t>
<xushi>大絲也。从糸，皆聲。</xushi>
<duanzhu>口皆切，十五部。</duanzhu>
</t>

<wh><img src="644A-01">𥿪</img></wh>
<t>
<xushi>絲曼延也。</xushi>
<duanzhu>曼延曡韵字。曼，引也。延，行也。？之言网也。〈巾部〉有㡃。㡃氏湅絲。㡃？古葢一字。</duanzhu>
<xushi>从糸，㠩聲。</xushi>
<duanzhu>呼光切。十部。按當讀如𦬆。</duanzhu>
</t>

<wh>紇</wh>
<t>
<xushi>絲下也。</xushi>
<duanzhu>謂絲之下，者也。</duanzhu>
<xushi>从糸，气聲。</xushi>
<duanzhu>下𣳚切，十五部。</duanzhu>
<xushi>《春秋傳》有臧孫？。</xushi>
</t>

<wh>𥿄</wh>
<t>
<xushi>絲滓也。</xushi>
<duanzhu>滓者，澱也。因以爲凡物渣滓之稱。</duanzhu>
<xushi>从糸，氐聲。</xushi>
<duanzhu>都兮切，十五部。按此篆與紙别。氏聲在十六部。</duanzhu>
</t>

<wh>絓</wh>
<t>
<xushi>繭滓絓頭也。</xushi>
<duanzhu>謂繅時繭絲成結。有所絓礙。工女蠶功畢（）後。别理之爲用也。引<pb n="650-3"/>申爲挂礙之稱。按《集韵》、《類篇》皆作繭滓也、一曰絓頭。此古本也。一曰絓頭者，一名絓頭也。</duanzhu>
<xushi>从糸，圭聲。</xushi>
<duanzhu>胡卦切，十六部。</duanzhu>
<xushi>一曰㠯囊絮湅也。</xushi>
<duanzhu>别一義。謂以囊盛絲緜其中。於水湅之也。湅各本作練。今正。湅絮、《莊子》所謂洴澼絖、《史記》所謂漂、〈攷工記〉注所謂湖漂絮、〈水部〉潎下云於水中擊絮是也。</duanzhu>
</t>

<wh>纅</wh>
<t>
<xushi>絲色也。</xushi>
<duanzhu>謂絲之色光采灼然也。〈考工記〉曰：絲欲沈。注云：如在水中時色。今人謂之漂亮。</duanzhu>
<xushi>从糸，樂聲。</xushi>
<duanzhu>以灼切，二部。</duanzhu>
</t>

<wh>繀</wh>
<t>
<xushi>箸絲於筟車也。</xushi>
<duanzhu>〈竹部〉曰「筟，筳也。筳、繀絲筦也。筟車亦曰繀車。《方言》曰：繀車、趙魏之閒謂之轣轆。車齊海岱之閒謂之道軌。箸絲於筳謂之繀。</duanzhu>
<xushi>从糸，崔聲。</xushi>
<duanzhu>穌對切，十五部。</duanzhu>
</t>

<wh>經</wh>
<t>
<xushi>織從絲也。</xushi>
<duanzhu>從絲二字依《太平御覽》卷八百二十六補。古謂橫直爲衡從。《毛詩》云衡從其畝是也。字本不作縱。後人妄以代之。分别其音有慈容、足容之不同。《韓詩》作橫由其畝。其說曰東西耕曰橫。南北耕曰由。由卽從也。何必讀如？乎。織之從絲謂之經。必先有經而後有緯。是故三綱五常六藝謂之天地之常經。《大戴禮》曰：南北曰經。東西曰緯。抑許云絞，縊也。縊，經也。縊死何言經死也。謂以繩直縣（⿰県系）而死。從絲之義之引申也。平者，立者皆得謂之從。按獨言從絲者，蒙上文專言帛。以謂布之有從縷同也。</duanzhu>
<xushi>从糸，巠聲。</xushi>
<duanzhu>九丁切，十一部。</duanzhu>
</t>

<wh>織</wh>
<t>
<xushi>作布帛之總名也。</xushi>
<duanzhu>布者麻縷所成。帛者絲所成。作之皆謂之織。許此部别布於絲。自緝篆至絣篆二十六字皆言布也。而有不可分者，如織篆是也。經與緯相成曰織。古叚爲識字。如《詩》之織文、微識也。</duanzhu>
<xushi>从糸，戠聲。</xushi>
<duanzhu>之弋切，一部。</duanzhu>
</t>

<wh><img src="644B-01">𥿮</img></wh>
<t>
<xushi>樂浪挈令。織从糸、从式。</xushi>
<duanzhu>樂浪、漢幽州郡名也。挈令者，漢張湯傳有廷尉挈令。韋昭曰「在板挈也。後書應劭傳作廷尉板令。《史記》又作絜令。漢燕王旦傳又有光祿挈令。挈當作栔。栔，刻也。樂浪郡栔於板之令也。其織字如此。錄之者，明字合於六書之法則無不可用也。如錄漢令之鬲作㽁。</duanzhu>
</t>

<wh>紝</wh>
<t>
<xushi>機縷也。</xushi>
<duanzhu>蠶曰絲。麻曰縷。縷者，綫也。綫者，縷也。〈喪服〉言縷若干升。《孟子》以麻縷絲絮竝言。皆謂麻也。然亦有麻絲竝言縷者。機縷是也。機縷、今之機頭。內則曰「執麻枲。治絲繭。織紝組紃。紝合麻枲絲繭言之。《左傳》魯賂楚以執？、執鍼、織紝皆百<pb n="651-1"/>人。杜曰「織紝、織繒布者。</duanzhu>
<xushi>从糸，壬聲。</xushi>
<duanzhu>如甚切。七部。按此字經典及《玉篇》、《廣韵》皆平聲。豈《唐韵》有上聲一切耶。㧕二徐誤耳。</duanzhu>
</t>

<wh>䋕</wh>
<t>
<xushi>紝或从䋕。</xushi>
</t>

<wh>綜</wh>
<t>
<xushi>機縷也。</xushi>
<duanzhu>此亦兼布帛言之也。元應書引《說文》機縷也。謂機縷持絲交者也。下八字葢庾儼默注：又引三倉綜理經也。謂機縷持絲交者也。屈繩制經令得開合也。按今尚謂之綜。引申之義爲兼綜、爲錯綜。太玄經曰「乃綜于名。</duanzhu>
<xushi>从糸，宗聲。</xushi>
<duanzhu>子宋切，九部。</duanzhu>
</t>

<wh>綹</wh>
<t>
<xushi>緯十縷爲綹。</xushi>
<duanzhu>此亦兼布帛言之也。故《篇》、《韵》曰「緯十絲曰綹。文互相足也。許言縷不言絲者，言縷可以包絲。言絲不可以包縷也。</duanzhu>
<xushi>从糸，咎聲，讀若桺。</xushi>
<duanzhu>力九切，三部。</duanzhu>
</t>

<wh>緯</wh>
<t>
<xushi>織衡絲也。</xushi>
<duanzhu>衡各本作橫。今正。凡漢人用字皆作從衡。許曰「橫、闌足也。不對植者言也。云織衡絲者，對上文織從絲爲言。故言絲以見縷。經在軸。緯在杼。〈木部〉曰「杼、機之持緯者也。引申爲凡交會之稱。漢人左右六經之書謂之祕緯。</duanzhu>
<xushi>从糸，韋聲。</xushi>
<duanzhu>云貴切，十五部。</duanzhu>
</t>

<wh>緷</wh>
<t>
<xushi>緯也。</xushi>
<duanzhu>此亦兼布帛言之也。緯亦稱緷者，語之轉也。微文二部每互轉。《爾雅》「百羽謂之緷。古<pb n="651-2"/>本反。按此緷字正許書㯻字之叚借。《玉篇》云緷、大束也是也。</duanzhu>
<xushi>从糸，軍聲。</xushi>
<duanzhu>王問切，十三部。</duanzhu>
</t>

<wh>繢</wh>
<t>
<xushi>織餘也。</xushi>
<duanzhu>此亦兼布帛言之也。上文機縷爲機頭。此織餘爲機尾。繢之言遺也。故訓爲織餘。織餘、今亦呼爲機頭。可用系物及飾物。《急就篇》絛繢總爲一類。是也。顔、王注未諦。今則此義廢矣。</duanzhu>
<xushi>一曰畫也。</xushi>
<duanzhu>四字依《韵會》補。今所傳小徐繫傳本、此卷全闕。黃氏作《韵會》時所見尙完。知小徐本有此四字也。畫者，介也。今謂之畍畫。繢畫雙聲。〈考工記〉曰：設色之工畫、繢、鐘、筐、㡃。又曰「畫繢之事襍五采。〈咎繇謨〉「日、月、星辰、山、龍、華蟲作繪。鄭注曰：繪讀曰繢。讀曰猶讀爲。易其字也。以爲訓畫之字當作繢也。繪訓五采繡。故必易繪爲繢。鄭司農注《周禮》引《論語》繢事後素。</duanzhu>
<xushi>从糸，貴聲。</xushi>
<duanzhu>胡對切，十五部。</duanzhu>
</t>

<wh>統</wh>
<t>
<xushi>紀也。</xushi>
<duanzhu>《淮南》泰族訓曰「繭之性爲絲。然非得女工煑以熱湯而抽其統紀、則不能成絲。按此其本義也。引申爲凡綱記之稱。《周易》「乃統天。鄭注云：統，本也。《公羊傳》「大一統也。何注：統，始也。</duanzhu>
<xushi>从糸，充聲。</xushi>
<duanzhu>他綜切。九部。《玉篇》一音桶。</duanzhu>
</t>

<wh>紀</wh>
<t>
<xushi>别絲也。</xushi>
<duanzhu>别絲各本作絲别。棫樸正義引紀、别絲也。又云：紀者，别理絲縷。今依以正。别絲者，一絲必有其首、别之是爲紀。衆絲皆得其首、是爲統。統與紀義互相足也。故許不析言之。禮器曰「衆之紀也。紀散而衆亂。注曰：紀者，絲縷之數有紀也。此紀之本義也。引申之爲凡經理之稱。《詩》「網紀四方。箋云：以罔罟喻爲政。張之爲綱。理之爲紀。洪（⿰氵𠔏）範九疇。四、五紀。斗牽牛爲星紀。《史記》每帝爲本紀、謂本其事而分别紀之也。《詩》「滔滔江漢。南國之紀。《毛傳》曰：其神足以綱紀一方。箋云：南國之大川。紀理衆水。使不壅滯。</duanzhu>
<xushi>从糸，己聲。</xushi>
<duanzhu>居擬切，一部。</duanzhu>
</t>

<wh>繦</wh>
<t>
<xushi>？纇也。</xushi>
<duanzhu>？見角部。各本作觕。非也。今正。？訓角長。引申爲凡粗長之稱。絲節粗長謂之繦。孟康曰「繦、錢貫也。其引申之義也。又引申爲繦緥。《呂覽》明理篇。道多繦緥。高注：緥、小兒被也。繦、褸格上繩也。又直諫篇繦緥注：繦、褸格繩。緥、小兒𧝐也。褸卽縷。格卽絡。織縷爲絡、以負之於背。其繩謂之繦。高說冣分明。《博物志》云：織縷爲之。廣八寸。長二尺。乃謂其絡。未及其繩也。凡繩韌者謂之繦。</duanzhu>
<xushi>从糸，強聲。</xushi>
<duanzhu>居㒳切，十部。</duanzhu>
</t>

<wh>纇</wh>
<t>
<xushi>絲節也。</xushi>
<duanzhu>節者，竹約也。引申爲凡約結之稱。絲之約結不解者曰纇。引申之、凡人之愆尤皆曰纇。《左傳》忿纇無期是也。亦叚類爲之。昭十六年傳曰「㓝之頗類。服虔讀類爲纇。解云：纇、不平也。</duanzhu>
<xushi>从糸，頪聲。</xushi>
<duanzhu>盧對切，十五部。</duanzhu>
</t>

<wh>紿</wh>
<t>
<xushi>絲勞卽紿。</xushi>
<duanzhu>卽當爲則。古書卽則多互譌。絲勞敝則爲紿。紿之言怠也。如人之劵怠然。古多叚爲詒字。〈言部〉曰「詒者，相欺詒也。</duanzhu>
<xushi>从絲，台聲。</xushi>
<duanzhu>徒亥切，一部。</duanzhu>
</t>

<wh>納</wh>
<t>
<xushi>絲溼納納也。</xushi>
<duanzhu>納納、溼意。劉向九歎。衣納納而掩露。王逸注：納納、濡溼貌。漢酷吏傳。阿邑人主。蘇林曰「邑音人相悒納之悒。按悒納當作浥納。媕阿之狀。於濡溼義近也。古多叚納爲內字。內者，入也。</duanzhu>
<xushi>从糸，內聲。</xushi>
<duanzhu>奴荅切，古音亦在十五部。</duanzhu>
</t>

<wh>紡</wh>
<t>
<xushi>紡絲也。</xushi>
<duanzhu>紡各本作網。不可通。唐本作拗。尤誤。今定爲紡絲也三字句。乃今人常語耳。凡不必以他字爲訓者，其例如此。絲之紡、猶布縷之績緝也。《左傳》「莒婦人紡焉以度而去之。葢緝布縷爲繩、亦用紡名也。〈晉語〉「執而紡於廷之槐。亦謂以紡縷繩縛之也。〈聘禮〉「賓裼迎大夫。賄用束紡。鄭曰「紡、紡絲爲之。今之縳也。縳見下文。白鮮支也。據此、是紡絲專用作絹也。</duanzhu>
<xushi>从糸，方聲。</xushi>
<duanzhu>妃㒳切，十部。</duanzhu>
</t>

<wh>絶</wh>
<t>
<xushi>𣃔絲也。</xushi>
<duanzhu>𣃔之則爲二、是<pb n="652-1"/>曰絕。引申之、凡横越之曰絕。如絕河而渡是也。又絕則窮。故引申爲極。如言絕美、絕妙是也。許書〈𨸏部〉云：陘、山絕坎也。是中𣃔之義也。〈水部〉曰：榮、絕小水也。是極至之義也。閻氏百《詩》乃以絕河釋滎、以釋〈禹貢〉「不知〈禹貢〉熒澤自古作从三火之熒。後人乃譌爲滎。</duanzhu>
<xushi>从刀糸。</xushi>
<duanzhu>𣃔絲以刀也。會意。</duanzhu>
<xushi>卪聲。</xushi>
<duanzhu>以上五字今定。情雪切，十五部。</duanzhu>
</t>

<wh>𢇍</wh>
<t>
<xushi>古文絕。象不連體絕二絲。</xushi>
<duanzhu>象形也。</duanzhu>
</t>

<wh><img src="645B-01">𦇓</img></wh>
<t>
<xushi>續也。</xushi>
<duanzhu>虞翻注易曰「繼，統也。</duanzhu>
<xushi>从糸𢇍。</xushi>
<duanzhu>各本篆文作繼。解作从糸㡭。則不可通。今正。此會意字。从糸𢇍者，謂以糸聯其絕也。自傳寫譌亂。倂篆體改之。因又刪（⿰刂）㡭篆矣。古詣切，十五部。</duanzhu>
</t>

<wh>㡭</wh>
<t>
<xushi>𦇓或作㡭。反𢇍爲㡭。</xushi>
<duanzhu>大徐無篆文。但有一曰反𢇍爲㡭六字。不可了。小徐本云：或作㡭。反𢇍爲㡭。今依以補一篆文。乃使文從字順矣。反之而成字者，如反巳爲㠯、反人爲匕、反正爲乏是也。小徐本見《韵會》「莊、列皆云得水爲㡭。此篆見古書者惟此。而莊譌作𢇍。</duanzhu>
</t>

<wh>續</wh>
<t>
<xushi>連也。</xushi>
<duanzhu>連者，負車也。聯者，連也。皆其義也。〈釋詁〉曰：繼也。</duanzhu>
<xushi>从糸，𧶠聲。</xushi>
<duanzhu>似足切，三部。</duanzhu>
</t>

<wh><img src="645B-02">賡</img></wh>
<t>
<xushi>古文<pb n="652-2"/>續。从庚貝。</xushi>
<duanzhu>〈咎繇謨〉「乃賡載歌。《釋文》加孟皆行二反。賈氏昌朝云：《唐韵》以爲《說文》誤。徐鉉曰「今俗作古行切。按《說文》非誤也。許謂會意字。故从庚貝會意。庚貝者，貝更迭相聯屬也。《唐韵》以下皆謂形聲字。从貝、庚聲。故當皆行反也。不知此字果从貝、庚聲。許必入之貝部或庚部矣。其誤起於孔傳。以續釋賡。故遂不用許說。抑知以今字釋古文。古人自有此例。卽如許云舄，䧿也。非以今字釋古文乎。《毛詩》西有長庚傳曰「庚，續也。此正謂庚與賡同義。庚有續義。故古文續字取以會意也。仞會意爲形聲。其暓亂有如此者。</duanzhu>
</t>

<wh>纘</wh>
<t>
<xushi>𦇓也。</xushi>
<duanzhu>〈豳風〉「載纘武功。傳曰「纘，繼也。〈中庸〉。武王纘大王、王季、文王之緒。注曰：纘，繼也。或叚纂爲之。</duanzhu>
<xushi>从糸，贊聲。</xushi>
<duanzhu>作管切，十四部。</duanzhu>
</t>

<wh>紹</wh>
<t>
<xushi>𦇓也。</xushi>
<duanzhu>同〈釋詁〉。</duanzhu>
<xushi>从糸，召聲。</xushi>
<duanzhu>市沼切，二部。</duanzhu>
<xushi>一曰紹、緊糾也。</xushi>
<duanzhu>緊者，纏絲急也。糾者，三合繩也。</duanzhu>
</t>

<wh><img src="646A-01">𢇊</img></wh>
<t>
<xushi>古文紹。从卪。</xushi>
<duanzhu>今本譌。依《玉篇》、《廣韵》、汗𥳑改正。</duanzhu>
</t>

<wh>𦅗</wh>
<t>
<xushi>偏緩也。</xushi>
<duanzhu>緩正作？。繛也。《毛詩》「檀車幝幝。毛曰「幝幝、敝皃。《釋文》云：《韓詩》作𦅗𦅗。葢物敝則緩。其義相通。</duanzhu>
<xushi>从糸，羨聲。</xushi>
<duanzhu>昌善切，十四部。</duanzhu>
</t>

<wh>䋼</wh>
<t>
<xushi>緩也。</xushi>
<duanzhu>䋼之言挺也。挺有緩意。䋼與綎義别。《韵會》誤合爲一字。</duanzhu>
<xushi>从糸，盈聲。讀與聽同。</xushi>
<duanzhu>他丁切，十一部。</duanzhu>
</t>

<wh>𦀚</wh>
<t>
<xushi>䋼或从呈。</xushi>
</t>

<wh>縱</wh>
<t>
<xushi>緩也。一曰捨也。</xushi>
<duanzhu>各本作舍也。由俗以舍捨通用也。今正。捨者，釋也。</duanzhu>
<xushi>从糸，從聲。</xushi>
<duanzhu>足用切。九部。後人以爲從衡字者，非也。</duanzhu>
</t>

<wh>紓</wh>
<t>
<xushi>緩也。</xushi>
<duanzhu>〈小雅〉「彼交匪紓。〔傳〕曰：紓，緩也。《左傳》多用紓字。其義皆同。亦叚抒爲之。</duanzhu>
<xushi>从糸，予聲。</xushi>
<duanzhu>傷魚切，五部。</duanzhu>
</t>

<wh>繎</wh>
<t>
<xushi>絲勞也。</xushi>
<duanzhu>勞《玉篇》作縈。葢《玉篇》爲是。與下文紆義近也。或曰縈篆何以不次此。曰後文？縈等篆皆統於繩。繎紆則謂絲也。《廣韵》作絲勞皃。</duanzhu>
<xushi>从糸，然聲。</xushi>
<duanzhu>如延切，十四部。</duanzhu>
</t>

<wh>紆</wh>
<t>
<xushi>詘也。</xushi>
<duanzhu>詘者，詰詘也。今人用屈曲字。古人用詰詘。亦單用詘字。易曰「往者詘也。來者信也。詘謂之紆。〈考工記〉「連行紆行。亦或叚汙爲之。《左傳》曰：盡而不汙。</duanzhu>
<xushi>从糸，亏聲。</xushi>
<duanzhu>億俱切，五部。</duanzhu>
<xushi>一曰縈也。</xushi>
<duanzhu>縈者，環之相積。紆則曲之而巳。故别爲一義。䋫下云紆未縈繩、可證。</duanzhu>
</t>

<wh>緈</wh>
<t>
<xushi>直也。</xushi>
<duanzhu>《廣韵》云：絓婞。</duanzhu>
<xushi>从糸，？聲，讀若陘。</xushi>
<duanzhu>胡頂切，十一部。</duanzhu>
</t>

<wh>纖</wh>
<t>
<xushi>？也。</xushi>
<duanzhu>細者，𣁋也。〈魏風〉：摻摻女手。《韓詩》作纖纖女手。《毛傳》曰：摻摻猶纖纖也。《尙書》「厥篚玄纖縞。鄭注：纖，細也。漢文紀。遺詔纖七日、釋服。服虔注：纖、細布。凡細謂之纖。其字或作孅。漢〈食貨志〉如此。荀卿子纖驪、《列子》作盜驪。穆天子傳盜驪。郭注爲馬細頸。驪、黑色也。《廣雅》作駣𩧋。駣者，镺？脩長之謂。盜駣同聲。纖駣同義也。</duanzhu>
<xushi>从糸，韱聲。</xushi>
<duanzhu>息廉切，七部。</duanzhu>
</t>

<wh>細</wh>
<t>
<xushi>𣁋也。</xushi>
<duanzhu>𣁋者，眇也。眇今之妙字。</duanzhu>
<xushi>从糸，？聲。</xushi>
<duanzhu>穌計切，十五部。</duanzhu>
</t>

<wh>緢</wh>
<t>
<xushi>氂絲也。</xushi>
<duanzhu>氂各本作旄。俗所改也。氂者，犛牛尾也。凡羽旄古當作羽氂。氂絲者，犛牛尾之絲至細者也。故次於纖細二篆後。賈子容經。跘旋之容。旄如濯絲。旄同緢。言細如濯絲也。</duanzhu>
<xushi>从糸，苗聲。</xushi>
<duanzhu>武儦切，二部。</duanzhu>
<xushi>〈周書〉曰：惟緢有稽。</xushi>
<duanzhu>甫㓝文。今本緢作貌。僞孔傳云：惟察其貌。按許所據壁中文、葢謂惟豪釐是審也。</duanzhu>
</t>

<wh>縒</wh>
<t>
<xushi>參縒也。</xushi>
<duanzhu>參或曑字。此曰參差。〈木部〉曰槮差。〈竹部〉曰篸差。又曰參差管樂。皆長短不齊皃也。皆雙聲字。《集韵》、《類篇》皆引《說文》參縒也。謂絲亂皃。《韵會》於差字下引《說文》參差絲亂皃。葢古本有此三字。</duanzhu>
<xushi>从糸，𢀩聲。</xushi>
<duanzhu>楚宜切，古音在十七部。</duanzhu>
</t>

<wh>繙</wh>
<t>
<xushi>繙冤也。</xushi>
<duanzhu>三字句。各本無繙字。冤作冕。今補正。《玉篇》繙下曰冤也。《集韵》引《說文》同。葢謂繙字爲複字而刪（⿰刂）之。不知繙冤爲曡韵。古語。《集韵》、《類篇》皆曰繙？，亂也。是冤俗作？也。〈巾部〉有幡㠾二篆。亦是曡韵。小兒拭觚布也。此謂亂也。仍當補亂字。下文二篆皆訓亂。</duanzhu>
<xushi>从糸，番聲。</xushi>
<duanzhu>附袁切，十四部。</duanzhu>
</t>

<wh>縮</wh>
<t>
<xushi>亂也。</xushi>
<duanzhu>〈釋詁〉曰：縮，亂也。通俗文云：物不申曰縮。不申則亂。故曰亂也。不申者申之則直。《禮記》：古者，冠縮縫。《孟子》：自反而縮。皆謂直也。亂者治之。《詩》曰：縮版以載。《爾雅》、《毛傳》皆曰「繩之謂之縮之。治縮曰縮、猶治亂曰亂也。</duanzhu>
<xushi>从糸，宿聲。</xushi>
<duanzhu>所六切，三部。</duanzhu>
<xushi>一曰蹴也。</xushi>
<duanzhu>蹴者，躡也。躡者，蹈也。蹈者，踶也。踶者，躛也。凡足掌迫地不遽起曰踶。是以蹴鞠謂之蹋鞠。蹋而起之也。《論語》「足縮縮如有循。鄭注曰：舉前曳歱行也。曳歱行不遽起。故曰縮縮。俗作蹜蹜。非。歱、足跟也。</duanzhu>
</t>

<wh>紊</wh>
<t>
<xushi>亂也。从糸，文聲。</xushi>
<duanzhu>亡運切，十三部。</duanzhu>
<xushi>〈商書〉：有條而不紊。</xushi>
<duanzhu>般庚上文。</duanzhu>
</t>

<wh>級</wh>
<t>
<xushi>絲次弟也。</xushi>
<duanzhu>本謂絲之次弟。故其字从糸。引申爲凡次弟之偁。階之次弟。《曲禮》云拾級聚足<pb n="653-2"/>連步以上是也。尊卑之次弟。賈生云等級分明而天子加焉、故其尊不可及是也。《後漢書注》「秦法斬首多者進爵一級。因謂斬首爲級。</duanzhu>
<xushi>从糸，及聲。</xushi>
<duanzhu>居立切，七部。</duanzhu>
</t>

<wh>總</wh>
<t>
<xushi>聚束也。</xushi>
<duanzhu>謂聚而縛之也。悤有散意。糸以束之。《禮經》之總、束髮也。〈禹貢〉之總、禾束也。引申之爲凡兼綜之偁。</duanzhu>
<xushi>从糸，悤聲。</xushi>
<duanzhu>作孔切。九部。俗作揔。又譌作揔。</duanzhu>
</t>

<wh>䋰</wh>
<t>
<xushi>約也。</xushi>
<duanzhu>革部曰「直轅䡞縛。䡞當爲䋰。大車之衡、約之而巳。不必三束。</duanzhu>
<xushi>从糸，具聲。</xushi>
<duanzhu>居玉切，三部。</duanzhu>
</t>

<wh>約</wh>
<t>
<xushi>纏束也。</xushi>
<duanzhu>束者，縛也。引申爲儉約。</duanzhu>
<xushi>从糸，勺聲。</xushi>
<duanzhu>於略切，二部。</duanzhu>
</t>

<wh>繚</wh>
<t>
<xushi>纏也。从糸，尞聲。</xushi>
<duanzhu>盧鳥切，二部。</duanzhu>
</t>

<wh>纏</wh>
<t>
<xushi>繞也。从糸，廛聲。</xushi>
<duanzhu>直連切，十四部。</duanzhu>
</t>

<wh>繞</wh>
<t>
<xushi>纏也。从糸，堯聲。</xushi>
<duanzhu>而沼切，二部。</duanzhu>
</t>

<wh>紾</wh>
<t>
<xushi>紾轉也。</xushi>
<duanzhu>紾字各本無，今補。此三字句。與上文繙冤也一例。淺人刪（⿰刂）之。如離黃倉庚也之刪（⿰刂）離、巂周燕也之刪（⿰刂）巂耳。紾轉葢古語。鄭司農〈考工記〉注之抮縳、卽紾轉二字也。凡了戾曰紾轉。亦單𧦝曰紾。亦曰軫？。（牛力反）〈考工記〉老牛之角紾而昔。鄭司農云：紾讀爲抮轉之抮。《孟子》㒳云紾兄之<pb n="653-3"/>臂。趙注皆云：戾也。《淮南》原道訓抮抱。高注：了戾也。抮抱、《廣雅》作軫？。云轉戾也。《方言》曰：軫，戾也。郭注：相了戾也。江東音善。</duanzhu>
<xushi>从糸，㐱聲。</xushi>
<duanzhu>之忍切。十二部。按《周禮》、《釋文》云：劉徒展反。許愼尙展反。又徒展反。此《說文》舊音也。尙展一反卽景純所謂江東音善也。徒展一反於今語言爲近。</duanzhu>
</t>

<wh>繯</wh>
<t>
<xushi>落也。</xushi>
<duanzhu>落者，今之絡字。古叚落。不作絡。謂包絡也。《莊子》落馬首、《漢書》虎落皆作落。木落乃物成之象。故曰落成、曰包落。皆取成就之意也。馬融傳曰「繯橐四野之飛征。李注引《說文》「又引《國語》繯於山有牢。賈逵注云：繯，還也。按還環古今字。古用還不用環。《國語》繯於山有牢、今本譌作環山於有牢。韋注曰：環，繞也。山於誤倒。環爲俗字。葢非韋氏之誤、而淺人轉寫所致也。知古書之貤繆不可知者多矣。</duanzhu>
<xushi>从糸，瞏聲。</xushi>
<duanzhu>胡畎切。十四部。李賢又胡串反。</duanzhu>
</t>

<wh>辮</wh>
<t>
<xushi>交也。</xushi>
<duanzhu>元應引作交織之也。終軍傳曰「解辮髮、削左衽。《三蒼》叚編爲之。</duanzhu>
<xushi>从糸，辡聲。</xushi>
<duanzhu>分而合也。故从辡。形聲中有會意也。頻犬切，十四部。</duanzhu>
</t>

<wh>結</wh>
<t>
<xushi>締也。从糸，吉聲。</xushi>
<duanzhu>古屑切，十二部。古無髻字。卽用此。見髟部。</duanzhu>
</t>

<wh>縎</wh>
<t>
<xushi>結也。</xushi>
<duanzhu>《玉篇》云：結不解。</duanzhu>
<xushi>从糸，骨聲。</xushi>
<duanzhu>古忽切，十五部。</duanzhu>
</t>

<wh>締</wh>
<t>
<xushi>結不解也。</xushi>
<duanzhu>解者，判也。下文曰「紐結而可解也。故結而不可解者曰締。</duanzhu>
<xushi>从糸，帝聲。</xushi>
<duanzhu>特計切，十六部。</duanzhu>
</t>

<wh>縛</wh>
<t>
<xushi>束也。</xushi>
<duanzhu>束下曰縛也。與此爲轉注：引申之、所以縛。之之物亦曰縛。</duanzhu>
<xushi>从糸，尃聲。</xushi>
<duanzhu>符钁切，五部。</duanzhu>
</t>

<wh>繃</wh>
<t>
<xushi>束也。从糸，崩聲。</xushi>
<duanzhu>補盲切，古音在六部。</duanzhu>
<xushi>墨子曰「</xushi>
<duanzhu>漢志。墨子七十一篇。名翟。爲宋大夫。在孔子後。</duanzhu>
<xushi>禹葬會稽。桐棺三寸。葛㠯繃之。</xushi>
<duanzhu>今墨子節葬篇此句三見。皆作緘。古蒸侵二部音轉冣近也。鄭注《禮記》曰：齊人謂棺束爲緘。</duanzhu>
</t>

<wh>絿</wh>
<t>
<xushi>急也。</xushi>
<duanzhu>《毛詩傳》曰：絿，急也。《左傳》杜注從之。後儒好異乃以緩釋絿。字義於字音不洽矣。絿之言糾也。</duanzhu>
<xushi>从糸，求聲。</xushi>
<duanzhu>巨鳩切，三部。</duanzhu>
<xushi>《詩》曰：不競不絿。</xushi>
<duanzhu>〈商頌〉長發文。</duanzhu>
</t>

<wh>絅</wh>
<t>
<xushi>急引也。</xushi>
<duanzhu>此本義也。〈中庸〉。《詩》曰衣錦尙絅。此叚借爲褧字也。</duanzhu>
<xushi>从糸，冋聲。</xushi>
<duanzhu>古熒切，十一部。</duanzhu>
</t>

<wh><img src="647B-01">𥿯</img></wh>
<t>
<xushi>㪔絲也。</xushi>
<duanzhu>𢽳各本作？、今正。𢽳、分離也。水之衺流別曰𠂢。別水曰派。血理之分曰？。？絲曰？。《廣韵》曰：。未緝麻也。</duanzhu>
<xushi>从糸，𠂢聲。</xushi>
<duanzhu>匹卦切，十六部。</duanzhu>
</t>

<wh>䌴</wh>
<t>
<xushi>不均也。</xushi>
<duanzhu>此與纇雙聲。其義亦相近。</duanzhu>
<xushi>从糸，羸聲。</xushi>
<duanzhu>力臥切，十七部。</duanzhu>
</t>

<wh>給</wh>
<t>
<xushi>相足也。</xushi>
<duanzhu>足居人下。人必有足而後體全。故引申爲完足。相足者，彼不足此足之也。故从合。</duanzhu>
<xushi>从糸，合聲。</xushi>
<duanzhu>形聲亦會意也。居立切，七部。</duanzhu>
</t>

<wh>綝</wh>
<t>
<xushi>止也。</xushi>
<duanzhu>葢古以綝爲禁字。〈釋詁〉曰：綝，善也。</duanzhu>
<xushi>从糸，林聲，讀若郴。</xushi>
<duanzhu>丑林切，七部。</duanzhu>
</t>

<wh>縪</wh>
<t>
<xushi>止也。</xushi>
<duanzhu>〈考工記〉〈玉人〉曰「天子圭中必。注曰：必讀如鹿車縪之縪。謂以組約其中央、爲執之以備失隊。按鹿車卽繀車。東齊海岱之閒謂之道軌。《廣雅》曰：道軌謂之鹿車。鹿車下鉄、陳宋淮楚之閒謂之畢（）。所謂鹿車縪也。與用組約圭中央皆所以止者。又詳革部䩛下。</duanzhu>
<xushi>从糸，畢（）聲。</xushi>
<duanzhu>卑吉切，十二部。</duanzhu>
</t>

<wh>終</wh>
<t>
<xushi>絿絲也。</xushi>
<duanzhu>按絿字恐誤。疑下文䌖字之譌。取其相屬也。《廣韵》云：終，極也。竆也。竟也。其義皆當作冬。冬者，四時盡也。故其引申之義如此。俗分別冬爲四時盡、終爲極也竆也竟也。乃使冬失其引申之義、終失其本義矣。有？而後有？、冬而後有終。此造字之先後也。其音義則先有終之古文也。</duanzhu>
<xushi>从糸，冬聲。</xushi>
<duanzhu>職戎切，九部。</duanzhu>
</t>

<wh><img src="647B-02">𠂂</img></wh>
<t>
<xushi>古<pb n="654-2"/>文終。</xushi>
<duanzhu>有？而有？、？而後有？。</duanzhu>
</t>

<wh>䌖</wh>
<t>
<xushi>合也。</xushi>
<duanzhu>合者，亼口也。因爲凡㒳合之偁。衆絲之合曰䌖。如〈衣部〉五采相合曰襍也。</duanzhu>
<xushi>从糸集。</xushi>
<duanzhu>集當作雧。會意亦形聲也。</duanzhu>
<xushi>讀若捷。</xushi>
<duanzhu>？入切，七部。</duanzhu>
</t>

<wh>紈</wh>
<t>
<xushi>？也。</xushi>
<duanzhu>？者，白致繒也。紈卽？也。故从丸、言其滑易也。〈商頌〉《毛傳》曰：丸丸、易直也。《釋名》曰：紈，渙也。細澤有光渙渙然也。</duanzhu>
<xushi>从糸，丸聲。</xushi>
<duanzhu>胡官切。十四部。紈篆舊在終篆前。非也。今依《玉篇》次此。與繒爲伍。《玉篇》必仍許也。</duanzhu>
</t>

<wh>繒</wh>
<t>
<xushi>帛也。</xushi>
<duanzhu>七篇帛下曰繒也。是爲轉注：《春秋傳》叚爲鄫字。</duanzhu>
<xushi>从糸，曾聲。</xushi>
<duanzhu>疾陵切，六部。</duanzhu>
</t>

<wh><img src="648A-01">𦀓</img></wh>
<t>
<xushi>籒文繒。从宰省。</xushi>
<duanzhu>宰省聲也。不曰辛聲定爲宰省聲者，辛與曾有眞蒸之别。宰省與曾爲之蒸之相合。通轉冣近者也。</duanzhu>
<xushi>楊雄㠯爲漢律祠宗廟丹書告也。</xushi>
<duanzhu>也字依《韵會》補。？爲祠宗廟丹書告神之帛。見於漢律者字如此作。楊雄言之。雄〈甘泉賦〉曰「上天之縡。葢卽謂郊祀丹書告神者。此則从宰不省者也。</duanzhu>
</t>

<wh>緭</wh>
<t>
<xushi>繒也。从糸，胃聲。</xushi>
<duanzhu>云貴切，十五部。</duanzhu>
</t>

<wh>絩</wh>
<t>
<xushi>綺絲之數也。</xushi>
<duanzhu>言綺以見凡繒也。綺者，文繒也。文繒<pb n="654-3"/>絲尙有數、則餘繒可知。其若干絲爲一絩、未聞。</duanzhu>
<xushi>漢律曰「綺絲數謂之絩。布謂之緫。</xushi>
<duanzhu>《禮經》「布八十縷爲升。〈禾部〉曰「布八十縷爲稯。漢〈王莽傳〉：一月之祿十緵布二匹。孟康曰「緵、八十縷也。今按緫卽稯也。稯卽緵也。緵卽升也。皆謂八十縷。〈召南〉「羔羊五緫。傳曰「緫，數也。</duanzhu>
<xushi>綬組謂之首。</xushi>
<duanzhu>司馬紹統《輿服志》「乘輿黃赤綬五百首。諸侯王赤綬三百首。相國綠綬二百四十首。公侯、將軍紫綬百八十首。九卿、中二千石、二千石青綬百二十首。千石、六百石黑綬八十首。四百石、三百石、二百石黃綬六十首。凡先合單紡爲一系。四系爲一扶。五扶爲一首。五首爲一文。文采淳爲一圭。首多者系細。首少者系麤。</duanzhu>
<xushi>从糸，兆聲。</xushi>
<duanzhu>治小切，二部。</duanzhu>
</t>

<wh>綺</wh>
<t>
<xushi>文繒也。</xushi>
<duanzhu>謂繒之有文者也。文者，錯畫也。錯畫謂䢒逪其介畫。繒爲䢒逪方文、謂之文綺。引申之曰交？結綺窗。曰疆場綺分。皆謂似綺文。</duanzhu>
<xushi>从糸，奇聲。</xushi>
<duanzhu>袪彼切，古音在十七部。</duanzhu>
</t>

<wh>縠</wh>
<t>
<xushi>細縳也。</xushi>
<duanzhu>縳之細者也。《詩》「玼兮玼兮。其之展也。蒙彼縐絺。是紲袢也。傳曰「禮有展衣者。以丹縠爲衣。蒙，覆也。絺之靡者爲縐。靡謂如䊳碎然。細之至<pb n="655"/>也。箋云：縐絺、絺之蹙蹙者是也。此謂裏衣縐絺。外服丹縠衣。縠與縐絺正一類也。今之縐紗、古之縠也。《周禮》謂之沙。注謂之沙縠。疏云輕者爲沙。縐者爲縠。按古衹作沙。無紗字。</duanzhu>
<xushi>从糸，㱿聲。</xushi>
<duanzhu>胡谷切，三部。</duanzhu>
</t>

<wh>縳</wh>
<t>
<xushi>白鮮？也。</xushi>
<duanzhu>？各本作色。今正。下文云：縞、鮮？也。今本譌鮮色。則此色誤亦同。？與支音同。縞爲鮮支。縳爲鮮支之白者。〈聘禮〉束紡注曰：紡、紡絲爲之。今之縳也。《周禮》素沙注曰：素沙者，今之白縳也。《釋文》皆引《說文》居掾反。《聲類》以爲今正絹字。按據許則縳與絹各物。音近而義殊。二禮之鄭注：自謂縳不謂絹也。縳以其質堅名之。字从專。絹以色如麥䅌名之。字从䏍。李登作《聲類》時巳失其傳矣。若羽人十摶爲縳、《左傳》縳一如瑱、又皆卷縛之義。非字之本義。</duanzhu>
<xushi>从糸，專聲。</xushi>
<duanzhu>持沇切，十四部。</duanzhu>
</t>

<wh>縑</wh>
<t>
<xushi>幷絲繒也。</xushi>
<duanzhu>謂騈絲爲之。雙絲繒也。《呂氏春秋》「昔吾所亡者紡緇也。今子之衣襌緇也。以襌緇當紡緇。子豈有不得哉。任氏大椿曰「襌緇卽單緇也。余謂此紡卽方也。竝絲曰方、猶倂船曰方。此紡非紡之本義。後漢《輿服志》及《古今注》竝云：合單紡爲一系者同。此方絲所謂兼絲也。</duanzhu>
<xushi>从糸，兼聲。</xushi>
<duanzhu>形聲中有會意。古甜切，七部。</duanzhu>
</t>

<wh>綈</wh>
<t>
<xushi>𣆪繒也。</xushi>
<duanzhu>𣆪各本作厚。今正。《管子》輕重戊篇。《管子》對桓公。魯梁之民俗爲綈。公服綈。既又對桓公。宜服帛去綈。然則帛薄綈厚可知也。《史記》范雎傳《索隱》曰：葢今之絁。按非也。絁卽許之䌳字。</duanzhu>
<xushi>从糸，弟聲。</xushi>
<duanzhu>杜兮切，十五部。</duanzhu>
</t>

<wh>練</wh>
<t>
<xushi>湅繒也。</xushi>
<duanzhu>湅者，？也。？者，淅也。淅者，汏米也。湅繒汏諸水中。如汏米然。〈考工記〉所謂湅帛也。巳湅之帛曰練。引、申爲精𥳑之偁。如《漢書》練時日、練章程是也。</duanzhu>
<xushi>从糸，柬聲。</xushi>
<duanzhu>郞甸切，十四部。</duanzhu>
</t>

<wh>縞</wh>
<t>
<xushi>鮮？也。</xushi>
<duanzhu>各本作鮮色。今正。漢〈地理志〉師古注：縞、鮮支也。〈司馬相如傳〉正同。顔語多本《說文》「彼時未誤。葢支亦作？。因譌色也。《廣雅》「䋷緫、鮮支、縠，絹也。許謂縞卽鮮支。〈鄭風〉。縞衣綦巾。毛曰「縞衣、白色男服也。王逸曰「縞，素也。任氏大椿釋繒曰「孰帛曰練。生帛曰縞。</duanzhu>
<xushi>从糸，高聲。</xushi>
<duanzhu>古老切，二部。</duanzhu>
</t>

<wh>䌳</wh>
<t>
<xushi>粗緒也。</xushi>
<duanzhu>粗者，疏也。粗緒葢亦繒名。《廣韵》云：繒似布。俗作絁。玉裁按葢今之綿紬。</duanzhu>
<xushi>从糸，璽聲。</xushi>
<duanzhu>式支切，十六部。</duanzhu>
</t>

<wh>紬</wh>
<t>
<xushi>大絲繒也。</xushi>
<duanzhu>大絲較常絲爲大也。《左傳》「衞文公大帛之冠。大帛謂大絲繒。《後漢書》大練亦謂大絲練也。獨𣃔說飛軨以緹紬廣八尺。長拄地。今繒帛通呼爲紬。不必大絲也。叚借爲抽字。《史記》「紬石室金匱之書。徐廣音抽。師古《漢書》音冑。皆是也。音胄謂同籒也。籒者，讀書也。《釋名》曰：紬，抽也。抽引絲耑出細緒也。與許說迥異。</duanzhu>
<xushi>从糸，由聲。</xushi>
<duanzhu>直由切，三部。</duanzhu>
</t>

<wh>綮</wh>
<t>
<xushi>致繒也。</xushi>
<duanzhu>致、送詣也。凡細膩曰致。今之緻字也。漢人多用致、不作緻。致繒曰綮。未聞其證。</duanzhu>
<xushi>一曰幑識信也。有齒。</xushi>
<duanzhu>各本識作幟。俗字也。今正。〈巾部〉曰「幑者，幑識也。幑識信葢謂棨？。棨綮通用也。漢匈奴傳曰「棨？十。師古曰「棨？、有衣之？也。以赤黑繒爲之。《古今注》曰：棨？、殳之遺象。以木爲之。後世滋僞。無復典㓝。以赤紬韜之。亦謂之紬？。亦謂之棨？。王公以下通用之以前驅。按用赤黑繒、故曰綮。其用同幑識、故曰幑識信。</duanzhu>
<xushi>从糸，啟省聲。</xushi>
<duanzhu>各本作𢼄聲。𢼄不成字。按〈木部〉棨下曰啟省聲。則此亦當云啟省聲。今依《韵會》正。康禮切，十五部。</duanzhu>
</t>

<wh>綾</wh>
<t>
<xushi>東齊謂布帛之細者曰綾。</xushi>
<duanzhu>同《方言》。</duanzhu>
<xushi>从糸，夌聲。</xushi>
<duanzhu>力膺切，六部。</duanzhu>
</t>

<wh>縵</wh>
<t>
<xushi>繒無文也。</xushi>
<duanzhu>春秋䋣露。庶人衣縵。引申之、凡無文皆曰縵。《左傳》乘縵注：車無文者也。漢〈食貨志〉縵田注：謂不𤰝者也。</duanzhu>
<xushi>从糸，曼聲。</xushi>
<duanzhu>莫半切，十四部。</duanzhu>
<xushi>漢律曰「賜衣者縵表白裏。</xushi>
</t>

<wh>繡</wh>
<t>
<xushi>五采備也。</xushi>
<duanzhu>〈考工記〉「畫繪之事襍五采。五采備謂之繡。鄭氏《古文尙書》曰：子欲觀古人之象。日、月、星辰、山、龍、華蟲作繢。宗彝、藻、火、粉米、黼、黻希繡。此古天子冕服十二章。希讀爲黹。或作絺、字之誤也。按今人以鍼縷所紩者謂之繡。與畫爲二事。如〈考工記〉則繡亦系之畫繪。同爲設色之工也。畫繪與文字又爲一事。故許以觀古人之象說遵修舊文也。</duanzhu>
<xushi>从糸，肅聲。</xushi>
<duanzhu>息救切，三部。</duanzhu>
</t>

<wh>絢</wh>
<t>
<xushi>《詩》云：？㠯爲絢兮。</xushi>
<duanzhu>逸《詩》「見《論語》八佾篇。馬融曰「絢、文貌也。鄭康成禮注曰：采成文曰絢。注《論語》曰：文成章曰絢。許次此篆於繡繪閒者，亦謂五采成文章。與鄭義略同也。鄭注繪事後素云：畫繪先布衆采。然後以素分其閒。以成其文。朱子則云：後素、後於素也。謂先以粉地爲質。而後施五采。據許絢在繡繪閒。繡繪皆五采也。葢許用白受采之恉與。</duanzhu>
<xushi>从糸，旬聲。</xushi>
<duanzhu>許掾切。古音在十二部。按唐玄度《九經字㨾》？絢同字。注云：上《說文》从筍聲。下經典相承隸省。按？不見於他書。疑唐氏所據未確也。惟《儀禮》注云：絢今文作？。然則絢出禮古文。許用禮古文、故不錄禮今文。《玉篇》？同上絢。本禮注也。《集韵》？同絢。此本唐氏也。</duanzhu>
</t>

<wh>繪</wh>
<t>
<xushi>會五采繡也。</xushi>
<duanzhu>會繪㬪韵。今人分〈咎繇謨〉繪繡爲二事。古者，二事不分。統謂之設色之工而巳。古者，繢訓畫、繪訓繡。說見繢下。</duanzhu>
<xushi>〈虞書〉曰：山、龍、𦾓蟲作繪。</xushi>
<duanzhu>〈咎繇謨〉文。</duanzhu>
<xushi>《論語》曰：繪事後？。</xushi>
<duanzhu>八佾篇文。此皆證繪繡無二事也。</duanzhu>
<xushi>从糸，會聲。</xushi>
<duanzhu>黃外切，十五部。</duanzhu>
</t>

<wh>緀</wh>
<t>
<xushi>帛文皃。</xushi>
<duanzhu>帛各本作白。今依《韵會》正。《韵會》用小徐本也。</duanzhu>
<xushi>《詩》曰：緀兮斐兮。成是貝錦。</xushi>
<duanzhu>〈小雅〉巷伯文。今《詩》緀作萋。《毛傳》曰：萋斐、文章相錯也。貝錦、錦文也。箋云：錦文者，如餘泉餘蚳之貝文也。按《爾雅》餘貾黃白文。餘泉白黃文。</duanzhu>
<xushi>从糸，妻聲。</xushi>
<duanzhu>七稽切，十五部。</duanzhu>
</t>

<wh>䋛</wh>
<t>
<xushi>繡文如聚細米也。</xushi>
<duanzhu>繡謂畫也。米䋛曡韵。今咎陶謨作粉米。許所見壁中古文作黺䋛。黹部云：黺、畫粉也。此云䋛、繡文如聚細米也。皆《古文尙書》說也。此不言〈虞書〉者，經文巳見於七篇矣。畫粉爲衞宏<pb n="656-1"/>說。此葢亦衞說與。</duanzhu>
<xushi>从糸米。米亦聲。</xushi>
<duanzhu>莫禮切，十五部。</duanzhu>
</t>

<wh>絹</wh>
<t>
<xushi>繒如麥䅌色。</xushi>
<duanzhu>色字今補。色譌也、而俗刪（⿰刂）之耳。自絹至綟卄三篆皆言繒帛之色。而此色字先之。《聲類》溷縳絹爲一字。由不考其義之殊也。䅌者，麥莖也。繒色如麥莖靑色也。射雉賦曰「麥漸漸以擢芒。又曰「闚䦓？葉。四月時也。繒色似之曰絹。漢人叚爲？字。</duanzhu>
<xushi>从糸，肙聲。</xushi>
<duanzhu>吉掾切，十四部。</duanzhu>
</t>

<wh>綠</wh>
<t>
<xushi>帛靑黃色也。</xushi>
<duanzhu>綠衣《毛傳》曰：綠、閒色。〈玉藻〉正義曰「五方閒色。綠、紅、碧、紫、駵黃是也。木靑剋土黃。東方閒色爲綠。綠色靑黃也。火赤剋金白。南方閒色爲紅。紅色赤白也。金白剋木靑。西方閒色碧。碧色白靑也。水黑剋火赤。北方閒色紫。紫色黑赤也。土黃剋水黑。中央閒色駵黃。駵黃色黃黑也。</duanzhu>
<xushi>从糸，彔聲。</xushi>
<duanzhu>力玉切，三部。</duanzhu>
</t>

<wh>縹</wh>
<t>
<xushi>帛白靑色也。</xushi>
<duanzhu>白靑各本作靑白。今正。此金剋木之色。所剋當在下也。縹、《禮記》正義謂之碧。《釋名》曰：縹猶漂。漂、淺靑色也。有碧縹、有天縹、有骨縹。各以其色所象言之也。</duanzhu>
<xushi>从糸，？聲。</xushi>
<duanzhu>？沼切，二部。</duanzhu>
</t>

<wh>䋭</wh>
<t>
<xushi>帛靑經縹緯。</xushi>
<duanzhu>經者從絲。緯者衡絲。</duanzhu>
<xushi>一曰育陽染<pb n="656-2"/>也。</xushi>
<duanzhu>育陽、漢南郡屬縣（⿰県系）。縣（⿰県系）在育水北。故曰育陽。育與䋭曡韵。育水、〈水部〉作淯水。</duanzhu>
<xushi>从糸，育聲。</xushi>
<duanzhu>余六切，三部。</duanzhu>
</t>

<wh>絑</wh>
<t>
<xushi>純赤也。</xushi>
<duanzhu>純同？。厚也。赤、南方色也。按市下云：天子朱市。諸侯赤市。然則朱與赤深淺不同。〈豳風〉「我朱孔陽。傳曰「朱、深纁也。陽，明也。許云：纁者淺絳。絳者大赤。葢純赤、大赤其異者微矣。鄭注《禮經》曰「凡染絳一入謂之縓。再入謂之赬。三入謂之纁。朱則四入與。是朱爲深纁之說也。凡經傳言朱皆當作絑。朱其叚借字也。朱者，赤心木也。</duanzhu>
<xushi>〈虞書〉丹朱如此。</xushi>
<duanzhu>丹朱見〈咎繇謨〉「許所據壁中古文作丹絑。葢六經之絑僅見此処。朱行而絑廢矣。</duanzhu>
<xushi>从糸，朱聲。</xushi>
<duanzhu>章俱切，古音在四部。</duanzhu>
</t>

<wh>纁</wh>
<t>
<xushi>淺絳也。</xushi>
<duanzhu>〈考工記〉「鍾氏三入爲纁。《爾雅》「一染謂之縓。再染謂之赬。三染謂之纁。鄭注禮曰「纁裳、淺絳裳也。</duanzhu>
<xushi>从糸，熏聲。</xushi>
<duanzhu>許云切。十三部。《周禮故書》纁作䵫。</duanzhu>
</t>

<wh>絀</wh>
<t>
<xushi>絳也。</xushi>
<duanzhu>此絀之本義、而廢不行矣。《韵會》絳作縫。非也。古多叚絀爲黜。</duanzhu>
<xushi>从糸，出聲。</xushi>
<duanzhu>丑律切，十五部。</duanzhu>
</t>

<wh>絳</wh>
<t>
<xushi>大赤也。</xushi>
<duanzhu>大赤者，今俗所謂大紅也。上文純赤者，今俗所謂朱紅也。朱紅淡、大紅濃。大紅如日<pb n="656-3"/>出之色。朱紅如日中之色。日中貴於日出。故天子朱市。諸侯赤市。赤卽絳也。</duanzhu>
<xushi>从糸，夅聲。</xushi>
<duanzhu>古巷切，九部。</duanzhu>
</t>

<wh>綰</wh>
<t>
<xushi>惡絳也。</xushi>
<duanzhu>惡下各本衍也。今刪（⿰刂）。此如粊下云惡米也、繫下云惡絮也。謂絳色之惡者也。</duanzhu>
<xushi>从糸，官聲。</xushi>
<duanzhu>烏版切，十四部。</duanzhu>
<xushi>一曰？也。</xushi>
<duanzhu>？各本作絹。今正。网部？、一曰綰也。二篆爲轉注：老考互訓之例也。？字不行、多叚絹爲之。《周禮》翨氏注置其所食之物於絹中、鳥來下則掎其腳是也。但他書容可同音相代。淺人將此？改作絹、則似綰可訓繒如麥䅌色。全書之條理不可知矣。讀許者不可不思。</duanzhu>
<xushi>讀若雞卵。</xushi>
<duanzhu>卵古讀如關。綰音亦如是。說詳卵部。</duanzhu>
</t>

<wh>縉</wh>
<t>
<xushi>帛赤色也。</xushi>
<duanzhu>〈南都賦〉引臣瓒云赤白色。《玉篇》亦云帛赤白。皆誤。赤白則爲下文之紅矣。</duanzhu>
<xushi>从糸，㬜聲。</xushi>
<duanzhu>卽刃切，十二部。</duanzhu>
<xushi>《春秋傳》曰縉雲氏。</xushi>
<duanzhu>春秋文十八年《左傳》文。黃帝以雲紀。故爲雲師而雲名。服虔曰「〈夏官〉爲縉雲氏。</duanzhu>
<xushi>禮有縉緣。</xushi>
<duanzhu>凡許云禮者，謂《禮經》也。今之所謂《儀禮》也。十七篇無縉緣。俟攷。緣以絹切。〈玉藻〉曰：童子之節也。緇布衣。錦緣。錦紳幷紐。錦束髮。皆朱錦也。朱錦爲緣。豈卽縉緣<pb n="657"/>與。</duanzhu>
</t>

<wh>綪</wh>
<t>
<xushi>赤繒也。</xushi>
<duanzhu>定四年《左傳》「分康叔以綪茷。茷卽旆也。杜曰「綪、大赤。取染草名也。襍記注作蒨旆。蒨卽莤也。</duanzhu>
<xushi>㠯莤染故謂之綪。</xushi>
<duanzhu>莤者，茅蒐也。韋部又曰「茅蒐染韋。一入曰韎。然則必數入而後謂之綪。今不得其詳矣。莤與綪合韵而同音。故莤染謂之綪也。</duanzhu>
<xushi>从糸，靑聲。</xushi>
<duanzhu>倉絢切。古音在十一部。莤在十三部。以雙聲合韵。</duanzhu>
</t>

<wh>緹</wh>
<t>
<xushi>帛丹黃色也。</xushi>
<duanzhu>謂丹而黃也下文云：縓、帛赤黃色。丹與赤不同者，丹者如丹沙。與赤異。其分甚微。故鄭注草人曰「赤緹、縓色也。酒正五齊。四曰緹齊。注曰：緹者，成而紅赤。若今下酒矣。按紅赤者，赤而白。緹齊不純赤。故謂之紅赤。緹齊俗作醍。見〈禮運〉。</duanzhu>
<xushi>从糸，是聲。</xushi>
<duanzhu>他禮切，十六部。</duanzhu>
</t>

<wh><img src="650B-01">衹</img></wh>
<t>
<xushi>緹或作衹。</xushi>
<duanzhu>从衣、氏聲也。古氏與是同用。故是聲亦从氏聲。此篆與〈衣部〉袛裯之袛大别。其義則彼訓短衣。其音則氐聲在十五部。氏聲在十六部也。按《唐石經》《周易》衹既平。《詩》衹攪我心。亦衹以異。《左傳》衹見疏也。《論語》亦衹以異。以及凡訓適之字皆从衣氏。葢有所受之矣。張參《五經文字》、經典字畫之砥柱也。〈衣部〉曰「衹止移切。適也。《廣韵》本孫愐《唐韵》曰「衹章移切。適也。《玉篇》〈衣部〉亦曰「衹之移切。適也。舊字相承可據如是。至《集韵》云：祇章移切。適也。始从示。然恐轉寫轉刊之誤耳。至《類篇》則衹祇二文皆訓適。至《韵會》而从示之祇訓適矣。此其遞譌之原委也。衹之訓適、以其音同在十六部而得其義。凡古語䛐皆取諸字音。不取字本義。皆叚借之法也。攷毛公我行其野傳曰「衹，適也。鄭〈何人斯〉〔箋〕、《論語》〔注〕曰：衹，適也。服虔《左傳》襄卄九年解云：衹，適也。王弼注坎卦曰「衹，辭也。顔師古竇嬰傳注曰：衹，適也。此古字古言之存者章章也。自宋以來刊版之書多不省照。衣改從示者不少。學者所宜訂正。錢氏大昕飬新錄乃云：《說文》無衹字。《五經文字》承《玉篇》之誤。未免千慮一失耳。衹譌祇。俗又作秖。唐人《詩》文用之、讀如支。今則改用只、讀如質。此古今推移之變也。若《史記》韓安國傳云：禔取辱耳。此用衹之同音字。如《周易》衹既平。他家作禔而異其義。要是同音。○顔元孫干祿字書石本祇秖注云：上神祇、巨移反。下適秖、章移反。是則秖字起於唐初。葢六朝俗字。</duanzhu>
</t>

<wh>縓</wh>
<t>
<xushi>帛赤黃色也。</xushi>
<duanzhu>赤黃者，赤而黃也。禮〈喪服〉注曰：縓、淺絳也。練冠而麻衣縓緣。三年練之受飾也。〈檀弓〉注曰：縓、纁<pb n="657-2"/>之類。</duanzhu>
<xushi>一染謂之縓。再染謂之赬。三染謂之纁。</xushi>
<duanzhu>三句《爾雅》釋器文。〈考工記〉衹言三入、不言一入再入。《爾雅》可補記文所未備。記云：鍾氏染羽。以朱湛丹秫。三月而熾之。淳而漬之。三入爲纁。鄭注：記與《爾雅》同色耳。染布帛者，染人掌之。依鄭則染人染布帛與鍾氏染羽、同用朱漸丹秫也。古以茜染者謂之韎、謂之緹。以朱及丹秫染者謂之縓、赬、纁。赬者，赤色也。纁者，淺絳也。〈玉藻〉之溫韍卽韎韐也。溫卽縓之叚借字也。韎亦謂之縓。</duanzhu>
<xushi>从糸，原聲。</xushi>
<duanzhu>七絹切，十四部。</duanzhu>
</t>

<wh>紫</wh>
<t>
<xushi>帛靑赤色也。</xushi>
<duanzhu>靑當作黑。穎容春秋釋例曰「火畏於水。以赤入於黑。故北閒色紫也。《論語》皇疏、〈玉藻〉正義略同。此作靑者，葢如禮器注所云秦二世時語。民言從之。至漢末猶存與。許說必無誤。轉寫亂之耳。</duanzhu>
<xushi>从糸，此聲。</xushi>
<duanzhu>將此切，十五部、亦十六部。</duanzhu>
</t>

<wh>紅</wh>
<t>
<xushi>帛赤白色也。</xushi>
<duanzhu>春秋釋例曰「金畏於火。以白入於赤。故南方閒色紅也。《論語》曰：紅紫不以爲褻服。按此今人所謂粉紅、桃紅也。</duanzhu>
<xushi>从糸，工聲。</xushi>
<duanzhu>戶公切，九部。</duanzhu>
</t>

<wh>𦇎</wh>
<t>
<xushi>帛靑色也。</xushi>
<duanzhu>《爾雅》「靑謂之蔥。蔥卽𦇎也。謂其色蔥。蔥淺<pb n="657-3"/>靑也。深青則爲藍矣。巿部曰「大夫赤巿。蔥衡。用〈玉藻〉文也。潘岳耤田賦。𦇎犗服於縹軛。《廣雅》「絹一名總。作𦇎者誤。</duanzhu>
<xushi>从糸，蔥聲。</xushi>
<duanzhu>倉紅切，九部。</duanzhu>
</t>

<wh>紺</wh>
<t>
<xushi>帛深靑而揚赤色也。</xushi>
<duanzhu>而字依《文選》注補。揚當作陽。猶言表也。《釋名》曰：绀，含也。靑而含赤色也。按此今之天靑。亦謂之紅靑。許言陽。劉言含。其意一也。以纁入深靑、而赤見於表是爲紺。賈氏〈考工〉疏云：纁入赤汁則爲朱。不入赤汁而入黑汁則爲绀。賈說非也。入深靑乃爲绀。入黑乃爲緅矣。</duanzhu>
<xushi>从糸，甘聲。</xushi>
<duanzhu>古暗切，古音在七部。</duanzhu>
</t>

<wh><img src="651A-01">𦁰</img></wh>
<t>
<xushi>帛蒼艾色也。</xushi>
<duanzhu>蒼者，艸色也。艾者，仌臺也。蒼艾色、謂蒼然如艾色是爲？。《毛傳》曰：綦巾、蒼艾色。許所本也。《鄭箋》則云：綦、綦文也。綦文者，文錯畫也。象交文。今作紋是也。不純綦而紋路蒼畫爲十字相交。是爲綦文。〈曹風〉：其弁伊騏。傳曰「騏、騏文也。〈秦風〉〔傳〕曰：騏、綦文也。〈魯頌傳〉：蒼騏曰騏。顧命騏弁。鄭注曰：靑黑曰騏。〈玉藻〉綦組綬。注曰：綦文襍色也。皆謂蒼文也。</duanzhu>
<xushi>从糸，𢍁聲。</xushi>
<duanzhu>？各本作畀。倂篆體作？。今正。此用？部之？爲聲。非用丌部之畀爲聲也。？部之？从？缶之？爲聲。非由、非鬼頭之？也。？在古音弟一部。？在古音弟十五部。此不可或紊者也。其亦古音弟一部也。故？字亦作綦。經典用之。徐鉉以補《說文》或體。許本書無之。渠之切。一部。《玉篇》作綨。</duanzhu>
<xushi>《詩》曰：縞衣？巾。未嫁女所服。</xushi>
<duanzhu>〈鄭風〉出其東門文。傳曰「縞衣、白色男服也。綦巾、蒼艾色女服也。箋云：縞衣綦巾所爲author之妻服也。鄭與毛異。許用毛說。而以未嫁二字申毛意。</duanzhu>
<xushi>一曰不𠎥？。</xushi>
<duanzhu>不借亦作薄借。薄音博。禮〈喪服〉〔傳〕曰「繩屨者，繩菲也。注云：繩菲、今時不借也。《急就篇》作不借。《釋名》作搏腊、同耳。《周禮》弁師注曰：璂讀如薄借綦之綦。不借綦、若今云艸鞵襻也。〈士喪禮〉組綦注云：綦、屨係也。所以拘止屨也。讀如馬絆綦之綦。內則屨著綦注亦云：綦、屨繫也。按許不云一曰屨系而舉不借綦者，以俗語易曉也。如今小兒鞵帶。</duanzhu>
</t>

<wh><img src="651B-01">綦</img></wh>
<t>
<xushi>？或从其。</xushi>
<duanzhu>大徐所補。攷〈玉部〉有𤪌。〈艸部〉有藄。則當依大徐補也。</duanzhu>
</t>

<wh>繰</wh>
<t>
<xushi>帛如紺色。</xushi>
<duanzhu>如绀色者，如绀而別於绀也。《廣雅》系諸靑類。葢比绀色之靑更深矣。《禮記》用爲澡治字。他書用爲繅絲字。</duanzhu>
<xushi>或曰深繒。</xushi>
<duanzhu>深繒疑有譌舛。繒不得言深也。</duanzhu>
<xushi>从糸，喿聲，讀若喿。</xushi>
<duanzhu>親小切。二部。按《廣雅》音早。《廣韵》同。</duanzhu>
</t>

<wh>緇</wh>
<t>
<xushi>帛黑色也。</xushi>
<duanzhu>黑者，北方色也。火所熏之色也。〈考工記〉「三入爲纁。五入爲緅。七入爲緇。鄭注曰：玄色者，在緅緇之閒。其六入者與。</duanzhu>
<xushi>从糸，？聲。</xushi>
<duanzhu>側持切。一部。按〈玉藻〉大夫佩水蒼玉而純組綬注：純當爲緇。古文緇字、或作糸旁才。又《周禮》媒氏純帛注：純實緇字也。古緇以才爲聲。〈祭統〉「王后蠶於北郊以供（⿰亻𠔏）純服」注：純以見繒色。《論語》今也純，鄭讀爲緇。鄭意今之䊷字，俗譌爲純耳。然則許書當爲䊷篆，解云古文緇，从糸、才聲。而缺者，豈從今書不從故書之例與。</duanzhu>
</t>

<wh>纔</wh>
<t>
<xushi>帛雀頭色也。</xushi>
<duanzhu>今經典緅字許無。纔卽緅字也。〈考工記〉「三入爲纁、五入爲緅、七入爲緇。」注：染纁者，三入而成，又再染以黑則爲緅。緅，今禮俗文作爵，言如爵頭色也；又復再染以黑，乃成緇矣。〈士冠禮〉「爵弁服」注：爵弁者，冕之次，其色赤而微黑，如爵頭然，或謂之緅。依鄭則爵、緅、纔三字一也──三字雙聲。〈巾車〉「雀飾」注曰：雀，黑多赤少之色。玉裁按，今目驗雀頭，色赤而微黑。</duanzhu>
<xushi>一曰𣁋黑色如绀。</xushi>
<duanzhu>句。</duanzhu>
<xushi>纔。</xushi>
<duanzhu>逗。</duanzhu>
<xushi>淺也。</xushi>
<duanzhu>前一說謂黑多，後一說謂微黑。不同。鄭注〈考工〉、〈巾車〉謂黑多。注士冠<pb n="658-2"/>禮謂微黑。亦不同也。其實雀頭微黑而巳。纔淺亦於雙聲求之。猶竊之訓淺也。江沅曰「今用爲才字。乃淺義引伸。</duanzhu>
<xushi>讀若讒。从糸，毚聲。</xushi>
<duanzhu>士咸切，八部。</duanzhu>
</t>

<wh>𦃖</wh>
<t>
<xushi>帛騅色也。</xushi>
<duanzhu>騅者，蒼白色也。詳〈馬部〉「〈釋言〉曰「菼，騅也。王風《毛傳》曰：菼，騅也。蘆之初生者也。〈艸部〉曰「𦵹者，萑之初生。一曰騅帛色如𦵹、故謂之騅色。謂之𦃖也。取其與𦵹同音也。</duanzhu>
<xushi>从糸，剡聲。</xushi>
<duanzhu>土敢切，八部。</duanzhu>
<xushi>《詩》曰：毳衣如𦃖。</xushi>
<duanzhu>王風大車文。按此十字當作从系、𦵹省、《詩》曰毳衣如𦵹。說會意之恉、復證之以《詩》「如䕻寷引易之例。若如今本則色固𦃖矣。何云如𦃖。且偁《詩》毛氏。毛固作菼。何云偁毛。</duanzhu>
</t>

<wh>綟</wh>
<t>
<xushi>帛䓞艸染色也。</xushi>
<duanzhu>䓞各本譌戾。《韵會》譌艾。今正。〈艸部〉䓞艸可以染畱黃。染成是爲綟。綟與䓞曡韵。與畱雙聲。畱黃或作駵黃。或作流黃。皇侃作緇黃。葢卽？黃之色。其色黎黑而黃也。漢〈百官公卿表〉「諸侯王金壐盭綬。如淳曰「盭音戾。綠盭也。以綠爲質。晉灼曰「盭、艸名也。似艾可染綠。因以爲綬名。按綠近黃。綠爲質而染黑。故曰駵黃。中央之閒色。何承天纂文云：綟、紫色。非也。漢制。綠綟綬在紫綬之上。紫綬一名緺綬。其色靑紫。</duanzhu>
<xushi>从糸，戾聲。</xushi>
<duanzhu>按戾聲當作䓞省。會意包形聲也。郞計切，十五部。</duanzhu>
</t>

<wh>紑</wh>
<t>
<xushi>白鱻衣皃。</xushi>
<duanzhu>鱻各本作鮮。今正。許例新鮮字如此作也。《毛詩傳》曰：絲衣、祭服也。紑、絜鮮皃。</duanzhu>
<xushi>从糸，不聲。</xushi>
<duanzhu>匹𠀉切，古音在一部。</duanzhu>
<xushi>《詩》曰：素衣其紑。</xushi>
<duanzhu>〈周頌〉作絲衣。絲衣乃篇名。素恐譌字。此謂士爵弁玄衣纁裳非白衣也。本義謂白鮮。引申之爲凡新衣之偁。</duanzhu>
</t>

<wh>緂</wh>
<t>
<xushi>白鱻衣皃。从糸，炎聲。</xushi>
<duanzhu>充彡切。八部。《廣韵》他甘切。</duanzhu>
<xushi>謂衣采色鮮也。</xushi>
<duanzhu>六字葢非許語。依《玉篇》則白鮮衣皃四字當作衣采色鮮也五字。</duanzhu>
</t>

<wh>繻</wh>
<t>
<xushi>繒采色也。</xushi>
<duanzhu>此本義也。《左傳》紀裂繻。大夫以裂繻爲名。此繻乃㡏之叚借。〈巾部〉曰㡏、繒耑裂也是也。終軍傳。關吏與軍繻。蘇林曰「繻、帛邊也。舊關出入皆以傳。傳因裂繻頭。合以爲符信也。卽左氏裂繻字。正當作㡏。是以二傳作緰。</duanzhu>
<xushi>从糸，需聲。</xushi>
<duanzhu>相俞切，古音在四部。</duanzhu>
<xushi>讀若繻有衣。</xushi>
<duanzhu>《周易》既濟六四文。葢有譌奪。證之以䋈篆下所偁。則繻當作需。衣下奪䋈字。</duanzhu>
</t>

<wh>縟</wh>
<t>
<xushi>緐采飾也。</xushi>
<duanzhu>飾各本作色。今依《文選》〈西京賦〉、月賦、〈景福殿賦〉、劉越石荅盧諶《詩》〔注〕正。緐本訓馬髦飾。引申之爲緐多。飾本訓㕞也。引申之爲文飾。〈喪服〉〔傳〕曰「喪成人者其文縟。喪未成人者其文不縟。注曰：縟猶數也。按數如數罟之數。</duanzhu>
<xushi>从糸，辱聲。</xushi>
<duanzhu>而蜀切。三部。○按自縵繡二篆至此皆言文采與色之不同。</duanzhu>
</t>

<wh>纚</wh>
<t>
<xushi>冠織也。</xushi>
<duanzhu>冠織者，爲冠而設之織成也。凡繒布不䇓翦裁而成者謂之織成。內則注曰：縱、韜髮者也。士冠禮曰「纚廣終幅長六尺。注曰：纚、今之幘。終，充也。纚一幅長六尺。足以韜髮而結之矣。《禮經》贊者奠纚而後設纚。賓正纚乃加冠。是以纚韜髮而後冠也。此纚葢織成。緇帛廣二尺二寸、長衹六尺。不待翦裁。故曰冠織。漢制。齊三服冠獻冠幘縰。正是織成者。注云：如方目紗。按引申之、网有名纚者。薜綜曰「纚網如箕形。狹後廣前。〈西京賦〉曰「纚鰋鮋。吴都賦曰「纚鱨魦。○《釋名》「纚以韜髮者也。以纚爲之。因以爲之名。按劉語似誤。本爲韜髮之偁。繼乃以爲帛偁。如劉語乃倒其先後矣。</duanzhu>
<xushi>从糸，麗聲。</xushi>
<duanzhu>所綺切。十六部。亦作縰、同。問喪雞斯、卽筓纚之叚借也。</duanzhu>
<xushi>謂㠯緇帛韜髮。</xushi>
<duanzhu>六字各本無。依《集韵》、《類篇》、《韵會》所引皆有。葢古注之存者。</duanzhu>
</t>

<wh>紘</wh>
<t>
<xushi>冠卷維<pb n="659-1"/>也。</xushi>
<duanzhu>維字今依《玉篇》補。卷《經典釋文》起權反。〈玉藻〉：縞冠玄武。注曰：武、冠卷也。古者，冠與卷殊。襍記注曰：秦人曰委。齊東曰武。〈喪大記〉注曰：武、吉冠之卷也。冠卷不得偁紘。故知冠卷下有維字。必爲古本矣。《周禮》弁師注：朱紘、以朱組爲紘也。紘一條屬㒳端於武。又曰「紐小鼻在武上、筓所貫也。士冠禮注曰：有筓者屈組爲紘、垂爲飾。無筓者纓而結其絛。按有筓者謂冕弁。無筓者謂冠。許冖部冠下曰「弁冕之總名也。則此云冠卷維者，謂冕弁之紘以一組自頤下而上屬㒳耑於武者也。葢筓貫於武。紘實屬於筓首耳。許以筓統於卷、故曰冠卷維。許、鄭說略同。戴先生說冠無筓有武。冕弁有筓無武。紘屬於筓。說更明了。○引申之、凡中寛者曰紘。如〈月令〉其器圜以閎。閎讀爲紘。《淮南書》有八紘。</duanzhu>
<xushi>从糸，厷聲。</xushi>
<duanzhu>户萌切，古音在六部。</duanzhu>
</t>

<wh>紭</wh>
<t>
<xushi>紘或从弘。</xushi>
</t>

<wh>紞</wh>
<t>
<xushi>冕冠？耳者。</xushi>
<duanzhu>魯語。王后親織玄紞。韋曰「紞所以縣（⿰県系）瑱當耳者。〈齊風〉：充耳以素乎而。充耳以青乎而。充耳以黄乎而。箋云：素、靑、黄、謂所以縣（⿰県系）瑱者。或名爲紞。織之。人君五色。臣則三色而巳。瓊華、瓊瑩、瓊英、謂縣（⿰県系）紞之末。所謂瑱也。玉裁按紞所以縣（⿰県系）瑱。瑱所<pb n="659-2"/>以塞耳。紞非塞耳者也。《大戴禮》「黈絖塞耳。所以揜聰。黈、黃色也。絖同纊。薛綜〈東京賦〉注曰：黈纊、言以黃綿大如丸縣（⿰県系）冠㒳邊當耳。不欲妄聞不急之言。此薛氏緣辭生訓。大戴絖字乃紞之譌。形之誤也。黃色之紞下垂充耳。人君紞五色。故或單舉玄。或單舉黃。以該他色。自紞譌爲絖。漢初諸儒不能辨證。禮緯、客難、〈東京賦〉諸書又改作纊。因起薜氏繆說。而呂忱、顔師古從之。用黃綿塞耳、禮之所無。〈士喪禮〉曰「瑱用白纊。豈有生時以纊充耳者。如淳《漢書注》曰：以玉爲瑱。以黈纊縣（⿰県系）之。如語亦欠明了。古文用字𣃔無有呼絛繩爲纊者。許書冕冠塞耳者，當作冕冠所以縣（⿰県系）塞耳者。乃與《鄭箋》《詩》、韋注《國語》合。鄭、韋析言之。許潬言之耳。引申之義爲衾紞。鄭云：被識也。按今人語謂之當頭。卽當耳之意。又紞如打五𡔷。亦謂當𡔷面有聲也。</duanzhu>
<xushi>从糸，冘聲。</xushi>
<duanzhu>都感切，七部。</duanzhu>
</t>

<wh>纓</wh>
<t>
<xushi>冠系也。</xushi>
<duanzhu>冠系、可以系冠者也。系者，係也。以二組系於冠卷結頣下是謂纓。與紘之自下而上系於筓者不同。冠用纓。冕弁用紘。纓以固武。卽以固冠。故曰冠系。〈玉藻〉之記曰「玄冠朱組纓。天子之冠也。緇布冠繢緌。諸侯之冠也。玄冠丹組纓。諸侯之齊冠也。玄冠綦組纓。士之齊冠也。許此冠字專謂冠、不該冕弁。</duanzhu>
<xushi>从糸，嬰聲。</xushi>
<duanzhu>於盈切，十一部。</duanzhu>
</t>

<wh>紻</wh>
<t>
<xushi>纓卷也。</xushi>
<duanzhu>此卷亦起權反。卷本訓厀曲。引申爲凡曲之偁。纓卷、謂纓之曲繞也。是爲紻。</duanzhu>
<xushi>从糸，央聲。</xushi>
<duanzhu>於㒳切，十部。</duanzhu>
</t>

<wh>緌</wh>
<t>
<xushi>系冠纓𠂹者。</xushi>
<duanzhu>各本作系冠纓也。《韵會》無也字。皆非。今正。緌與纓無異材。垂其餘則爲緌。不垂則臿於纓卷閒。內則冠緌纓注曰：緌者，纓之餘也。正義曰「結纓頷下以固冠。結之餘者散而下垂謂之緌。按〈玉藻〉曰：有事然後緌。〈檀弓〉曰：喪冠不緌。扱其餘也。引申之爲旌旂之緌。以旄牛尾爲之。古字或作蕤。或叚綏爲之。</duanzhu>
<xushi>从糸，委聲。</xushi>
<duanzhu>儒徍切，古音在十六部。</duanzhu>
</t>

<wh>緄</wh>
<t>
<xushi>織成帶也。</xushi>
<duanzhu>各本無成字。依《文選》七啓注、後漢南匈奴傳注補。《玉篇》帶誤章。凡不待翦裁者曰織成。緄帶見《後漢書》「葢非三代時物也。《詩》〈小戎〉。竹秘緄縢。《毛傳》曰：緄，繩也。此古義也。而許不取之。過矣。漢𥓓用爲衮字。</duanzhu>
<xushi>从糸，昆聲。</xushi>
<duanzhu>古本切，十三部。</duanzhu>
</t>

<wh>紳</wh>
<t>
<xushi>大帶也。</xushi>
<duanzhu>〈巾部〉帶下曰「紳也。與此爲轉注：革部鞶下云：大帶也。男子帶鞶。婦人帶絲。帶下云：紳也。男子鞶帶。婦人帶絲。皆於古大帶革帶不分<pb n="660"/>别。是其疏也。古有革帶以系佩。而後加之大帶。紳則大帶之垂者也。〈玉藻〉曰：紳長制士三尺。子游曰「參分帶下、紳居二焉。注云：紳、帶之垂者也。言其屈而重也。許但云大帶。亦是渾言不析言。葢許意以革帶統於大帶。以帶之垂者統於帶。立言不分别也。</duanzhu>
<xushi>从糸。
<duanzhu>大帶用素用練。故从糸。</duanzhu>
<xushi>申聲。</xushi>
<duanzhu>失人切，十二部。</duanzhu>
</t>

<wh>繟</wh>
<t>
<xushi>帶緩也。</xushi>
<duanzhu>繟之言𦅗也。《韓詩》「檀車𦅗𦅗。《毛詩》作幝幝。</duanzhu>
<xushi>从糸，單聲。</xushi>
<duanzhu>昌善切，十四部。</duanzhu>
</t>

<wh>綬</wh>
<t>
<xushi>韍維也。</xushi>
<duanzhu>韍古文作市，韠也。韍維、謂所以維韍者。〈釋器〉曰：璲，瑞也。此謂玉瑞也。又曰「璲，綬也。郭云：卽佩玉之組。所以連繫瑞者。因通謂之璲。（今本字誤）古者，韍佩皆系於革帶。佩玉之系謂之璲。俗字爲繸。又謂之綬。韍之系亦謂之綬。《爾雅》渾言之。許析言之。言韍可以該佩也。謂之綬者，韍佩與革帶之閒有聯而受之者。故曰綬。〈玉藻〉曰：天子佩白玉而玄組綬。公侯佩山玄玉而朱組綬。大夫佩水蒼玉而純組綬。世子佩瑜玉而綦組綬。士佩瑌玟而縕組綬。孔子佩象環五寸而綦組綬。是其制也。司馬氏《輿服志》曰：五伯迭興。戰兵不息。於是解去韍佩。畱其係璲。以爲章表。故《詩》曰：㻆㻆佩璲。此之謂也。<pb n="660-1"/>至秦乃以采組連結於璲。光明章表。轉相結受。故謂之綬。漢承不改。夫大東所言。其時未嘗去玉。綬見〈玉藻〉、《爾雅》「非至秦漢乃有此名。古之所謂綬者璲也。秦漢之縌也。秦漢之所謂綬者，所以代古之韍佩也。非古之綬也。然則許曰綬、韍維也。又曰組、綬屬也。此古之綬也。又曰縌、綬維也。緺、綬紫靑色也。綸、靑絲綬也。此秦漢之綬也。秦漢改韍佩爲綬。遂改綬爲縌。此名之遷移當正者也。</duanzhu>
<xushi>从糸，受聲。</xushi>
<duanzhu>殖酉切，三部。</duanzhu>
</t>

<wh>組</wh>
<t>
<xushi>綬屬也。</xushi>
<duanzhu>屬當作織。淺人所改也。組可以爲綬。組非綬類也。綬織猶冠織。織成之幘梁謂之纚。織成之綬材謂之組。〈玉藻〉綬必連組。曰玄組綬、朱組綬是也。內則曰「織紝組紃。《周禮》典絲掌組。《詩》曰：執轡如組。傳曰「組、織組也。執轡如組、御衆有文章。言能制衆。動於近、成於遠也。按《詩》意非謂如組之柔。謂如織組之經緯成文。御衆縷而不亂。自始至終秩然。能御衆者如之也。織成之後所用韍佩之系、其大者也。</duanzhu>
<xushi>其小者㠯爲冠纓。</xushi>
<duanzhu>各本冠作冕。今依七啓李注、《急就》顏注正。冕用紘。冠用纓。冕可偁冠。冠不得偁冕也。〈玉藻〉曰：玄冠朱組纓。天子之冠也。緇布冠繢緌。諸侯之冠也。玄冠丹組纓。諸侯之齊冠也。玄冠綦組纓。士之齊冠也。緌與纓同材。故諸侯言緌不言纓。纓以組之細者爲之。大爲組綬。小爲組纓。其中之用多矣。典絲所供（⿰亻𠔏）所受之組是也。</duanzhu>
<xushi>从糸，且聲。</xushi>
<duanzhu>則古切，五部。</duanzhu>
</t>

<wh>緺</wh>
<t>
<xushi>綬紫靑色也。</xushi>
<duanzhu>各本無色。今依後漢南匈奴傳、大平《御覽》正。〈百官公卿表〉曰「丞相、金印紫綬。高帝十一年更名相國、綟綬。徐廣曰「似紫。紫綬名緺綬。其色靑紫。何承天云：緺、靑紫色也。按紫者，水剋火之閒色。又因水生木而色靑。是爲紫靑色。</duanzhu>
<xushi>从糸，咼聲。</xushi>
<duanzhu>古蛙切，古音在十七部。</duanzhu>
</t>

<wh>縌</wh>
<t>
<xushi>綬維也。</xushi>
<duanzhu>此綬謂漢之綬也。乘輿長丈九尺九寸、至四百石。三百石二百石長丈五尺、百石長丈二尺者是也。綬維謂之縌。乘輿至二千石皆長三尺二寸、千石至二百石皆長三尺者是也。司馬彪曰「縌者，古佩璲也。佩綬相迎受故曰縌。按當曰與綬相迎受故曰縌。縌之言逆也。漢之縌、古之綬也。漢之綬、猶古之韍佩也。縌篆其創於李斯輩與。</duanzhu>
<xushi>从糸，逆聲。</xushi>
<duanzhu>宜戟切，古音在五部。</duanzhu>
</t>

<wh>纂</wh>
<t>
<xushi>佀組而赤。</xushi>
<duanzhu>漢景帝紀曰「錦繡纂組、害女紅者也。臣瓚引此爲注：按組之色不同。似組而赤者，則謂之纂。〈釋詁〉曰：纂，繼也。此謂纂卽纘之叚借也。近人用爲撰集之偁。</duanzhu>
<xushi>从糸，算聲。</xushi>
<duanzhu>作管切，十四部。</duanzhu>
</t>

<wh>紐</wh>
<t>
<xushi>系也。</xushi>
<duanzhu>今本系下曰「係也。係者，結束也。</duanzhu>
<xushi>一曰結而可解。</xushi>
<duanzhu>結者，締也。締者，結不解也。其可解者曰紐。〈喪大記〉曰「小斂大斂皆左衽結絞不紐。正義云：生時帶竝爲屈紐。使易抽解。若死則無復解義。故絞束畢（）結之。不爲紐也。</duanzhu>
<xushi>从糸，丑聲。</xushi>
<duanzhu>女久切，三部。</duanzhu>
</t>

<wh>綸</wh>
<t>
<xushi>糾靑絲綬也。</xushi>
<duanzhu>各本無糾字。今依〈西都賦〉李注、《急就篇》顏注補。糾、三合繩也。糾靑絲成綬、是爲綸。郭璞賦云：靑綸競糾。正用此語。緇衣注曰：綸、今有秩、嗇夫所佩也。〈釋艸〉：綸似綸。郭曰「今有秩、嗇夫所帶糾靑絲綸。法言。五㒳之綸。李軌云：綸、糾靑絲綬也。今本法言改糾爲如。不可通矣。攷《輿服志》「乘輿黃赤綬。諸侯王赤綬。諸國貴人相國皆綠綟綬。公侯將軍紫綬。九卿、中二千石、二千石靑綬。千石、六百石黑綬。四百石、三百石、二百石黃綬。百石靑绀綸。一采宛轉繆織。長丈二尺。按繆卽糾字。自黃綬以上、綬之廣皆尺六寸。皆計其首。首多者系細。首少者系粗。皆必經緯織成。至百石而不計其首。合靑絲繩辮織之。有經無緯。謂之宛<pb n="661"/>轉繩。若今人用絲繩如箸粗爲帶者也。緇衣曰「王言如絲。其出如綸。王言如綸。其出如綍。〈小雅〉曰：之子于釣。言綸之繩。〈召南〉曰「其釣維何。維絲伊緍。傳云：緍，綸也。綸之繩猶言糾之繩矣。後人用以代經論字。遂使其義不傳。</duanzhu>
<xushi>从糸，侖聲。</xushi>
<duanzhu>古還切，古音在十三部。</duanzhu>
</t>

<wh>綎</wh>
<t>
<xushi>系綬也。</xushi>
<duanzhu>系當作絲。《廣韵》曰：。絲綬、帶綎。《玉篇》曰：絲綎，綬也。按此綬葢綬之類而巳。非印綬之綬。</duanzhu>
<xushi>从糸，廷聲。</xushi>
<duanzhu>他丁切，十一部。</duanzhu>
</t>

<wh>絙</wh>
<t>
<xushi>緩也。</xushi>
<duanzhu>緩當作綬。《玉篇》絙下曰「絙，綬也。此亦綬之類也。</duanzhu>
<xushi>从糸，？聲。</xushi>
<duanzhu>胡官切，十四部。</duanzhu>
</t>

<wh>㬧</wh>
<t>
<xushi>頸連也。</xushi>
<duanzhu>頸當作領。《玉篇》作領連。是也。謂聯領於衣也。〈衣部〉曰「襮、黼領也。《毛傳》曰：襮，領也。領謂之襮。連領謂之？。《玉篇》以爲同字也。</duanzhu>
<xushi>从糸，㬥省聲。</xushi>
<duanzhu>補各切，古音在二部。</duanzhu>
</t>

<wh>紟</wh>
<t>
<xushi>衣系也。</xushi>
<duanzhu>聯合衣襟之帶也。今人用銅鈕。非古也。凡結帶皆曰紟。〈玉藻〉：紳韠結三齊。注云：結、約餘也。結或爲紟。（宋本如此）韋注《國語》曰：帶甲者紟鎧也。紟、今本譌衿。荀卿非十二子曰「其纓禁緩。叚禁爲紟也。按襟、交衽也。俗作衿。今人衿紟不別。又喪禮紟、單被也。乃紟之別一義。亦因可以固結之義引申之。</duanzhu>
<xushi>从糸，今聲。</xushi>
<duanzhu>居音切。七部。按又巨禁切。</duanzhu>
</t>

<wh>䋮</wh>
<t>
<xushi>籒文从金。</xushi>
<duanzhu>《玉篇》、古文四聲韵皆作？。</duanzhu>
</t>

<wh>緣</wh>
<t>
<xushi>衣純也。</xushi>
<duanzhu>此以古釋今也。古者曰衣純。見經典。今曰衣緣。緣其本字。純其叚借字也。緣者，沿其邊而飾之也。深衣曰「純袂緣。純邊廣各寸半。袂緣猶袂口也。廣各寸半者，表裏共三寸也。〈既夕禮〉注曰：飾裳在幅曰綼。在下曰緆。緣之義引申爲因緣、夤緣。而俗遂分別其音矣。</duanzhu>
<xushi>从糸，彖聲。</xushi>
<duanzhu>以絹切，十四部。</duanzhu>
</t>

<wh>纀</wh>
<t>
<xushi>常削幅謂之纀。</xushi>
<duanzhu>《爾雅》釋器文也。郭云：削殺其幅、深衣之裳也。按許書之削當作消。纀之言僕也。僕之言附也。</duanzhu>
<xushi>从糸，僕聲。</xushi>
<duanzhu>博木切，三部。</duanzhu>
</t>

<wh>絝</wh>
<t>
<xushi>脛衣也。</xushi>
<duanzhu>今所謂套袴也。左右各一。分衣㒳脛。古之所謂絝。亦謂之褰。亦謂之襗。見〈衣部〉。若今之滿當袴、則古謂之㡓。亦謂之幒。見〈巾部〉。此名之宜別者也。</duanzhu>
<xushi>从糸，夸聲。</xushi>
<duanzhu>苦故切。五部。按此字疑當同？？作？。今皆作袴。</duanzhu>
</t>

<wh>繑</wh>
<t>
<xushi>絝紐也。</xushi>
<duanzhu>紐者，系也。脛衣上有系。系於㡓帶曰繑。</duanzhu>
<xushi>从糸，喬聲。</xushi>
<duanzhu>牽遙切，二部。</duanzhu>
</t>

<wh>緥</wh>
<t>
<xushi>小兒衣也。</xushi>
<duanzhu>〈衣部〉曰「𧝐，緥也。斯干。載衣之裼。傳曰「裼，褓也。褓、緥之俗字。<pb n="661-2"/>古多云小皃被也。李奇曰「小皃大藉。師古曰「卽今小兒繃。古多叚借保葆字。</duanzhu>
<xushi>从糸，𠈃聲。</xushi>
<duanzhu>博抱切，古音在三部。</duanzhu>
</t>

<wh>繜</wh>
<t>
<xushi>薉貉中女子無絝。㠯帛爲脛空。用絮補核。名曰繜衣。狀如襜褕。</xushi>
<duanzhu>無絝者，無左右各一之絝也。帛、依《急就篇》當作布。空腔古今字。核當作覈。果覈之引申也。帛爲脛腔。褚以絮而裹之。若今江東婦之卷胖。胖音如滂去聲。是名繜衣。亦曰母繜。《急就篇》曰「襌衣蔽膝布母繜。葢蔽厀、繜衣、襜三者相似。故曰狀如襜。〈衣部〉曰「襜、衣蔽前也。又曰「直裾謂之襜褕。此當曰狀如襜。不當有褕字。</duanzhu>
<xushi>从糸，尊聲。</xushi>
<duanzhu>子昆切，十三部。</duanzhu>
</t>

<wh>紴</wh>
<t>
<xushi>絛屬。</xushi>
<duanzhu>按《急就篇》䋐緞紃三字相聯。必三者爲一類也。緞葢本作紴。篆形皮叚相似而譌。縀乃又譌緞。說者因以𡳐後帖解耳。未知是否。</duanzhu>
<xushi>从糸，皮聲，讀若被。或讀若水波之波。</xushi>
<duanzhu>博禾切，十七部。</duanzhu>
</t>

<wh>絛</wh>
<t>
<xushi>扁緒也。</xushi>
<duanzhu>《廣雅》作編緒。《漢書》及賈生新書作偏諸。葢上字作編、下字作諸爲是。諸者謂合衆采也。〈賈誼傳〉曰：今民賣僮者。爲之繡衣絲𡳐偏諸緣。服虔曰「偏諸如牙條。以作𡳐<pb n="661-3"/>緣。又白縠之表。薄紈之裏。緁以偏諸。晉灼曰「以偏諸緁著衣。然則偏諸之爲絛明矣。雜記注曰：紃、若今時絛也。《毛詩》、《左傳正義》曰：王后親織玄紞。卽今之絛繩。必用雜采線織之。按紴、䋐葢其闊者。絛其陿者。紃其圜者。</duanzhu>
<xushi>从糸，攸聲。</xushi>
<duanzhu>土刀切，古音在三部。</duanzhu>
</t>

<wh>䋐</wh>
<t>
<xushi>采彰也。</xushi>
<duanzhu>彰者，彣彰也。爲五采彣彰可以緣飾之物也。</duanzhu>
<xushi>一曰車馬帬。</xushi>
<duanzhu>一曰謂一名也。帬各本作飾。今正。師古《漢書注》曰：偏諸、若今之織成。以爲要襻及褾領者也。古謂之車馬帬。其上爲乘車及騎從之象。《急就篇》䋐注曰：䋐、織采爲之。一名車馬飾。卽今之織成也。按二注皆用許爲訓。顔意偏諸卽䋐也。一作飾。不同者，後人改之耳。</duanzhu>
<xushi>从糸，戉聲。</xushi>
<duanzhu>王伐切，十五部。</duanzhu>
</t>

<wh>緃</wh>
<t>
<xushi>䋐屬。</xushi>
<duanzhu>《急就篇》絛繢總爲類。師古曰「總一作縱。《說文》作緃。按羔羊。素絲五總。傳曰「總，數也。豈卽緃與。</duanzhu>
<xushi>从糸，從省聲。</xushi>
<duanzhu>足容切，九部。</duanzhu>
</t>

<wh>紃</wh>
<t>
<xushi>圜采也。</xushi>
<duanzhu>采彰、扁諸、圜采、葢古有是名。而漢語猶然。圜采以采線辮之。其體圜也。內則。織紝組紃。注曰：紃，絛也。襍記。紃以五采。注曰：紃、施諸縫中。若今時絛也。孔穎達曰「似繩者爲紃。</duanzhu>
<xushi>从糸，川聲。</xushi>
<duanzhu>詳遵切，十三部。</duanzhu>
</t>

<wh>緟</wh>
<t>
<xushi>增益也。</xushi>
<duanzhu>增益之曰緟。經傳統叚重爲之。非字之本。如易之重卦、象傳言重巽。又言洊雷震、習坎、明㒳作離、兼山艮、麗澤兌皆謂緟之也。今則重行而緟廢矣。增益之則加重。故其字从重。許書重文若干皆當作緟文。</duanzhu>
<xushi>从糸，重聲。</xushi>
<duanzhu>直容切，九部。</duanzhu>
</t>

<wh>纕</wh>
<t>
<xushi>援臂也。</xushi>
<duanzhu>援臂者，㩊衣出其臂也。〈王制〉「四方。臝股肱。注云：謂擐衣出其臂脛。蕭該云：擐當作㩊。擐是穿著之名。非出臂之義。陸德明曰「擐舊音患。今宜音宣。依字作㩊。《字林》云：㩊、㩊臂也。先全反。玉裁按援㩊古今字。㩊、俗又作揎。鄭作擐猶許作援。二聲古同耳。字書、韵書有从？聲之字。今以詛楚文石刻攷之。其云亦應？皇天上帝及大沈久湫之幾靈德賜？劑楚師。釋爲爰、釋爲援皆可。董云古受字。非也。援臂者，援引也。引褎而上之也。是爲纕臂。襄訓解衣。故其字从襄糸。今則攘臂行而纕臂廢矣。攘乃揖讓字。</duanzhu>
<xushi>从糸，襄聲。</xushi>
<duanzhu>汝羊切。十部。《廣韵》攘臂平聲。</duanzhu>
</t>

<wh>纗</wh>
<t>
<xushi>維綱中繩也。</xushi>
<duanzhu>綱者，网之紘也。又用繩維之。左右皆有繩、而中繩居要。是曰纗。〈思元賦〉舊注云：纗，系也。葢引申之爲凡系之偁。〈思元賦〉曰「纗幽蘭之秋華。<pb n="662-1"/>李善引通俗文曰「繫幃曰纗。幃者，今之香囊也。通俗文各本作《說文》「今以意改。</duanzhu>
<xushi>从糸，巂聲，讀若畫。</xushi>
<duanzhu>户圭切，《廣韵》又胡卦切。十六部。</duanzhu>
<xushi>或讀若維。</xushi>
<duanzhu>維疑當作絓。</duanzhu>
</t>

<wh>綱</wh>
<t>
<xushi>网紘也。</xushi>
<duanzhu>各本作維紘繩也。今依棫樸正義正。紘者，冠維也。引申之爲凡維系之偁。孔穎達云：紘者，网之大繩。〈商書〉：若罔在綱。有條而不紊。《詩》曰：綱紀四方。箋云：以罔罟喻之。張之爲綱。理之爲紀。</duanzhu>
<xushi>从糸，岡聲。</xushi>
<duanzhu>古郞切，十部。</duanzhu>
</t>

<wh><img src="655B-01">𣓡</img></wh>
<t>
<xushi>古文綱。</xushi>
<duanzhu>古文四聲韵作？？二形。？从古文糸也。</duanzhu>
</t>

<wh>縜</wh>
<t>
<xushi>綱紐也。</xushi>
<duanzhu>紐者，結而可解也。大曰系。小曰紐。綱之系网也。必以小繩毌大繩而結於网。是曰縜。引申爲凡紐之偁。梓人爲侯。上綱與下綱出舌尋。縜寸焉。注云：綱、所以繫侯於植者也。縜、籠綱者。按綱繩麤大。故以小繩毌大繩爲紐連於侯。其用與网一也。</duanzhu>
<xushi>从糸，員聲。</xushi>
<duanzhu>爲贇切。十三部。大鄭曰「讀如竹靑皮之筠。</duanzhu>
<xushi>《周禮》曰：縜寸。</xushi>
</t>

<wh>綅</wh>
<t>
<xushi>綫也。</xushi>
<duanzhu>各本綫上有絳字。今依閟宮《釋文》、正義正。以綫訓綅。不言色也。綅既爲絳綫。則經不必言朱矣。閒傳。禫而綅。襍記注：禫既祭、乃服禫服。朝服綅冠。鄭曰「黑經白<pb n="662-2"/>緯曰綅。别一義。</duanzhu>
<xushi>从糸，㑴省聲。</xushi>
<duanzhu>子林切。七部。又息廉反。</duanzhu>
<xushi>《詩》曰：貝冑朱？。</xushi>
<duanzhu>〈魯頌〉閟宮文。〔傳〕曰：貝冑、貝飾也。朱綅、以朱綅綴之。按毛意謂以朱綫綴貝於冑耳。正義謂綴甲。非也。</duanzhu>
</t>

<wh>縷</wh>
<t>
<xushi>綫也。</xushi>
<duanzhu>此本謂布縷。引申之絲亦名縷。</duanzhu>
<xushi>从糸，婁聲。</xushi>
<duanzhu>力主切，古音在四部。</duanzhu>
</t>

<wh>綫</wh>
<t>
<xushi>縷也。</xushi>
<duanzhu>鄭司農《周禮》〔注〕曰：線，縷也。此本謂布綫。引申之絲亦偁綫。</duanzhu>
<xushi>从糸，戔聲。</xushi>
<duanzhu>私箭切，十四部。</duanzhu>
</t>

<wh><img src="656A-01">線</img></wh>
<t>
<xushi>古文綫。</xushi>
<duanzhu>《周禮》縫人作線。鮑人同。注曰：故書線作綜。當爲糸旁泉。讀爲絤。按線作綜、字之誤也。絤則鄭時行此字。漢功臣表。不絕如綫。晉灼曰「綫今線縷字。葢晉時通行線字。故云尒。許時古線今綫。晉時則爲古綫今線。葢文字古今轉移無定如此。</duanzhu>
</t>

<wh>䋉</wh>
<t>
<xushi>縷一枚也。</xushi>
<duanzhu>一枚猶一箇也。</duanzhu>
<xushi>从糸，穴聲。</xushi>
<duanzhu>乎決切，十二部。</duanzhu>
</t>

<wh>縫</wh>
<t>
<xushi>㠯鍼紩衣也。</xushi>
<duanzhu>鍼下曰「所㠯縫也。〈召南〉「羔羊之縫。傳曰「縫言縫殺之大小得其宜。引申之義也。</duanzhu>
<xushi>从糸，逢聲。</xushi>
<duanzhu>符容切，九部。</duanzhu>
</t>

<wh>緁</wh>
<t>
<xushi>？衣也。</xushi>
<duanzhu>下文緶下曰「緁衣也。與此爲轉注：〈衣部〉曰「？者，緶也。〈喪服〉〔傳〕曰「斬者何。不緝也。齊者何。緝也。齊卽？。緝卽緁。叚借字也。緁者，緶其邊也。</duanzhu>
<xushi>从糸，疌聲。</xushi>
<duanzhu>七接切，八部。</duanzhu>
</t>

<wh>䌌</wh>
<t>
<xushi>緁或从習。</xushi>
<duanzhu>習聲與緁聲相近也。</duanzhu>
</t>

<wh>紩</wh>
<t>
<xushi>縫也。</xushi>
<duanzhu>與上文縫爲轉注：黹下曰「鍼縷所紩衣也。凡鍼功曰紩。</duanzhu>
<xushi>从糸，失聲。</xushi>
<duanzhu>直質切，年二部。</duanzhu>
</t>

<wh>緛</wh>
<t>
<xushi>衣戚也。</xushi>
<duanzhu>戚今之蹙字也。古多用戚、無蹙字。〈考工記〉曰：不微至無以爲戚速。《詩》《鄭箋》云：縐絺、絺之戚戚者。今俗改作蹙。衣戚、〈衣部〉所謂襞。韋部所謂韏。〈子虛賦〉：襞積褰縐。紆徐委曲。鬱橈谿谷。張揖注曰：襞積、𥳑齰也。褰，縮也。縐，戚也。其縐中文理。岪鬱迴曲。有似於谿谷也。按𥳑古字。？襉皆今字。縐訓戚、與《鄭箋》合。俗本譌裁。而小顔、小司馬皆不得其解。甚矣古書之難讀也。衣戚亦曰韏衣。是爲緛。引申之爲凡戚之偁。〈素問〉曰「大筋緛短。小筋弛長。緛短謂戚而短也。緛以衣喻。弛以弓喻。</duanzhu>
<xushi>从糸，耎聲。</xushi>
<duanzhu>而沇切，十四部。</duanzhu>
</t>

<wh>䋎</wh>
<t>
<xushi>補縫也。</xushi>
<duanzhu>補者，完衣也。古者，衣縫解曰袒。見〈衣部〉。今俗所謂綻也。以鍼補之曰䋎。內則云衣裳綻裂、紉鍼請補綴是也。引申之、不必故衣亦曰縫䋎。古豔歌行曰「故衣誰當補。新衣誰當綻。賴得賢主人。覽取爲我䋎。謂故衣誰則補之。新衣誰則縫之。賴有<pb n="663"/>賢主婦見而爲補縫之也。綻字古亦作䋎。淺人改之。</duanzhu>
<xushi>从糸，旦聲。</xushi>
<duanzhu>丈莧切，十四部。</duanzhu>
</t>

<wh>繕</wh>
<t>
<xushi>補也。</xushi>
<duanzhu>《周禮》繕人注曰：繕之言勁也，善也。叔于田序注云：繕之言善也。《曲禮》：招搖在上。急繕其怒。注曰：急猶堅也。繕讀曰勁。按許言補、其本義也。而中含善勁二義。故鄭云之言。不必如《曲禮注》之改讀也。</duanzhu>
<xushi>从糸，善聲。</xushi>
<duanzhu>時戰切，十四部。</duanzhu>
</t>

<wh>絬</wh>
<t>
<xushi>衣堅也。</xushi>
<duanzhu>各本無此三字。以《論語》曰絬衣長短右袂、冠於从糸之上。今補正。《玉篇》〔注〕曰：堅也。《廣韵》〔注〕曰：堅絬。皆本諸《說文》古本。非能杜撰也。自淺人不知許有引經說叚借之例。則訓《論語》絬衣爲堅衣而不可通。乃刪（⿰刂）其本義。徑引《論語》使絬爲䙝之或體。殊不思絬果䙝或字、則當於〈衣部〉䙝篆之下出一絬篆。云䙝或从舌聲。不得憒憒如是。且上文云補縫也。下文云綴得理也。堅義正與補綴相合。列字之次弟可攷者如是。衣堅者，今蘇州人所謂勩箸也。</duanzhu>
<xushi>从糸，舌聲。</xushi>
<duanzhu>舌以柔而存。天下之至柔。馳騁天下之至剛。从舌非無意也。私列切，十五部。</duanzhu>
<xushi>《論語》曰：絬衣長。短右袂。</xushi>
<duanzhu>鄕黨篇文。今《論語》絬衣作䙝裘。〈衣部〉曰「䙝、私服也。然則《論語》自訓私服。而作絬者，同音叚借也。許偁之者，說六書之叚借也。如𡚽、人姓也。而偁無有作𡚽。堋、喪葬下土也。而偁堋淫于家。《尙書》叚𡚽爲好、叚堋爲朋也。</duanzhu>
</t>

<wh>纍</wh>
<t>
<xushi>綴得理也。</xushi>
<duanzhu>綴者，合箸也。合箸得其理、則有條不紊。是曰纍。〈樂記〉曰「纍纍乎端如貫珠。此其證也。</duanzhu>
<xushi>一曰大索也。</xushi>
<duanzhu>《論語》作縲。字之誤。注云：黑索也。亦誤作累。如《孟子》係累其子弟是。亦作羸。如易大壯羸其角。馬云大索也。鄭、虞作纍。引申之、不以罪死曰纍。見楊雄反〈離騷〉注：</duanzhu>
<xushi>从糸，畾聲。</xushi>
<duanzhu>畾聲卽靁省聲也。力追切。十五部。按纍絫二字大不同。纍在十五部。大索也。其隷變不得作累。絫在十六部。增也。引申之延及也。其俗體作累。古所不用。</duanzhu>
</t>

<wh>縭</wh>
<t>
<xushi>㠯絲介𡳐也。</xushi>
<duanzhu>介者，畫也。謂以絲介畫𡳐閒爲飾也。葢卽《周禮》之繶絇。</duanzhu>
<xushi>从糸，离聲。</xushi>
<duanzhu>力知切，古音在十七部。</duanzhu>
</t>

<wh>𦂐</wh>
<t>
<xushi>刀劒𦂐也。</xushi>
<duanzhu>《廣韵》曰：。刀劒頭纏絲爲緱也。按謂人所把處如人之喉然。</duanzhu>
<xushi>从糸，矦聲。</xushi>
<duanzhu>古侯切，四部。</duanzhu>
</t>

<wh>繄</wh>
<t>
<xushi>？衣也。</xushi>
<duanzhu>所以韜？者。猶盛弓弩矢器曰医也。叚借爲語䛐。《左傳》「王室之不壞。繄伯舅是賴。民不易物。惟德繄物。《毛詩》「伊可懷也。箋云：伊當作<pb n="663-2"/>繄。繄猶是也。</duanzhu>
<xushi>从糸，殹聲。</xushi>
<duanzhu>烏雞切，十五部。</duanzhu>
<xushi>一曰赤黑色繒。</xushi>
<duanzhu>赤當依《玉篇》作靑。〈巾車〉。王后安車。彫面繄總。注曰：繄讀爲鳧鷖之鷖。鷖總者，靑黑色。以繒爲之。鄭司農說也。</duanzhu>
</t>

<wh>縿</wh>
<t>
<xushi>旌旗之游所屬也。</xushi>
<duanzhu>各本失所屬二字，今補。㫃部曰「游、旌旗之流也。《周禮》〈巾車〉注云：正幅爲縿。游則屬焉。正義曰「正幅爲縿、《爾雅》文。又覲禮正義。《爾雅》說旌旗正幅爲縿。唐後《爾雅》奪正幅爲縿四字。郉疏不能攷補。縿是旌旗之體。游則屬焉。故孫炎注曰：爲旒於縿。郭璞曰「縿、衆旒所箸。戴先生曰「游箸縿垂者也。交龍鳥隼之屬皆畫於縿。《爾雅》曰：纁帛縿。鄭本之。曰九旗之帛皆用絳。上有弧以張縿之幅。見覲禮、〈明堂位〉、〈考工記〉「下以人維之。《周禮》節服氏六人維王之太常、《爾雅》維以縷是也。所以太常必維之者，正恐其游長曳地。《毛詩》「素絲紕之。大夫旌旗之游亦維持之也。游屬於縿而統於縿。然㫃部游下不云旌旗之縿也。則知縿下𣃔不云旌旗之游。理合析言、不得渾言矣。</duanzhu>
<xushi>从糸，參聲。</xushi>
<duanzhu>所銜切，古音在七部。</duanzhu>
</t>

<wh>徽</wh>
<t>
<xushi>衺幅也。</xushi>
<duanzhu>卽《詩》之邪幅也。傳曰「邪幅，偪也。所以自偪束也。箋云：邪幅、如今行縢也。偪<pb n="663-3"/>束其脛。自足至厀。按內則謂之偪。許云謂之徽。未見所出。葢猶蔽厀謂之褘與。〈釋詁〉曰：徽，善也。止也。〈大雅〉〔箋〕云：美也。自偪束之義之引申也。</duanzhu>
<xushi>一曰三糾繩也。</xushi>
<duanzhu>三糾、謂三合而糾之也。丩部曰「糾、三合繩。易。係用徽纆。劉表曰「三股曰徽。㒳股曰纆。一說糾本三股。三糾當爲九股。</duanzhu>
<xushi>从糸，微省聲。</xushi>
<duanzhu>許歸切，十五部。</duanzhu>
</t>

<wh>䋢</wh>
<t>
<xushi>扁緒也。</xushi>
<duanzhu>見絛下。</duanzhu>
<xushi>一曰弩要</xushi>
<duanzhu>俗作𦝫。</duanzhu>
<xushi>鉤帶。从糸，？聲。</xushi>
<duanzhu>？者，籒文折字。幷列切，十五部。</duanzhu>
</t>

<wh>紉</wh>
<t>
<xushi>單繩也。</xushi>
<duanzhu>單各本及《集韵》作繟。非其義。李文仲字鑒作繹。今依《廣韵》、佩觿作單。《太平御覽》引通俗文曰「合繩曰糾。單展曰紉。織繩曰辮。大繩曰絚。釋元應引《字林》單繩曰紉。單對合言之。凡言綸言糾皆合三股二股爲之。紉則單股爲之。《玉篇》曰：紉、繩縷也。展而續之。《方言》曰：䌪、𠟪，續也。楚謂之紉。葢單股必以他股連接而成。〈離騷〉曰「紉秋蘭以爲佩。注：紉，索也。內則。紉鍼請補綴。亦謂綫接於鍼曰紉。</duanzhu>
<xushi>从糸，刃聲。</xushi>
<duanzhu>女鄰切，古音在十三部。</duanzhu>
</t>

<wh>繩</wh>
<t>
<xushi>索也。</xushi>
<duanzhu>索下云：繩也。艸有莖葉、可作繩索也。故从？糸。繩可以縣（⿰県系）、可以束、可以爲閑。故釋訓曰「兢兢、繩繩，戒也。〈周南〉〔傳〕曰：繩繩、戒愼也。</duanzhu>
<xushi>从糸，蠅省聲。</xushi>
<duanzhu>食陵切，蠅字入黽部者，謂其虫大腹如黽類也。故蠅以黽會意。不以黽形聲。繩爲蠅省聲。故同在古音弟六部。黽則古音如芒。在弟十部。</duanzhu>
</t>

<wh>䋫</wh>
<t>
<xushi>䊸未縈繩。</xushi>
<duanzhu>未縈繩、謂未重曡繞之如環者。紆者，詘也。少少詘曲之而巳。將縈繩先詘曲之。引申爲凡紆曲之偁。〈士喪禮〉「陳襲事于房中。西領南上不綪。注云：綪讀爲䋫。䋫，屈也。江沔之閒謂縈收繩索爲䋫。按許紆下一曰縈也。此卽江沔之閒語也。此云紆未縈繩。用詘訓也。凡器物曲陳之皆曰䋫。</duanzhu>
<xushi>一曰急弦之聲。</xushi>
<duanzhu>聲䋫䋫然也。</duanzhu>
<xushi>从糸，爭聲，讀若旌。</xushi>
<duanzhu>側莖切，十一部。</duanzhu>
</t>

<wh>縈</wh>
<t>
<xushi>收卷也。</xushi>
<duanzhu>卷居轉切。各本作韏。非也。今依《韵會》、《玉篇》正。凡舒卷字、古用厀曲之卷。今用气勢之捲。非也。收卷長繩、重曡如環。是爲縈。於營切。今俗語尙不誤。《詩》〈周南〉：葛藟縈之。傳曰「縈，旋也。</duanzhu>
<xushi>从糸，熒省聲。</xushi>
<duanzhu>於營切，十一部。</duanzhu>
</t>

<wh>絇</wh>
<t>
<xushi>纑繩絇也。</xushi>
<duanzhu>纑者，布縷也。繩者，索也。絇、糾合之謂。以讀若鳩知之。謂若纑若繩之合少爲多皆是也。《廣韵》：絇、九遇切。絲絇也。唐會眞記崔氏書曰「奉寄采絲一絇。元稹《詩》曰：棼絲不成絇。正讀九遇切。是唐人多用此語。若屨絇、《禮經》及《禮記》皆作絇。《周禮》作句。鄭云：箸舄屨之頭以爲行戒。句當爲絇。聲之誤也。玉裁按許不言屨飾。但言纑繩絇。許意屨絇字當從《周禮》作句爲正。取拘止之意。</duanzhu>
<xushi>从糸，句聲，讀若鳩。</xushi>
<duanzhu>古音在四部。今其俱切。</duanzhu>
</t>

<wh>縋</wh>
<t>
<xushi>㠯繩有所縣（⿰県系）也。</xushi>
<duanzhu>縣（⿰県系）者，系也。以繩系物垂之是爲縋。縋之言垂也。元應引縣（⿰県系）下有鎮。</duanzhu>
<xushi>《春秋傳》曰：夜縋納師。</xushi>
<duanzhu>見《左傳》襄十九年。</duanzhu>
<xushi>从糸，追聲。</xushi>
<duanzhu>持僞切，按當持位切。古音在十五部。</duanzhu>
</t>

<wh>絭</wh>
<t>
<xushi>纕臂繩也。</xushi>
<duanzhu>纕各本作攘。今正。纕者，援臂也。臂褏易流。以繩約之。是繩謂之絭。絭有叚帣爲之者。《史記》滑稽列傳。帣韝鞠𦜕。徐廣云：帣、收衣袖也。又有叚卷爲之者。列女傳。趙津女娟攘卷操檝。卷卽絭也。〈禾部〉曰「稇、絭束也。冖部曰「冠，絭也。是引申爲凡束縛之偁。</duanzhu>
<xushi>从糸，𢍏聲。</xushi>
<duanzhu>居願切，十四部。</duanzhu>
</t>

<wh>緘</wh>
<t>
<xushi>所㠯束匧也。</xushi>
<duanzhu>所㠯二字今補。篋者，笥也。束者，縛也。束之者曰緘。引申之、齊人謂棺束曰緘。〈喪大記〉作咸。</duanzhu>
<xushi>从糸，咸聲。</xushi>
<duanzhu>古咸切，古音在七部。</duanzhu>
</t>

<wh>縢</wh>
<t>
<xushi>緘也。</xushi>
<duanzhu>亦所以束者也。〈周書〉有金縢。凡艸之藟、木之蘽曰縢。俗作藤。</duanzhu>
<xushi>从糸，𦨶聲。</xushi>
<duanzhu>徒登切，六部。</duanzhu>
</t>

<wh>編</wh>
<t>
<xushi>次𥳑也。</xushi>
<duanzhu>以絲次弟竹𥳑而排列之曰編。孔子讀易。韋編三絕。𠕋字下曰「象其札一長一短。中有二編之形。然則駢比其𥳑。上下用絲編二。是以有得靑絲編〈考工記〉者也。禮之編茅爲鼎鼏。《周禮》王后之編列髮爲之。亦猶是法也。</duanzhu>
<xushi>从糸，篇聲。</xushi>
<duanzhu>布玄切，十二部。</duanzhu>
</t>

<wh>維</wh>
<t>
<xushi>？葢維也。</xushi>
<duanzhu>車葢之制、詳於〈考工記〉「而其維無考。許以此篆專系之車葢。葢必有所受矣。引申之、凡相系者曰維。韍維、綬維是也。《管子》曰「禮義廉恥。國之四維。</duanzhu>
<xushi>从糸，隹聲。</xushi>
<duanzhu>以追切，十五部。</duanzhu>
</t>

<wh>絥</wh>
<t>
<xushi>車絥也。</xushi>
<duanzhu>郊祀志。雍五畤路車各一乘。駕被具。西畤、畦畤禺車各一乘。禺馬四匹。駕被具。師古曰「駕車備馬之飾皆具。按駕車之飾此所謂絥也。被馬之飾、革部所謂鞁也。</duanzhu>
<xushi>从糸，伏聲。</xushi>
<duanzhu>平祕切，古音在一部。</duanzhu>
</t>

<wh>茯</wh>
<t>
<xushi>絥或从艸。</xushi>
</t>

<wh><img src="658A-01">𩍁</img></wh>
<t>
<xushi>絥或从革。𤰈聲。</xushi>
<duanzhu>？聲、伏聲同在弟一部。</duanzhu>
</t>

<wh>䋊</wh>
<t>
<xushi>䋊綊。</xushi>
<duanzhu>逗。各本少此二字。今依全書通例補。</duanzhu>
<xushi>椉輿馬飾也。</xushi>
<duanzhu>椉輿、天子車。飾亦妝飾之飾。䋊綊字今無所攷。<pb n="664-3"/>傅玄乘輿馬賦注今不傳。</duanzhu>
<xushi>从糸，正聲。</xushi>
<duanzhu>諸盈切，十一部。</duanzhu>
</t>

<wh>綊</wh>
<t>
<xushi>䋊綊也。</xushi>
<duanzhu>其義巳釋於上。故此但云䋊綊也。几緜連字不可分釋者，其例如此。</duanzhu>
<xushi>从糸，夾聲。</xushi>
<duanzhu>胡頰切，八部。</duanzhu>
</t>

<wh>䋣</wh>
<t>
<xushi>馬髦飾也。</xushi>
<duanzhu>馬髦、謂馬鬛也。飾亦妝飾之飾。葢集絲絛下垂爲飾曰緐。引申爲緐多。又俗改其字作繁。俗形行而本形廢。引申之義行而本義廢矣。至若鄭注《周禮》、《禮記》之繁纓。繁讀爲鞶帶之鞶。謂今馬大帶也。此易字之例。其說與許說絕殊。</duanzhu>
<xushi>从糸每。</xushi>
<duanzhu>各本下有聲字。非也。今刪（⿰刂）。每者，艸盛上出。故从系每會意。猶之？字亦以每縣（⿰県系）會意也。附袁切，十四部。</duanzhu>
<xushi>《春秋傳》曰：可㠯稱旌緐乎。</xushi>
<duanzhu>哀卄三年《左傳》文。</duanzhu>
</t>

<wh><img src="658A-02">𦅳</img></wh>
<t>
<xushi>緐或从？。</xushi>
<duanzhu>以弁形聲。</duanzhu>
<xushi>？、籒文弁。</xushi>
<duanzhu>見兒部。</duanzhu>
</t>

<wh>繮</wh>
<t>
<xushi>馬紲也。</xushi>
<duanzhu>《釋名》曰：韁，疆也。繫之使不得出疆限也。</duanzhu>
<xushi>从糸，畺聲。</xushi>
<duanzhu>居良切，十部。</duanzhu>
</t>

<wh>紛</wh>
<t>
<xushi>馬尾韜也。</xushi>
<duanzhu>韜、劒衣也。引申爲凡衣之偁。《釋名》曰：紛，放也。防其放弛以拘之也。楊子言車軨馬𩡺。馬𩡺謂結束馬尾。豈韜之而後結之與。羽獵賦注：紛、旗流也。《尙書》「敿乃干。傳曰「施汝盾紛。〈離騷〉用繽紛字。皆引申叚借也。</duanzhu>
<xushi>从糸，分聲。</xushi>
<duanzhu>撫文切，十三部。</duanzhu>
</t>

<wh>紂</wh>
<t>
<xushi>馬緧也。</xushi>
<duanzhu>《方言》曰：車紂、自關而車、周洛韓鄭汝潁而車謂之䋺。或謂之曲綯。或謂之曲綸。自關而西謂之紂。</duanzhu>
<xushi>从糸，肘省聲。</xushi>
<duanzhu>除桺切，三部。</duanzhu>
</t>

<wh>緧</wh>
<t>
<xushi>馬紂也。</xushi>
<duanzhu>〈考工記〉「必䱸其牛後。注云：䱸讀爲緧。關車謂紂爲緧。按亦作䋺。商王紂、《古文尙書》作受。</duanzhu>
<xushi>从糸，酋聲。</xushi>
<duanzhu>七由切，三部。</duanzhu>
</t>

<wh>絆</wh>
<t>
<xushi>馬？也。</xushi>
<duanzhu>〈馬部〉？下曰「馬絆也。與此爲轉注：〈小雅〉「縶之維之。〔傳〕曰：縶、絆。維，繫也。〈周頌〉曰：言授之縶。以縶其馬。箋云：縶，絆也。按縶謂繩。用此繩亦謂之縶。此凡字之大例。有客其冣明者也。引申爲凡止之偁。</duanzhu>
<xushi>从糸，半聲。</xushi>
<duanzhu>博幔切，十四部。</duanzhu>
</t>

<wh><img src="658B-01">𦅨</img></wh>
<t>
<xushi>絆歬㒳足也。</xushi>
<duanzhu>《莊子》馬蹏篇。連之以羈？。崔云：絆前㒳足也。吴都賦。？麋麖。劉注同。</duanzhu>
<xushi>从糸，須聲。</xushi>
<duanzhu>相主切。古音在四部。按向秀云馬絆。音竦。《集韵》入二腫。</duanzhu>
<xushi>漢令蠻夷卒有？。</xushi>
<duanzhu>疑有奪字。殊下云：蠻夷長有罪當殊之。此應云蠻夷卒有罪當？之。</duanzhu>
</t>

<wh>紖</wh>
<t>
<xushi>牛系也。</xushi>
<duanzhu>牛系、所以系牛者也。《周禮》封人作絼。鄭司農云：絼、箸牛鼻繩。所以牽牛者。今時謂之雉，與古者名同。後鄭云：絼字當以豸爲聲。按絼讀如豸。池爾切。漢人呼雉卽絼也。絼變作紖、而讀丈忍切。仍絼雉之雙聲。今人讀紖余忍切、則非也。〈少儀〉曰：牛則執紖。</duanzhu>
<xushi>从糸，引聲，讀若矤。</xushi>
<duanzhu>直引切，十二部。</duanzhu>
</t>

<wh>縼</wh>
<t>
<xushi>㠯長繩系牛也。</xushi>
<duanzhu>《玉篇》云：以長繩系牛馬放之也。</duanzhu>
<xushi>从糸，旋聲。</xushi>
<duanzhu>辭戀切，十四部。</duanzhu>
</t>

<wh>縻</wh>
<t>
<xushi>牛？也。</xushi>
<duanzhu>？本馬？也。大車駕牛者則曰牛？。是爲縻。潘岳賦曰「洪縻在手。凡言羈縻勿絕、謂如馬牛然也。</duanzhu>
<xushi>从糸，麻聲。</xushi>
<duanzhu>靡爲切，古音在十七部。</duanzhu>
</t>

<wh><img src="658B-02">𥿫</img></wh>
<t>
<xushi>縻或从多。</xushi>
<duanzhu>多聲、麻聲同十七部。</duanzhu>
</t>

<wh>紲</wh>
<t>
<xushi>犬系也。</xushi>
<duanzhu>犬字各本無，今補。〈少儀〉「犬則執緤。牛則執紖。馬則執靮。注曰：緤、紖、靮皆所以繫制之者。按許以此篆次於牛系、牛？之後。其爲用〈少儀〉顯然也。緤本犬系。引申之、馬亦曰紲。故上文繮下曰馬紲也。若紲本謂馬、則宜次於繮篆後矣。</duanzhu>
<xushi>从糸，世聲。</xushi>
<duanzhu>私列切，十五部。</duanzhu>
<xushi>《春秋傳》曰：臣負羈紲。</xushi>
<duanzhu>春秋僖卄四年《左傳》文。服虔注曰：一曰犬韁曰紲。古者，行則有犬。按，如服說，則紲之本義也。如杜說紲馬韁、則紲引申之義也。服云犬韁。許云馬紲。<pb n="665-2"/>文意正同。</duanzhu>
</t>

<wh>緤</wh>
<t>
<xushi>紲或从枼。</xushi>
<duanzhu>枼亦世聲也。</duanzhu>
</t>

<wh><img src="659A-01">𦄿</img></wh>
<t>
<xushi>索也。</xushi>
<duanzhu>易。係用徽纆。劉表曰「三股曰徽。㒳股曰纆。《字林》曰：㒳合曰糾。三合曰纆。</duanzhu>
<xushi>从糸，黑聲。</xushi>
<duanzhu>莫北切。一部。按从黑者，所謂黑索拘攣罪人也。今字从墨。</duanzhu>
</t>

<wh>緪</wh>
<t>
<xushi>大索也。</xushi>
<duanzhu>通俗文。大索曰緪。</duanzhu>
<xushi>一曰急也。</xushi>
<duanzhu>《淮南子》曰「張瑟者小弦絚。大弦緩。高氏注曰：絚，急也。王逸注九歌曰「絚、急張弦也。如月之恆傳曰「恆，弦也。本亦作緪。沈重古恆反。按手部揯、引急也。緪與揯音義皆同。</duanzhu>
<xushi>从糸，恆聲。</xushi>
<duanzhu>古恆切。六部。亦作絚。非从？之絙也。亦古鄧切。</duanzhu>
</t>

<wh>繘</wh>
<t>
<xushi>䌄也。</xushi>
<duanzhu>易井卦。汽至亦未繘井。羸其瓶。鄭云：繘，綆也。《方言》曰：繘、自關而東周洛韓魏之閒謂之綆。或謂之絡。關西謂之繘。</duanzhu>
<xushi>从糸，矞聲。</xushi>
<duanzhu>余聿切，十五部。</duanzhu>
</t>

<wh><img src="659A-02">𦇹</img></wh>
<t>
<xushi>古文从絲。</xushi>
</t>

<wh><img src="659A-03">𦈇</img></wh>
<t>
<xushi>籒文繘。</xushi>
<duanzhu>从絲又从𦥑也。𦥑者，叉手也。</duanzhu>
</t>

<wh>綆</wh>
<t>
<xushi>汲井䌄也。</xushi>
<duanzhu>汲者，引水於井也。綆者，汲水索也。何以盛水、則有缶。缶部曰𦉥、汲缾也是也。何以引缾而上、則有綆。《春秋傳》具綆缶是也。</duanzhu>
<xushi>从糸，㪅聲。</xushi>
<duanzhu>古杏切。古音在十部。讀如岡。</duanzhu>
</t>

<wh>絠</wh>
<t>
<xushi>彈彄也。</xushi>
<duanzhu>彈者，開弓<pb n="665-3"/>也。彄者，弓弩耑弦所凥也。弦與弓弩於發矢時相離、是名絠。</duanzhu>
<xushi>从糸，有聲。</xushi>
<duanzhu>弋宰切，又古亥切。一部。</duanzhu>
</t>

<wh><img src="659A-04">𦅾</img></wh>
<t>
<xushi>生絲縷也。</xushi>
<duanzhu>生絲爲縷也。凡蠶者爲絲。麻者爲縷。絲細縷麤。故糾合之絲得偁縷。</duanzhu>
<xushi>謂縷系矰矢而㠯隿䠶也。</xushi>
<duanzhu>李善文賦注所引有此十字。今按有此乃完。當作生絲縷系矰矢而㠯隿䠶也、共十一字。矢部曰「矰者，隿䠶矢也。隹部曰「隿者，？䠶飛鳥也。？者，？？也。</duanzhu>
<xushi>从糸，敫聲。</xushi>
<duanzhu>之若切，古音在二部。</duanzhu>
</t>

<wh>繴</wh>
<t>
<xushi>繴謂之罿。罿謂之罬。罬謂之罦。捕鳥覆車也。</xushi>
<duanzhu>見〈釋器〉及网部。</duanzhu>
<xushi>从糸，辟聲。</xushi>
<duanzhu>博厄切，十六部。</duanzhu>
</t>

<wh>緍</wh>
<t>
<xushi>釣魚？也。</xushi>
<duanzhu>？本施於鳥者。而鉤魚之繩似之。故曰釣魚？。〈召南〉曰「其釣維何。維絲伊緍。傳曰「緍，綸也。謂糾絲爲繩也。</duanzhu>
<xushi>从糸，昏聲。</xushi>
<duanzhu>武巾切，十三部。</duanzhu>
<xushi>吴人解衣相被謂之緍。</xushi>
<duanzhu>《方言》「緍、緜，施也。秦曰緍。趙曰緜。吴越之閒脱衣相被謂之緍緜。按〈大雅〉：荏染柔木。言緍之絲。傳曰「緍被也。是其爲古義古訓、不始《方言》也。</duanzhu>
</t>

<wh>絮</wh>
<t>
<xushi>敝緜也。</xushi>
<duanzhu>緜者，聯𣁋也。因以爲絮之偁。敝者，敗衣也。因以爲孰之偁。敝緜、孰緜也。是之謂絮。凡絮必絲爲之。古無今之木緜也。以絮納袷衣閒爲袍曰褚。亦曰裝。褚亦作著。以麻縕爲袍亦曰褚。</duanzhu>
<xushi>从糸，如聲。</xushi>
<duanzhu>息據切，五部。</duanzhu>
</t>

<wh>絡</wh>
<t>
<xushi>絮也。</xushi>
<duanzhu>今人聯絡之言。葢本於此。包絡字、漢人多叚落爲之。其實絡之引申也。〈楊雄傳〉曰「緜絡天地。以絮喻也。</duanzhu>
<xushi>一曰麻未漚也。</xushi>
<duanzhu>〈陳風〉曰：東門之池。可以漚麻。傳曰「漚，柔也。箋云：於池中柔麻。使可緝績作衣服。按未漚者曰絡。猶生絲之未湅也。</duanzhu>
<xushi>从糸，各聲。</xushi>
<duanzhu>盧各切，五部。</duanzhu>
</t>

<wh>纊</wh>
<t>
<xushi>絮也。</xushi>
<duanzhu>〈玉藻〉：纊爲繭。注曰：纊、今之新緜也。按鄭釋纊爲新緜者，以别於縕之爲新緜及舊絮也。許則謂纊爲絲絮。不分新故。謂縕爲麻紼。與鄭絕異。</duanzhu>
<xushi>从糸，廣聲。</xushi>
<duanzhu>苦謗切，十部。</duanzhu>
<xushi>《春秋傳》曰：皆如挾纊。</xushi>
<duanzhu>春秋宣十二年《左傳》文。</duanzhu>
</t>

<wh>絖</wh>
<t>
<xushi>纊或从光。</xushi>
</t>

<wh>紙</wh>
<t>
<xushi>絮一𥮒也。</xushi>
<duanzhu>𥮒各本譌笘。今正。𥮒下曰「潎絮簀也。潎下曰「於水中擊絮也。《後漢書》曰：蔡倫造意。用樹膚、麻頭及敝布、魚网以爲紙。元興元年奏上之。自是莫不從用焉。天下咸稱蔡侯紙。按造紙昉於漂絮。其初絲絮爲之。以𥮒荐而成之。<pb n="666-1"/>今用竹質木皮爲紙。亦有緻密竹簾荐之是也。通俗文曰「方絮曰紙。《釋名》曰：紙，砥也。平滑如砥。</duanzhu>
<xushi>从糸，氏聲。</xushi>
<duanzhu>諸氏切，十六部。</duanzhu>
</t>

<wh>䋨</wh>
<t>
<xushi>治敝絮也。</xushi>
<duanzhu>敝絮猶故絮也。</duanzhu>
<xushi>从糸，？聲。</xushi>
<duanzhu>芳武切，古音在四部。</duanzhu>
</t>

<wh>繫</wh>
<t>
<xushi>繫𦃇也。一曰惡絮。</xushi>
<duanzhu>一曰猶一名也。繫𦃇讀如谿黎。曡韵字。音轉爲縴𦃇。縴苦堅切。《廣韵》十二齊、一先皆曰「縴𦃇、惡絮。是也。《釋名》曰：煮繭曰莫。莫，幕也。貧者著衣可以幕絮也。或謂之牽離。煮熟爛牽引使離散如絮也。按此與煮繭絓頭不同物。編《太平御覽》者合而一之。誤矣。</duanzhu>
<xushi>从糸，𣪠聲。</xushi>
<duanzhu>大徐古詣切，非也。此字之本音見《周易》《釋文》「云：直作𣪠下糸者，音口奚反。《集韵》「繫牽兮切。引《說文》繫𦃇今惡絮。陸德明、丁度非不言之憭然也。而六朝以後舍系不用、而叚繫爲系。遂使繫之本義薶蘊終古。至鼎臣奉敕校定此書。亦徑云古詣切。何淺率如是。尙自謂用《唐韵》。不知《唐韵》霽韵內之繫、非許書之繫𦃇也。十六部。</duanzhu>
</t>

<wh>𦃇</wh>
<t>
<xushi>繫𦃇也。从糸，虒聲。</xushi>
<duanzhu>郞兮切，十六部。</duanzhu>
<xushi>一曰維也。</xushi>
<duanzhu>此别一義。謂𦃇亦訓維系。</duanzhu>
</t>

<wh>緝</wh>
<t>
<xushi>績也。</xushi>
<duanzhu>自緝篆至絣篆皆說麻事。麻事與蠶事相<pb n="666-2"/>似。故亦从糸。凡麻枲先分其莖與皮曰木。因而漚之。取所漚之麻而林之。林之爲言微也。微纖爲功、析其皮如絲。而撚之、而𠟪之、而續之、而後爲縷。是曰績。亦曰緝。亦絫言緝績。《孟子》曰：妻辟纑。趙注曰：緝績其麻曰辟。按辟與擘肌分理之擘同。謂始於析麻皮爲絲也。引申之、用縷以縫衣亦爲緝。如《禮經》云斬者不緝也𪗋者緝也是也。又引申之爲積厚流光之偁。〈大雅〉〔傳〕曰緝𤋮光明也是也。</duanzhu>
<xushi>从糸，咠聲。</xushi>
<duanzhu>七入切，七部。</duanzhu>
</t>

<wh>絘</wh>
<t>
<xushi>績所未緝者。</xushi>
<duanzhu>各本作績所緝也。今依《廣韵》正。㒳縷相接而後爲緝。未撚接之前、豫林纖微諸縷以儲偫之、是爲絘。令其次弟可用也。引申之、《周禮》有絘布。鄭司農云：列肆之税布。</duanzhu>
<xushi>从糸，次聲。</xushi>
<duanzhu>七四切，十五部。</duanzhu>
</t>

<wh>績</wh>
<t>
<xushi>緝也。</xushi>
<duanzhu>〈豳風〉「八月載績。傳曰「載績、絲事畢（）而麻事起矣。績之言積也。積短爲長。積少爲多。故〈釋詁〉曰：績，繼也。事也。業也。功也。成也。《左傳》曰：遠績禹功。〈大雅〉曰：維禹之績。〔傳〕曰：績，功也。</duanzhu>
<xushi>从糸，責聲。</xushi>
<duanzhu>則歷切，十六部。</duanzhu>
</t>

<wh>纑</wh>
<t>
<xushi>布縷也。</xushi>
<duanzhu>言布縷者，以别乎絲縷也。績之而成縷、可以爲布。是曰纑。《禮經》縷分别若干𦫵以爲麤細。五服之縷不同也。趙岐曰「<pb n="666-3"/>湅麻曰纑。麻部䵈下曰「未湅治纑也。然則湅治之乃曰纑。葢縷有不湅者。若斬衰、齊衰、大功、小功之縷皆不湅。緦衰之縷則湅之。若吉服之縷則無不湅者。不湅者曰䵈。湅者曰纑。統呼曰縷。</duanzhu>
<xushi>从糸，盧聲。</xushi>
<duanzhu>洛乎切，五部。</duanzhu>
</t>

<wh>紨</wh>
<t>
<xushi>布也。</xushi>
<duanzhu>謂布名。</duanzhu>
<xushi>一曰粗紬。</xushi>
<duanzhu>謂大絲繒之粗者。《漢書》武五子傳嚴延年女羅紨。</duanzhu>
<xushi>从糸，付聲。</xushi>
<duanzhu>防無切，五部。</duanzhu>
</t>

<wh><img src="660A-01">𦄑</img></wh>
<t>
<xushi>蜀細布也。</xushi>
<duanzhu>左思〈蜀都賦〉「黄潤比筒。注：黃潤、謂筒中細布也。楊雄〈蜀都賦〉曰「筒中黃潤。一端數金。</duanzhu>
<xushi>从糸，彗聲。</xushi>
<duanzhu>祥歲切，十五部。</duanzhu>
</t>

<wh>絺</wh>
<t>
<xushi>細葛也。</xushi>
<duanzhu>葛者，絺綌艸也。其緝績之一如麻枲。其所成之布、細者曰絺。粗者曰綌。葢艸有不同。如今之葛布有黃艸葛、其粗者也。</duanzhu>
<xushi>从糸，希聲。</xushi>
<duanzhu>丑脂切，十五部。</duanzhu>
</t>

<wh>綌</wh>
<t>
<xushi>粗葛也。从糸，谷聲。</xushi>
<duanzhu>綺戟切，古音在五部。</duanzhu>
</t>

<wh><img src="660A-02">𢂲</img></wh>
<t>
<xushi>綌或从巾。</xushi>
</t>

<wh>縐</wh>
<t>
<xushi>絺之細者也。</xushi>
<duanzhu>者字依《御覽》補。</duanzhu>
<xushi>《詩》曰：蒙彼縐絺。</xushi>
<duanzhu>〈庸風〉：君子偕老文。〔傳〕曰：蒙，覆也。絺之靡者爲縐。按靡謂紋細皃。如水紋之靡靡也。米部曰「䊳，碎也。凡言靡麗者皆取䊳義。謂其極細。此毛說與鄭說<pb n="667"/>之不同也。</duanzhu>
<xushi>一曰戚也。</xushi>
<duanzhu>戚各本作蹴。蹴者，躡也。非其義。葢本作戚。俗作蹙。又改爲蹴耳。今正。《鄭箋》云：縐絺、絺之蹙蹙者。此鄭說之異毛也。戚戚者，如今皺紗然。上文云：緛、衣戚也。〈子虛賦〉：襞積褰縐。張揖注云：縐，戚也。</duanzhu>
<xushi>从糸，芻聲。</xushi>
<duanzhu>側救切，四部。</duanzhu>
</t>

<wh>絟</wh>
<t>
<xushi>細布也。</xushi>
<duanzhu>江都王傳。遺帝荃葛。師古曰「字本作絟。千全反。又千劣反。江南筩布之屬皆爲荃也。</duanzhu>
<xushi>从糸，全聲。</xushi>
<duanzhu>此緣切，十四部。</duanzhu>
</t>

<wh>紵</wh>
<t>
<xushi>檾屬。</xushi>
<duanzhu>檾者，枲屬也。〈陳風〉曰：東門之池。可以漚紵。</duanzhu>
<xushi>細者爲絟。布白而細曰紵。</xushi>
<duanzhu>各本作粗者爲紵。今依元應書正。卷十二、十五略同也。《周禮》典枲掌布緦縷紵之麻艸之物。白而細疏曰紵。古亦借爲褚衣之褚。</duanzhu>
<xushi>从糸，宁聲。</xushi>
<duanzhu>直呂切，五部。</duanzhu>
</t>

<wh><img src="660B-01">𦂂</img></wh>
<t>
<xushi>紵或从緒省。</xushi>
</t>

<wh>緦</wh>
<t>
<xushi>十五升抽其半布也。</xushi>
<duanzhu>各本無抽其半三字。當由不通人刪（⿰刂）之，今補。緦者，布名。猶大功、小功皆布名也。經云緦麻三月者。注云：緦麻、緦布衰裳而麻絰帶也。今本注內刪（⿰刂）下緦字、則不可通矣。傳曰「緦者十五升抽其半。有事其縷。無事其布曰緦。凡布幅廣二尺二寸。《禮經》布八十縷爲升。卽許之布八十縷爲稯也。斬衰三升、三升有半。齊衰四升。繐衰小功之縷四升有半。大功八升若九升。小功十升若十一升。緦布朝服之縷七升有半。升數各不同。而皆合二尺二寸之度以成布。十五升去半者，十五升朝服之升數也。去其半則爲七升有半。朝服用十五升、其布密。緦用其半、其布疏。謂之緦者，鄭曰治其縷細如絲也。傳所謂有事其縷也。繐衰用小功之縷。而升數不及半。緦用朝服之縷。而升數衹取半。皆聖人因宜適變之精意。</duanzhu>
<xushi>一曰㒳麻一絲布也。</xushi>
<duanzhu>此說非也。鄭注〈喪服〉曰「或曰有絲。朝服用布。何衰用絲乎。</duanzhu>
<xushi>从糸，思聲。</xushi>
<duanzhu>息茲切，一部。</duanzhu>
</t>

<wh><img src="660B-02">𠅛</img></wh>
<t>
<xushi>古文緦。从恖省。</xushi>
<duanzhu>思各本作糸。誤。今正。</duanzhu>
</t>

<wh>緆</wh>
<t>
<xushi>細布也。</xushi>
<duanzhu>布一本作麻。古亦呼布爲麻也。〈燕禮〉。幂用綌若錫。鄭注：今文錫爲緆。緆，易也。治其布使滑易也。按今文其本字。古文其叚借字也。〈子虛賦〉被阿錫。卽《列子》之衣阿緆。許意從禮今文。故錄緆字。〈喪服〉錫衰傳曰「錫者何也。麻之有錫者也。錫者十五升抽其半。無事其縷。有事其布曰錫。按據是則緆之與緦、但一事其縷、一事其布爲少異耳。其爲十五升之半則同也。何緦下偁傳以釋之、而緆下不偁傳也。曰緦在五服之內、故聖人特製其字。錫衰不在五服内、故聖人用錫之名、不别製字。錫衰之錫與細布之緆、其實不同也。葢古者，布十五升爲冣細。十五升布成、治之使滑易。是曰緆。錫衰則半十五升而治之。亦名曰緆。實非緆也。是以傳之釋經也。先之曰錫者何也。麻之有錫者也。有讀爲又。言麻既爲布矣、而又加灰易之。此言緆之本義也。繼之曰「錫者十五升抽其半。無事其縷。有事其布曰錫。此釋錫衰之錫也。㒳言錫者，意各有在。許作字書釋緆本義。故衹曰細麻、而不必詳十五升去半之緆。葢用傳前說以包後說矣。</duanzhu>
<xushi>从糸，易聲。</xushi>
<duanzhu>先擊切，十五部。</duanzhu>
</t>

<wh>𪎥</wh>
<t>
<xushi>緆或从麻。</xushi>
<duanzhu>先鄭曰「錫、麻之滑易者。劉𤋮曰「錫，易也。治其麻使滑易也。古說謂治麻曰錫。</duanzhu>
</t>

<wh>繐</wh>
<t>
<xushi>細疏布也。</xushi>
<duanzhu>《禮經》曰「繐衰裳牡麻絰。既葬除之者。傳曰「繐衰者何。以小功之縷也。注云：治其縷如小功、而成布四升半。細其縷者，以恩輕也。升數少者，以服至尊也。凡布細而疏者謂之繐。今南陽有鄧繐。按小功十升若十一升成布。而此用小功之縷四升半成布。是爲縷細而布疏。其名曰繐者，布本有一種細而疏者曰繐。但不若繐衰之大疏。而繐衰之名繐、實用其意。故鄭舉凡布以名之。劉氏《釋名》說繐衰亦曰細而疏如繐也。許云細疏布、亦謂凡布。不主繐衰。與緆本爲細布名、而錫衰之錫取以爲名正同。故皆不引禮傳。</duanzhu>
<xushi>从糸，惠聲。</xushi>
<duanzhu>私鋭切。十五部。按此篆各本在前絙？二篆之閒。非其次也。今移此以正之。</duanzhu>
</t>

<wh>緰</wh>
<t>
<xushi>緰貲。</xushi>
<duanzhu>逗。</duanzhu>
<xushi>布也。</xushi>
<duanzhu>謂布名。《急就篇》「服瑣緰㠿與繒連。師古曰「緰㠿、緆布之尤精者也。㠿貲同。</duanzhu>
<xushi>从糸，俞聲。</xushi>
<duanzhu>度侯切，四部。</duanzhu>
</t>

<wh>縗</wh>
<t>
<xushi>〈喪服〉衣。</xushi>
<duanzhu>喪字各本無，今補。凡服上曰衣、下曰裳。禮衰裳連言。卽衣裳也。以衰統負板辟領等爲言也。</duanzhu>
<xushi>長六寸。博四寸。直心。</xushi>
<duanzhu>禮〈喪服〉記曰「衰長六寸、博四寸。注云：廣袤當心也。前有衰、後有負板。左右有辟領。孝子哀戚無所不在。按縗、經典多叚借衰爲之。</duanzhu>
<xushi>从糸，衰聲。</xushi>
<duanzhu>倉回切，古音在十七部。</duanzhu>
</t>

<wh>絰</wh>
<t>
<xushi>喪首戴也。</xushi>
<duanzhu>〈喪服〉〔經〕苴絰。注曰：麻在首在要皆曰絰。絰之言實也。明孝子有忠實之心。故爲制此服焉。首絰象緇布冠之缺項。要絰象大帶。又有絞帶象革帶。按經傳首要皆言絰。而首章傳苴絰大搹去五分一以<pb n="668"/>爲帶。齊衰之絰、斬衰之帶也云云：然則在首爲絰。在要爲帶。經特舉絰以統帶耳。故許以喪首戴釋絰。猶言當心之縗。則負板、辟領皆統其中也。</duanzhu>
<xushi>从糸，至聲。</xushi>
<duanzhu>徒結切，十二部。</duanzhu>
</t>

<wh>緶</wh>
<t>
<xushi>交枲也。</xushi>
<duanzhu>謂以枲二股交辮之也。交絲爲辮。交枲爲？。</duanzhu>
<xushi>一曰緁衣也。</xushi>
<duanzhu>上文緁下云？衣也。此云？、緁衣也。是爲轉注：</duanzhu>
<xushi>从糸，𠊳聲。</xushi>
<duanzhu>房連切，十一部。</duanzhu>
</t>

<wh>䋀</wh>
<t>
<xushi>𡳐也。</xushi>
<duanzhu>𡳐者，足所依也。《方言》曰：絲作之者謂之𡳐。麻作之者謂之不借。或謂之屨。或謂之𩊅角。或謂之麤。或謂<pb n="668-1"/>之㞜。或謂之䋀。𡳐其通語也。</duanzhu>
<xushi>一曰靑絲頭𡳐也。</xushi>
<duanzhu>上義謂麻作之。此義謂靑絲爲頭。</duanzhu>
<xushi>續若阡陌之陌。</xushi>
<duanzhu>許書無阡陌。葢當作什佰也。一曰以下十三字當在从糸户聲之下。</duanzhu>
<xushi>从糸，户聲。</xushi>
<duanzhu>大徐亡百切，郭景純下瓦反。一音畫。古音在五部。</duanzhu>
</t>

<wh>䋽</wh>
<t>
<xushi>枲𡳐也。</xushi>
<duanzhu>枲者，麻也。《急就篇》屐屩𦂌藨。今俗語𡳐之判合爲幫。讀如邦。</duanzhu>
<xushi>从糸，封聲。</xushi>
<duanzhu>博蠓切，九部。</duanzhu>
</t>

<wh>緉</wh>
<t>
<xushi>𡳐㒳枚也。</xushi>
<duanzhu>〈齊風〉：葛屨五㒳。𡳐必㒳而後成用也。是之謂？。</duanzhu>
<xushi>一曰絞也。</xushi>
<duanzhu>一曰猶一名也。《方言》「緉、𦄍，絞也。關之東西或謂之𦄍。絞通語也。按？之言㒳也。𦄍之言雙也。絞之言交也。</duanzhu>
<xushi>从糸㒳。㒳亦聲。</xushi>
<duanzhu>各本㒳作兩。篆作緉。非。當正。力讓切，十部。</duanzhu>
</t>

<wh>絜</wh>
<t>
<xushi>麻一耑也。</xushi>
<duanzhu>一耑猶一束也。耑，頭也。束之必齊其首。故曰耑。〈人部〉係下云：絜束也。是知絜爲束也。束之必圍之。故引申之圍度曰絜。束之則不𢽳曼。故又引申爲㓗淨。俗作潔。經典作絜。</duanzhu>
<xushi>从糸，㓞聲。</xushi>
<duanzhu>古㞕切，十五部。</duanzhu>
</t>

<wh>繆</wh>
<t>
<xushi>枲之十絜也。</xushi>
<duanzhu>枲卽麻也。十絜猶十束也。亦叚爲謬誤字。亦叚爲謚法之穆。</duanzhu>
<xushi>一曰綢繆也。</xushi>
<duanzhu>〈唐風〉「綢繆束薪。〔傳〕曰：綢繆猶纏緜也。鴟鴞《鄭箋》同。皆謂束縛重曡。</duanzhu>
<xushi>从糸，翏聲。</xushi>
<duanzhu>武彪切，三部。</duanzhu>
</t>

<wh>綢</wh>
<t>
<xushi>繆也。</xushi>
<duanzhu>謂枲之十絜、一曰綢繆二義皆與繆同也。今人綢繆字不分用。然《詩》〈都人士〉單用綢字。曰綢直如髮。《毛傳》以密直釋之。則綢卽稠之叚借也。</duanzhu>
<xushi>从糸，周聲。</xushi>
<duanzhu>直由切。三部。按此二篆疑有譌亂。</duanzhu>
</t>

<wh>䋈</wh>
<t>
<xushi>絜縕也。</xushi>
<duanzhu>絜縕謂束縕也。束縕見蒯通傳。</duanzhu>
<xushi>一曰敝絮也。</xushi>
<duanzhu>敝絮謂孰緜也。前說謂麻。此謂絲。</duanzhu>
<xushi>从糸，奴聲。</xushi>
<duanzhu>女余切，五部。</duanzhu>
<xushi>易曰「需有衣絮。</xushi>
<duanzhu>既濟六四爻辭。按此篆舊在繫<pb n="668-2"/>篆之前。彼上下文皆言絲。絮非其類。今移次於此。</duanzhu>
</t>

<wh>縕</wh>
<t>
<xushi>紼也。</xushi>
<duanzhu>〈玉藻〉：纊爲繭。縕爲袍。注曰：纊、新緜也。縕、今之纊及故絮也。纊及故絮者，謂以新緜合故絮裝衣。鄭說與許異。〈衣部〉曰「以絮曰襺。以縕曰袍。許絲絮不分新舊。槩謂之纊。以亂麻謂之縕。孔安國釋《論語》曰：縕、枲著也。許所本也。蒯通傳。束縕乞火。師古曰「縕、亂麻。</duanzhu>
<xushi>从糸，𥁕聲。</xushi>
<duanzhu>於云切。十三部。亦上去聲。</duanzhu>
</t>

<wh>紼</wh>
<t>
<xushi>亂枲也。</xushi>
<duanzhu>枲各本作系。不可通。今正。亂枲者，亂麻也。可以裝衣。可以然火。可以緝之爲索。故采尗《毛傳》曰：紼，繂也。言用紼爲索也。</duanzhu>
<xushi>从糸，弗聲。</xushi>
<duanzhu>分勿切，十五部。</duanzhu>
</t>

<wh>絣</wh>
<t>
<xushi>氐人殊縷布也。</xushi>
<duanzhu>漢武都郡、應劭曰「故白馬氐羌。《華陽國志》曰：武都郡有氐傁。殊縷布者，葢殊其縷色而相閒織之。絣之言騈也。</duanzhu>
<xushi>从糸，幷聲。</xushi>
<duanzhu>北萌切。十一部。自緝篆至此篆皆說麻事也。</duanzhu>
</t>

<wh>紕</wh>
<t>
<xushi>氐人𦇧也。</xushi>
<duanzhu>氐人所織毛布也。〈周書〉伊尹爲四方獻令。正西以紕罽爲獻。《後漢．西南夷傳》冄駹夷能作毞毲。毞卽紕也。《華陽國志》同。《禮記》用紕爲紕繆字。</duanzhu>
<xushi>从糸。
<duanzhu>毛似糸。故从糸。</duanzhu>
<xushi>比聲。讀若〈禹貢〉玭珠。</xushi>
<duanzhu>卑履切。十五部。亦平聲。玭珠見〈玉部〉注：</duanzhu>
</t>

<wh>𦇧</wh>
<t>
<xushi>西胡毳布也。</xushi>
<duanzhu>西胡見〈玉部〉？注：毳者，獸細毛也。用織爲布、是曰𦇧。亦叚罽爲之。</duanzhu>
<xushi>从糸，罽聲。</xushi>
<duanzhu>居例切，十五部。</duanzhu>
</t>

<wh>縊</wh>
<t>
<xushi>絞也。</xushi>
<duanzhu>絞各本作經。庸人所改也。今正。交部曰「絞，縊也。與此爲轉注：絞縊必㒳股辮爲之。〈喪服〉〔傳〕曰「喪之絰不摎垂葢不成也。不摎垂、謂不絞也。經本訓從絲爲一股。縊死必㒳股爲之。以其直縣（⿰県系）也。故亦謂之經。許解縊必不云經也。《左傳》曰：若其有罪。絞縊以戮。手部曰「摎、縛殺也。</duanzhu>
<xushi>从糸，益聲。</xushi>
<duanzhu>於賜切，十六部。</duanzhu>
<xushi>《春秋傳》曰：夷姜縊。</xushi>
<duanzhu>桓十六年《左傳》文。</duanzhu>
</t>

<wh>綏</wh>
<t>
<xushi>車中靶也。</xushi>
<duanzhu>靶各本作把。《玉篇》作車中靶也。《廣韵》引《說文》同。按靶是、把非。靶者，轡也。轡在車前。而綏則系於車中。御者執以授登車者。故别之曰車中靶也。〈少儀〉曰：車則脱綏。執以將命。綏本系於車中、故可脱。郭璞注〈子虛賦〉曰「綏、所執以登車。《論語》曰：𦫵車必正立執綏。周生烈曰「正立執綏、所以爲安。按引申爲凡安之偁。</duanzhu>
<xushi>从糸，妥聲。</xushi>
<duanzhu>聲字各本無，今補。妥字見《禮經》、〈小雅〉「許偶遺之。今巳補於女部。毛公曰「妥、安坐也。綏以妥會意。卽以妥形聲。古音在十七部。今音息遺切。</duanzhu>
</t>

<wh>彝</wh>
<t>
<xushi>宗廟常器也。</xushi>
<duanzhu>彝本常器。故引申爲彝常。〈大雅〉：民之秉彝。〔傳〕曰：彝，常也。</duanzhu>
<xushi>从糸，糸，綦也。</xushi>
<duanzhu>綦、許書所無。當作幂。《周禮》幎人。以疏布巾幎八尊。以畫布巾幎六彝。彝尊必以布覆之。故从糸也。</duanzhu>
<xushi>廾持之。</xushi>
<duanzhu>之字今補。？、竦手也。尊下亦曰卝以奉之。</duanzhu>
<xushi>米、器中實也。</xushi>
<duanzhu>酒者米之所成。故从米。</duanzhu>
<xushi>从彑，象形。</xushi>
<duanzhu>各本作彑聲。非也。今依《韵會》正。彑者，豕之頭。銳而上見也。爵从鬯又而象雀之形。彝从糸米卄而象畫鳥獸之形。其意一也。故云與爵相似。</duanzhu>
<xushi>此與？相佀。</xushi>
<duanzhu>相似猶同意也。以脂切，十五部。</duanzhu>
<xushi>《周禮》六彝。雞彝、鳥彝、黃彝、虎彝、蜼彝、斝彝。㠯待祼將之禮。</xushi>
<duanzhu>見春官司尊彝職。</duanzhu>
</t>

<wh><img src="662B-02">𦇚</img></wh>
<t>
</t>

<wh><img src="662B-03">𢇏</img></wh>
<t>
<xushi>皆古文彝。</xushi>
</t>
<variants>文二百四十八<duanzhu>宋本八。今本九。</duanzhu>　重三十一。</variants>

<wh>素</wh>
<t>
<xushi>白致繒也。</xushi>
<duanzhu>繒之白而細者也。致者，今之緻字。漢人作注不作緻。近人改爲緻。又於糸部增緻篆。<pb n="669-1"/>皆非也。鄭注襍記曰「素、生帛也。然則生帛曰素。對湅繒曰練而言。以其色白也。故爲凡白之偁。以白受采也。故凡物之質曰素。如㱿下一曰素也是也。以質未有文也。故曰素食、曰素王。伐檀《毛傳》曰：素，空也。</duanzhu>
<xushi>从糸𠂹。取其澤也。</xushi>
<duanzhu>澤者，光潤也。毛潤則易下𠂹。故从糸𠂹會意。桑故切，五部。</duanzhu>
<xushi>凡𦃃之屬皆从𦃃。</xushi>
</t>

<wh><img src="662B-04">𦅽</img></wh>
<t>
<xushi>𦃃屬。从𦃃。𠬞聲。</xushi>
<duanzhu>居玉切，三部。</duanzhu>
</t>

<wh>䋤</wh>
<t>
<xushi>白䋤。</xushi>
<duanzhu>逗。</duanzhu>
<xushi>縞也。</xushi>
<duanzhu>縞者，鮮支也。《急就篇》有白䋤。顔注曰：謂白素之精者。其光䋤䋤然也。</duanzhu>
<xushi>从𦃃。勺聲。</xushi>
<duanzhu>以灼切，二部。</duanzhu>
</t>

<wh><img src="662B-05">𦆾</img></wh>
<t>
<xushi>𦃃屬。</xushi>
<duanzhu>素當作索。索見𣎵部。繩索也。从素之字、古亦从糸。故？字或作𦆽。或作繂。采尗《毛傳》曰：紼，繂也。謂麻繩也。今《說文》譌作素屬。乃不可通矣。</duanzhu>
<xushi>从𦃃。</xushi>
<duanzhu>猶从糸也。</duanzhu>
<xushi>率聲。</xushi>
<duanzhu>所律切，十五部。</duanzhu>
</t>

<wh>繛</wh>
<t>
<xushi>𦅻也。</xushi>
<duanzhu>淇澳《毛傳》曰：綽，緩也。</duanzhu>
<xushi>从𦃃。卓聲。</xushi>
<duanzhu>昌約切，二部。</duanzhu>
</t>

<wh>綽</wh>
<t>
<xushi>⿰𦃃卓或省。</xushi>
<duanzhu>今多如此作。</duanzhu>
</t>

<wh><img src="662B-06">𦅻</img></wh>
<t>
<xushi>繛也。</xushi>
<duanzhu>糸部曰「紓，緩也。然則緩，紓也。</duanzhu>
<xushi>从𦃃。爰聲。</xushi>
<duanzhu>胡管切。十四部。大徐管作玩。非。</duanzhu>
</t>

<wh>緩</wh>
<t>
<xushi>𦇻或省。</xushi>
<duanzhu>今多如此作。</duanzhu>
</t>
<variants>文六，重二。</variants>

<wh>絲</wh>
<t>
<xushi>蠶所吐也。</xushi>
<duanzhu>吐者，寫也。</duanzhu>
<xushi>从二糸。</xushi>
<duanzhu>息茲切，一部。</duanzhu>
<xushi>凡絲之屬皆从絲。</xushi>
</t>

<wh><img src="663A-01">𦆕</img></wh>
<t>
<xushi>馬？也。从絲車。</xushi>
<duanzhu>各本篆文作轡。解作从絲从軎。《五經文字》同。中从軸末之軎也。惟《廣韵》六至轡下云：《說文》作？。此葢陸法言、孫愐所見《說文》如此。而僅存焉。以絲運車、猶以㚘輓車。故曰？與連同意。衹應从車、不煩从軎也。今據以正誤。</duanzhu>
<xushi>與連同意。</xushi>
<duanzhu>見連輦二字下。兵媚切，十五部。</duanzhu>
<xushi>《詩》曰：六？如絲。</xushi>
<duanzhu>〈小雅〉皇皇者華文。此非以證？字、乃以釋从絲之意也。六？如絲《毛傳》曰：言調忍也。如絲、則是以絲運車。故其字从絲車。凡引經說會意之例如此。</duanzhu>
</t>

<wh>𢇂</wh>
<t>
<xushi>織㠯絲毌杼也。</xushi>
<duanzhu>織字下各本衍絹字。《玉篇》又誤緝。今刪（⿰刂）。以絲各本誤作从糸。毌作貫。今正。杼者，機之持緯者。毌、穿物持之也。以絲貫於杼中而後織。是之謂𢇂。杼之往來、如關機合開也。</duanzhu>
<xushi>从絲省。卄聲。</xushi>
<duanzhu>卄者，𡖉字也。鉉等云古磺字。非也。古還切，十四部。</duanzhu>
<xushi>卄、古文𡖉字。</xushi>
<duanzhu>各本無此五字，今補。說詳𡖉部。</duanzhu>
</t>
<variants>文三。</variants>

<wh>率</wh>
<t>
<xushi>捕鳥畢（）也。</xushi>
<duanzhu>畢（）者，田网也。所以捕鳥。亦名率。按此篆本義不行。凡？訓將？也、䢦訓先導也皆不用本字而用率。又或用帥。如緜傳云率循也、〈北山〉〔傳〕云率循也、其字皆當作䢦是也。又詳帥下。《左傳》藻率。服虔曰「禮有率巾。卽許書之帥也。</duanzhu>
<xushi>象絲网。</xushi>
<duanzhu>謂？。</duanzhu>
<xushi>上下其竿柄也。</xushi>
<duanzhu>上其竿之露者，下其柄也。畢（）网長柄。所律切，十五部。</duanzhu>
<xushi>凡率之屬皆从率。</xushi>
</t>
<variants>文一。</variants>

<wh>虫</wh>
<t>
<xushi>一名？。</xushi>
<duanzhu>《爾雅》〈釋魚〉。蝮、虫。今本虫作虺。</duanzhu>
<xushi>博三寸。首大如擘指。</xushi>
<duanzhu>〈釋魚〉文。擘指、大指也。郭云：此自一種蛇。人自名爲蝮虺。今蝮蛇細頸、大頭、焦尾。色如艾綬文。文閒有毛似豬鬛。鼻上有鍼。大者長七<pb n="670"/>八尺。一名反鼻。非虺之類。此足以明此自一㮔蛇。按此注見斯干正義及小顔田儋傳注：郭意《爾雅》之蝮今無此物。今之蝮蛇非《爾雅》之蝮蛇也。</duanzhu>
<xushi>象其臥形。</xushi>
<duanzhu>虫篆象臥而曲尾形。它篆下云虫也。象冤曲垂尾形。許偉切，十五部。</duanzhu>
<xushi>物之𣁋細。或行或飛。</xushi>
<duanzhu>或飛二字依《爾雅》、《釋文》補。</duanzhu>
<xushi>或毛或？。</xushi>
<duanzhu>？見〈衣部〉。但也。俗作蠃。非。</duanzhu>
<xushi>或介或鱗。㠯虫爲象。</xushi>
<duanzhu>按以爲象、言以爲象形也。从虫之字多左形右聲。左皆用虫爲象形也。〈月令〉「春、其蟲䚬。夏、其蟲羽。中央、其蟲倮。虎豹之屬。恆淺毛也。秋、其蟲毛。冬、其蟲介。許云或飛者，羽也。古虫蟲不分。故以蟲諧聲之字多省作虫。如融赨是也。鱗介以虫爲形。如螭虯𧊧蚌是也。飛者以虫爲形。如蝙蝠是也。毛？以虫爲形。如蝯蜼是也。</duanzhu>
<xushi>凡虫之屬皆从虫。</xushi>
</t>

<wh>蝮</wh>
<t>
<xushi>虫也。</xushi>
<duanzhu>是曰轉注：考老之例也。〈招䰟〉曰「蝮蛇蓁蓁。</duanzhu>
<xushi>从虫，？聲。</xushi>
<duanzhu>芳目切。三部。玉裁按虫蝮二篆說解、葢有疑焉。許它下解云虫也。从虫而長。象冤曲𠂹尾形。虫篆下說云象其臥形。然則虫乃不𠂹尾之它。它乃𠂹尾之虫。二篆實一字也。乃解虫爲蝮。援《爾雅》博三寸、頭大<pb n="670-1"/>如擘以實之。依《爾雅》之形、則頭廣一寸身廣三寸必四足之它乃有此形。而許所云象其臥、象其冤曲𠂹尾者，必無足之它。而非四足之它也。無足爲它之常形。故其臥曰虫。舒之曰它。而龜？篆从它篆之上體。亦未嘗非虫篆之上體也。然則以蝮訓虫似非許意矣。況《爾雅》蝮虫在〈釋魚〉。陸云今作虺。尋其形皃非無足之它。諸書皆云至毒。則卽《字林》所謂？聽之類。故景純亦云今俗細頸大頭之蝮它。非《爾雅》之蝮它。許書以雖虺蜥蝘蜓蚖六篆同四足者類記。葢許意虫爲無足它。虺爲四足它。各不相涉。《爾雅》古本作蝮虫。乃是借虫以爲虺。博三寸首大如擘者，乃虺之形。非虫之形。許書虫篆下作它也、象其臥形。而無蝮虫也、从虫复聲之云：則文從字順矣。蝮字恐古《爾雅》衹作復。故知許不當有。</duanzhu>
</t>

<wh>螣</wh>
<t>
<xushi>神它也。</xushi>
<duanzhu>荀卿曰「螣蛇無足而飛。《毛詩》叚借爲？字。</duanzhu>
<xushi>从虫，朕聲。</xushi>
<duanzhu>徒登切，六部。</duanzhu>
</t>

<wh>蚦</wh>
<t>
<xushi>大它可食。从虫，冄聲。</xushi>
<duanzhu>人占切，七部。</duanzhu>
</t>

<wh>螼</wh>
<t>
<xushi>螾也。</xushi>
<duanzhu>〈釋蟲〉曰「螼、蚓、蜸蚕。許謂螼也。蚓也。蜸蚕也。一物三名也。蚓許作螾。</duanzhu>
<xushi>从虫，堇聲。</xushi>
<duanzhu>弃忍切，十三部。</duanzhu>
</t>

<wh>螾</wh>
<t>
<xushi>側行者。</xushi>
<duanzhu>〈考工記〉「卻行、仄行。鄭曰「卻行、螾屬。仄行、蟹屬。與許異。今觀𠀉蚓實卻行。非側行。鄭說長也。𠀉蚓俗曰曲蟮。漢巴郡有朐忍縣（⿰県系）。以此蟲得名。𠀉朐曲一語之轉也。或譌胊忍爲胊䏰。讀如蠢潤二音。遠失之矣。</duanzhu>
<xushi>从虫，寅聲。</xushi>
<duanzhu>余忍切，十二部。</duanzhu>
</t>

<wh>蚓</wh>
<t>
<xushi>螾或从引。</xushi>
</t>

<wh>螉</wh>
<t>
<xushi>螉䗥。</xushi>
<duanzhu>各本無此二字，今補。</duanzhu>
<xushi>蟲在牛馬皮者。</xushi>
<duanzhu>《爾雅》、《釋文》引《字林》「螉䗥似䗲、蟲在牛皮者。《字林》本《說文》也。郭氏《爾雅》〔注〕：蚣䗥一作螉䗥。此謂蜤螽春黍。</duanzhu>
<xushi>从虫，翁聲。</xushi>
<duanzhu>烏紅切，九部。</duanzhu>
</t>

<wh>䗥</wh>
<t>
<xushi>螉䗥也。从虫，從聲。</xushi>
<duanzhu>子紅切，九部。</duanzhu>
</t>

<wh>蠁</wh>
<t>
<xushi>知聲蟲也。</xushi>
<duanzhu>十部曰「肸蠁，布也。〈釋蟲〉曰「國貉、蟲蠁。《廣雅》曰：土蛹、蠁蟲。</duanzhu>
<xushi>从虫，鄕聲。</xushi>
<duanzhu>許㒳切，十部。</duanzhu>
</t>

<wh>䖮</wh>
<t>
<xushi>司馬相如說从向。</xushi>
<duanzhu>鄕向聲同也。按春秋羊舌肸字叔向。說者向讀上聲。葢向者，䖮之省也。以肸蠁爲名字。</duanzhu>
</t>

<wh>蛁</wh>
<t>
<xushi>蟲也。</xushi>
<duanzhu>謂蟲名也。按《玉篇》以蛁蟧釋之。非也。蛁自蟲名。下文蚗下蛁蟟、别一蟲名。凡單字爲名者，不得與雙字爲名者相牽混。蛁蟧卽蛁蟟、不得以釋蛁也。</duanzhu>
<xushi>从虫，召聲。</xushi>
<duanzhu>都僚切，二部。</duanzhu>
</t>

<wh><img src="664A-01">𧑎</img></wh>
<t>
<xushi>蟲也。</xushi>
<duanzhu>謂蟲名。</duanzhu>
<xushi>从虫，𠭥聲。</xushi>
<duanzhu>祖外切，十五部。</duanzhu>
</t>

<wh>蛹</wh>
<t>
<xushi>繭蟲也。</xushi>
<duanzhu>按許於繭曰蠶衣也。於絲曰蠶所吐也。於蠶曰任絲蟲也。於？曰蠶化飛？也。蛹之爲物、在成繭之後、化？之前。非與蠶有二物也。立文不當曰繭蟲。當曰繭中蠶也。乃使先後如貫珠然。疑轉寫必有譌亂。</duanzhu>
<xushi>从虫，甬聲。</xushi>
<duanzhu>余隴切，九部。</duanzhu>
</t>

<wh>螝</wh>
<t>
<xushi>蛹也。</xushi>
<duanzhu>見釋蟲。顔氏家訓曰「《莊子》螝二首。螝卽古虺字。見《古今字詁》「按字詁原文必曰古螝今虺。以許書律之。古字叚借也。</duanzhu>
<xushi>从虫，鬼聲，讀若潰。</xushi>
<duanzhu>胡罪切，十五部。</duanzhu>
</t>

<wh>蛕</wh>
<t>
<xushi>？中長蟲也。从虫，有聲。</xushi>
<duanzhu>户恢切，古音在一部。</duanzhu>
</t>

<wh>蟯</wh>
<t>
<xushi>？中短蟲也。</xushi>
<duanzhu>倉公列傳。診其病曰蟯瘕。</duanzhu>
<xushi>从虫，堯聲。</xushi>
<duanzhu>如招切，二部。</duanzhu>
</t>

<wh>雖</wh>
<t>
<xushi>佀蜥易而大。</xushi>
<duanzhu>易各本作蜴。誤。今正。此字之本義也。自借以爲語䛐。尟有知其本義者矣。常棣云：每有良朋。又云：雖有兄弟。傳云：每，雖也。凡人竆極其欲曰恣雎。雖卽雎也。按《方言》守宮在澤中者，東齊海岱謂之螔䗔。注云：似蜥易大而有鱗。䗔字疑雖之誤。</duanzhu>
<xushi>从虫，唯聲。</xushi>
<duanzhu>息遺切，十五部。</duanzhu>
</t>

<wh>虺</wh>
<t>
<xushi>㠯注鳴者。</xushi>
<duanzhu>者字今補。注者，咮字之叚借。許用〈考工記〉文也。梓人職云：以注鳴者。鄭云：精列屬。與許不同也。上文雖下云似蜥易。下文蜥下云蜥易。則虺爲蜥易屬可知矣。今《爾雅》以爲虫蝮字。</duanzhu>
<xushi>《詩》曰：胡爲虺蜥。</xushi>
<duanzhu>〈小雅〉〈節南山〉文。今《詩》蜥作蜴。蜴卽蜥字也。</duanzhu>
<xushi>从虫，兀聲。</xushi>
<duanzhu>許偉切，十五部。</duanzhu>
</t>

<wh>蜥</wh>
<t>
<xushi>蜥易也。</xushi>
<duanzhu>易下曰「蜥易、蝘蜓。蝘蜓、守宮也。渾言之。此分别蜥易、蝘蜓、榮螈爲三。析言之也。《方言》曰：守宮、秦晉西夏或謂之蠦？。或謂之蜥易。</duanzhu>
<xushi>从虫，析聲。</xushi>
<duanzhu>先擊切。十六部。蜥亦作蜴。《詩》胡爲虺蜥、今作虺蜴。其音同也。</duanzhu>
</t>

<wh>蝘</wh>
<t>
<xushi>在壁曰蝘蜓。在艸曰蜥易。</xushi>
<duanzhu>析言之。</duanzhu>
<xushi>从虫，匽聲。</xushi>
<duanzhu>於殄切，十四部。</duanzhu>
</t>

<wh><img src="664B-01">𧓱</img></wh>
<t>
<xushi>蝘或从䖵。</xushi>
</t>

<wh>蜓</wh>
<t>
<xushi>蝘蜓也。从虫，廷聲。</xushi>
<duanzhu>徒典切，古音在十一部。</duanzhu>
<xushi>一曰螾蜓。</xushi>
<duanzhu>一曰謂一名也。</duanzhu>
</t>

<wh>蚖</wh>
<t>
<xushi>榮蚖。</xushi>
<duanzhu>逗。</duanzhu>
<xushi>它醫。</xushi>
<duanzhu>榮蚖之異名也。〈釋魚〉曰「蠑螈、蜥易也。〈小雅〉〈節南山〉〔傳〕曰：蜴，螈也。蜴當作易。螈當作蚖。榮蚖或單𧦝蚖。《史記》龍漦化爲玄蚖以入王後宮是也。《方言》曰：其在澤中者謂之易蜴。（音析）南楚謂之蛇醫。或謂之蠑螈。東齊海岱謂之螔䗔。</duanzhu>
<xushi>㠯注鳴者。</xushi>
<duanzhu>謂與虺皆以咮鳴也。</duanzhu>
<xushi>从虫，元聲。</xushi>
<duanzhu>愚袁切，十四部。</duanzhu>
</t>

<wh>蠸</wh>
<t>
<xushi>蟲也。</xushi>
<duanzhu>謂蟲名。未詳何物。釋蟲有蠸、輿父、守瓜。</duanzhu>
<xushi>一曰大螫也。</xushi>
<duanzhu>螫者，蟲行毒也。大螫者，大行毒也。</duanzhu>
<xushi>讀若蜀都布名。</xushi>
<duanzhu>糸部曰「？、蜀細布也。此謂大螫之讀若？。</duanzhu>
<xushi>从虫，雚聲。</xushi>
<duanzhu>巨貟切，十四部。</duanzhu>
</t>

<wh>螟</wh>
<t>
<xushi>蟲食穀心者。吏冥冥犯法卽生螟。</xushi>
<duanzhu>心各本譌葉。今依開元占經正。釋蟲、《毛傳》皆曰「食心曰螟。食葉曰？。食根曰蟊。食節曰賊。云吏冥冥犯法卽生螟、正爲食心言之。惟食心、故从虫冥會意。</duanzhu>
<xushi>从虫冥。冥亦聲。</xushi>
<duanzhu>此从宋本及小徐本。莫經切。十一部。按鉉本於此下妄增又螟蛉三字。宋本所無。且螟𧕅、桑蟲也。見下文。字不作蛉。</duanzhu>
</t>

<wh><img src="664B-02">𧎢</img></wh>
<t>
<xushi>蟲食苗葉者。</xushi>
<duanzhu>見《爾雅》、《毛傳》。</duanzhu>
<xushi>吏气貣則生？。</xushi>
<duanzhu>貣各本作貸。今正。气、貣皆求也。貝部曰「貣從人求物也。冥螟、貣？皆曡韵。《左傳》曰：妖由人興也。人無釁焉。妖不自作。故螟、？、蟊之害皆由吏。《鄭箋》〈大田〉云：明君以正己而去之。正己可去、則不正可招。李巡、孫炎皆謂由政所致也。</duanzhu>
<xushi>从虫貣。貣亦聲。</xushi>
<duanzhu>各本篆作？。解<pb n="671-2"/>作从虫貸、貸亦聲。今正。徒得切。一部。叚螣字爲之。一部與六部合聲也。</duanzhu>
<xushi>《詩》曰：去其螟？。</xushi>
<duanzhu>〈小雅〉〈大田〉文。今《詩》作螣。叚借字也。</duanzhu>
</t>

<wh>蟣</wh>
<t>
<xushi>蝨子也。</xushi>
<duanzhu>蝨、齧人蟲也。子其卵也。《戰國策》作幾瑟。叚借字。</duanzhu>
<xushi>一曰齊謂蛭曰蟣。</xushi>
<duanzhu>〈釋魚〉蛭蟣注曰：今江東呼水中蛭蟲入人肉者爲蟣。</duanzhu>
<xushi>从虫，幾聲。</xushi>
<duanzhu>居豨切，十五部。</duanzhu>
</t>

<wh>蛭</wh>
<t>
<xushi>蟣也。</xushi>
<duanzhu>此蒙上蟣字第二義釋之。似後人所移。原書當不在是。水蛭者，今之馬黃。既是水物。當與下蛟螭虯蜦爲類。蛭蟣、〈釋魚〉文。</duanzhu>
<xushi>从虫，至聲。</xushi>
<duanzhu>之日切，十二部。</duanzhu>
</t>

<wh>蝚</wh>
<t>
<xushi>蛭蝚。</xushi>
<duanzhu>逗。</duanzhu>
<xushi>至掌也。</xushi>
<duanzhu>釋蟲文。郭云：未詳。《本艸經》「水蛭味鹹。一名至掌。是名醫謂卽水蛭也。</duanzhu>
<xushi>从虫，柔聲。</xushi>
<duanzhu>耳由切，三部。</duanzhu>
</t>

<wh>蛣</wh>
<t>
<xushi>蛣䖦。</xushi>
<duanzhu>逗。</duanzhu>
<xushi>蝎也。</xushi>
<duanzhu>〈釋蟲〉曰「蝎、蛣𧌑也。郭云：水中蠹蟲。按下文蝎、蝤蠐也。不識何以不類記。</duanzhu>
<xushi>从虫，吉聲。</xushi>
<duanzhu>去吉切，十二部。</duanzhu>
</t>

<wh>䖦</wh>
<t>
<xushi>蛣䖦也。从虫，出聲。</xushi>
<duanzhu>區勿切。十五部。今《爾雅》作𧌑。</duanzhu>
</t>

<wh>蟫</wh>
<t>
<xushi>白魚也。</xushi>
<duanzhu>今衣、書中白蟲有粉如銀者是也。一名蛃魚。《本艸經》謂之衣魚。</duanzhu>
<xushi>从虫，覃聲。</xushi>
<duanzhu>余箴切，七部。</duanzhu>
</t>

<wh>蛵</wh>
<t>
<xushi>丁蛵。</xushi>
<duanzhu>逗。曡韵。</duanzhu>
<xushi>負勞也。</xushi>
<duanzhu>釋蟲文。郭曰「卽蜻蛉也。江東呼狐棃。所未聞。按許意非蜻蛉也。許下文蛉下云：蜻蛉也。一名桑根。不與此爲伍。則許意不謂蜻蛉可知。</duanzhu>
<xushi>从虫，巠聲。</xushi>
<duanzhu>户經切，十一部。</duanzhu>
</t>

<wh>蜭</wh>
<t>
<xushi>毛蠹也。</xushi>
<duanzhu>釋蟲文。蠹者，木中蟲也。蜭居木中。其形外有毛。能食木。故曰毛蠹。是爲蜭。蜭之言陷也。</duanzhu>
<xushi>从虫，臽聲。</xushi>
<duanzhu>乎感切，八部。</duanzhu>
</t>

<wh>蟜</wh>
<t>
<xushi>蟲也。</xushi>
<duanzhu>謂蟲名。按上蜭下蛓同類也。則蟜當亦蜭蛓之類耳。</duanzhu>
<xushi>从虫，喬聲。</xushi>
<duanzhu>居夭切，二部。</duanzhu>
</t>

<wh>蛓</wh>
<t>
<xushi>毛蟲也。</xushi>
<duanzhu>不曰毛蠹者，不居木中。但食葉也。釋蟲云：蟔、蛅蟴。郭云：蛓屬也。今靑州人呼蛓爲蛅蟴。孫叔然云：八角螫蟲。失之。按今俗云刺毛者是也。食木葉。體有棱角、有毛、有采色。毛能螫人。叔然說不誤也。其老而成蛹。則外有𣪊如雀卵然。《本艸經》謂之雀甕。或出成蛾放子如蠶子。或卽卵育於𣪊中。故本艸云：雀甕、蛅蟖房也。蛅蟴音髯斯。</duanzhu>
<xushi>从虫，𢦒聲，讀若笥。</xushi>
<duanzhu>三字依《爾雅》、《釋文》補。千志切。一部。本艸作蚝。音同。</duanzhu>
</t>

<wh>䖯</wh>
<t>
<xushi>？也。</xushi>
<duanzhu>《史記》律書。北至於䖯。䖯者，主毒螫殺萬物也。䖯而藏之。九月也。</duanzhu>
<xushi>从虫，圭聲。</xushi>
<duanzhu>烏蝸切。十六部。《篇》、《韵》皆口圭切。</duanzhu>
</t>

<wh>蚔</wh>
<t>
<xushi>䖯也。</xushi>
<duanzhu>此篆與螘子之蚳迥别。《孟子》書當是蚔鼃。鼃卽䖯。大夫以蚔䖯爲名也。</duanzhu>
<xushi>从虫，氏聲。</xushi>
<duanzhu>巨支切，十六部。</duanzhu>
</t>

<wh><img src="665B-01">𧍣</img></wh>
<t>
<xushi>毒蟲也。</xushi>
<duanzhu>《左傳》曰：蠭蠆有毒。《詩》曰：卷髮如蠆。通俗文曰「蠆長尾謂之蠍。蠍毒傷人曰䖧。䖧張列反。或作蜇。旦聲。非且聲也。</duanzhu>
<xushi>象形。</xushi>
<duanzhu>按不曰从虫象形而但曰象形者，虫篆有尾。象其尾也。蠍之毒在尾。《詩》〔箋〕云：蠆、螫蟲也。尾末揵然。似婦人髮末上曲卷然。其字上本不从萬。以苗象其身首之形。俗作萬。非。且與牡蠇字混。丑芥切，按《字林》他割反。元應書他達切。皆舊音也。十五部。</duanzhu>
</t>

<wh><img src="665B-02">𧓵</img></wh>
<t>
<xushi>？或从䖵。</xushi>
<duanzhu>蠍尾有單鉤者。有雙鉤者。故或从䖵。</duanzhu>
</t>

<wh>蝤</wh>
<t>
<xushi>蝤？也。</xushi>
<duanzhu>《詩》〈衞風〉「領如蝤蠐。〔傳〕曰：蝤蠐、蝎蟲也。《爾雅》同。按下文云：蝎、蝤？也。然則二者爲轉注：</duanzhu>
<xushi>从虫，酋聲。</xushi>
<duanzhu>字秋切，三部。</duanzhu>
</t>

<wh><img src="665B-03">𧓉</img></wh>
<t>
<xushi>𧓉𧕐也。</xushi>
<duanzhu>釋蟲。蝤蠐、蝎。郭云：在木中者。蟦、蠐螬。郭云：在糞土中者也。是二者似同而異。宋掌禹錫、蘇頌亦辯蠐螬與蝤蠐、蝎不同。許意謂蝤蠐、蝎爲一物。而蠐螬下不云蝎也。葢亦不謂一物矣。</duanzhu>
<xushi>从虫，𠫼聲。</xushi>
<duanzhu>徂兮切，十五部。</duanzhu>
</t>

<wh>蝎</wh>
<t>
<xushi>蝤？也。</xushi>
<duanzhu>〈釋蟲〉曰「蝎、桑蠹。<pb n="672-1"/>桑中蟲也。按上文許云蛣䖦，蝎也。不類廁於此者，許意蛣䖦别爲一物也。葢一類而種别者多矣。</duanzhu>
<xushi>从虫，曷聲。</xushi>
<duanzhu>胡葛切，十五部。</duanzhu>
</t>

<wh>強</wh>
<t>
<xushi>蚚也。</xushi>
<duanzhu>下云蚚，強也。二字爲轉注：〈釋蟲〉曰「強、醜捋。郭曰「以腳自摩捋。叚借爲彊弱之彊。</duanzhu>
<xushi>从虫，弘聲。</xushi>
<duanzhu>此聲在六部。而強在十部者，合韵也。巨良切。</duanzhu>
</t>

<wh><img src="665B-04">𧖑</img></wh>
<t>
<xushi>籒文強。从䖵、从彊。</xushi>
<duanzhu>據此則強者古文。秦刻石文用強。是用古文爲小篆也。然以強爲彊。是六書之叚借也。</duanzhu>
</t>

<wh>蚚</wh>
<t>
<xushi>強也。从虫，斤聲。</xushi>
<duanzhu>巨衣切，古音在十三部。</duanzhu>
</t>

<wh>蜀</wh>
<t>
<xushi>葵中蠶也。</xushi>
<duanzhu>葵《爾雅》、《釋文》引作桑。《詩》曰：蜎蜎者蠋。蒸在桑野。似作桑爲長。《毛傳》曰：蜎蜎、蠋皃。蠋、桑蟲也。傳言蟲、許言蠶者，蜀似蠶也。《淮南子》曰「蠶與蜀相類、而愛僧異也。桑中蠹卽蝤蠐。</duanzhu>
<xushi>从虫，上目象蜀頭形。中</xushi>
<duanzhu>謂勹。</duanzhu>
<xushi>象其身蜎蜎。</xushi>
<duanzhu>市玉切，三部。</duanzhu>
<xushi>《詩》曰：蜎蜎者蜀。</xushi>
<duanzhu>〈豳風〉文。今左旁又加虫。非也。</duanzhu>
</t>

<wh>蠲</wh>
<t>
<xushi>馬蠲也。</xushi>
<duanzhu>馬蠲亦名馬蚿。亦名馬蚈。亦名馬蠸。見《呂覽》仲夏紀、《淮南》時則訓高注：而《爾雅》釋蟲蛝、馬䗃。郭注：馬蠲、蚐。俗呼馬𧏿。《方言》曰：馬蚿大者謂之馬蚰。<pb n="672-2"/>蚰𧏿同字也。《莊子》謂之蚿。多足蟲也。今巫山夔州人謂之艸鞵絆。亦曰百足蟲。茅茨陳朽則多生之。故《淮南》、《呂覽》皆曰腐艸化爲蚈。高注曰：蚈讀如蹊徑之蹊是也。其注《淮南》云：一曰熒火。乃備異説。鄭注戴記腐艸爲熒曰「熒、飛蟲、熒火也。葢非古文古説。</duanzhu>
<xushi>从虫，？象形。</xushi>
<duanzhu>不云从蜀者。物非蜀類。又書無蜀部也。</duanzhu>
<xushi>益聲。</xushi>
<duanzhu>益聲在十六部。故蠲之古音如圭。《韓詩》「吉圭爲饎。《毛詩》作吉蠲。蠲乃圭之叚借字也。唐《詩》「水搖文蠲動。亦尙讀如桂。音轉乃讀古懸切。</duanzhu>
<xushi>朙堂〈月令〉曰「腐艸爲蠲。</xushi>
<duanzhu>許所據者古文古說。</duanzhu>
</t>

<wh>螕</wh>
<t>
<xushi>齧牛蟲也。</xushi>
<duanzhu>今人謂齧狗蟲。語亦同。通俗文曰「狗蝨曰螕。</duanzhu>
<xushi>从虫，𣬉聲。</xushi>
<duanzhu>邊兮切，十五部。</duanzhu>
</t>

<wh>蠖</wh>
<t>
<xushi>尺蠖。</xushi>
<duanzhu>逗。曡韵字。</duanzhu>
<xushi>詘申蟲也。</xushi>
<duanzhu>詘各本作屈。非。今正。詘者，詰詘也。曲也。《易．𣪠辭》曰「尺蠖之詘。以求信也。信、古伸字。〈釋蟲〉曰「蠖、尺蠖。注：今蝍蹴。《方言》曰：蠀𧑙謂之蚇蠖。注：又呼步屈。</duanzhu>
<xushi>从虫，蒦聲。</xushi>
<duanzhu>烏郭切，五部。</duanzhu>
</t>

<wh>蝝</wh>
<t>
<xushi>復陶也。</xushi>
<duanzhu>〈釋蟲〉曰「蝝、蝮蜪。俗字从虫也。《國語》曰：蟲舍蚳蝝。韋注：蝝、蝮蜪也。可以食。按此說葢與下文二說畫然爲三。郭注《爾雅》則牽<pb n="672-3"/>合董說耳。復陶未知於今何物。</duanzhu>
<xushi>劉歆說。蝝、？𧕰子也。</xushi>
<duanzhu>此與下董說皆說春秋也。宣十五年。冬、蝝生。〈五行志〉曰：劉歆以爲蝝、螕𧕰之有翼者。食穀爲災。按志云有翼。此云子、亦異。</duanzhu>
<xushi>董仲舒說。蝝、蝗子也。</xushi>
<duanzhu>何注《公羊》曰：蝝卽𧑄也。始生曰蝝。大曰𧑄。〈五行志〉曰：董仲舒、劉向以爲蝗始生也。𧑄卽螽字。董、何說同也。</duanzhu>
<xushi>从虫，彖聲。</xushi>
<duanzhu>與專切，十四部。</duanzhu>
</t>

<wh>螻</wh>
<t>
<xushi>螻蛄也。</xushi>
<duanzhu>今之土狗也。</duanzhu>
<xushi>从虫，婁聲。</xushi>
<duanzhu>洛侯切，四部。</duanzhu>
<xushi>一曰𧎅、天螻。</xushi>
<duanzhu>釋蟲文。郭注云：螻蛄也。按依郭則此一曰猶一名耳。但恐郭注未安。《方言》「蠀螬、或謂之蝖𧎅。或謂之天螻。則非螻蛄也。許書無𧎅字。</duanzhu>
</t>

<wh>蛄</wh>
<t>
<xushi>螻蛄也。</xushi>
<duanzhu>《孟子》：蠅蚋姑嘬之。蚋一作？。或云？姑卽螻蛄也。</duanzhu>
<xushi>从虫，古聲。</xushi>
<duanzhu>古乎切，五部。</duanzhu>
</t>

<wh>蠪</wh>
<t>
<xushi>蠪丁，螘也。</xushi>
<duanzhu>按此當於蠪丁爲逗。各本刪（⿰刂）蠪字者，非也。讀《爾雅》者以丁螘爲句。亦非。蠪丁、螘之一名耳。《爾雅》丁作朾。</duanzhu>
<xushi>从虫，龍聲。</xushi>
<duanzhu>盧紅切，九部。</duanzhu>
</t>

<wh>蛾</wh>
<t>
<xushi>羅也。</xushi>
<duanzhu>蛾羅見釋蟲。許次於此。當是螘一名蛾。古書說蛾爲？𧕰者多矣。蛾是正字。蟻是或體。許意此蛾是螘。䖵部之？是蠶？。二字有别。郭注《爾雅》蛾羅爲蠶？。非許意也。《爾雅》螘字本或作蛾。葢古因二字雙聲通用。要之本是一物。非叚借也。</duanzhu>
<xushi>从虫，我聲。</xushi>
<duanzhu>五何切，十七部。今音則魚綺反。在十六部。</duanzhu>
</t>

<wh>螘</wh>
<t>
<xushi>？𧕰也。</xushi>
<duanzhu>俗作蚍蜉。非是。今正。蟲部曰「蠶𧕰、大螘也。析言之也。渾言之則凡螘皆曰？𧕰。《爾雅》「蚍蜉、大螘。小者螘。亦是析言。</duanzhu>
<xushi>从虫，豈聲。</xushi>
<duanzhu>魚綺切。按當魚豈切。古音在十五部。《廣韵》入尾韵者，古音也。入紙韵者，緣蟻字而合之也。</duanzhu>
</t>

<wh>蚳</wh>
<t>
<xushi>螘子也。</xushi>
<duanzhu>〈釋蟲〉曰「螘子、蚳。郭云：蟻卵也。《周禮》饋食之豆有蚳醢。鄭曰「蚳、蛾子。《國語》「蟲舍蚳蝝。韋注同。</duanzhu>
<xushi>从虫，氐聲。</xushi>
<duanzhu>直尼切，十五部。</duanzhu>
<xushi>《周禮》有蚳醢。</xushi>
<duanzhu>天官醢人文。</duanzhu>
<xushi>讀若祁。</xushi>
</t>

<wh><img src="666B-01">𧐏</img></wh>
<t>
<xushi>籒文蚳。从䖵。</xushi>
</t>

<wh><img src="666B-02">𧏁</img></wh>
<t>
<xushi>古文蚳。从辰土。</xushi>
<duanzhu>从土者，出之土中也。从辰者，辰聲也。古氐聲辰聲相似。祗、振字通用是其例。</duanzhu>
</t>

<wh>蠜</wh>
<t>
<xushi>𨸏蠜也。</xushi>
<duanzhu>〈召南〉「趯趯阜螽。傳曰「阜螽，蠜也。趯趯，躍也。</duanzhu>
<xushi>从虫，？聲。</xushi>
<duanzhu>附袁切，十四部。</duanzhu>
</t>

<wh>𧍓</wh>
<t>
<xushi>悉𧍓也。</xushi>
<duanzhu>〈唐風〉「蟋蟀在堂。〔傳〕曰：蟋蟀，蛬也。按許書無蛬字。今人叚蛩爲之。</duanzhu>
<xushi>从虫，帥聲。</xushi>
<duanzhu>所律切。十五部。<pb n="673-1"/>按蟋蟀皆俗字。</duanzhu>
</t>

<wh>蝒</wh>
<t>
<xushi>馬蜩也。</xushi>
<duanzhu>與釋蟲同。凡言馬者謂大。馬蜩者，蜩之大者也。《方言》曰：蟬、其大者謂之蟧。或謂之蝒馬。蝒馬二字誤倒。此篆不與下文蜩蟬螇蚗諸篆爲伍。不得其故。恐是淺人亂之耳。</duanzhu>
<xushi>从虫，面聲。</xushi>
<duanzhu>武延切，十四部。</duanzhu>
</t>

<wh><img src="666B-03">𧒾</img></wh>
<t>
<xushi>𧒾蠰。</xushi>
<duanzhu>逗。</duanzhu>
<xushi>不過也。</xushi>
<duanzhu>皆螗螂别名。</duanzhu>
<xushi>从虫，當聲。</xushi>
<duanzhu>都郎切，十部。</duanzhu>
</t>

<wh>蠰</wh>
<t>
<xushi>？蠰也。从虫，襄聲。</xushi>
<duanzhu>汝羊切，十部。</duanzhu>
</t>

<wh>蜋</wh>
<t>
<xushi>堂蜋也。</xushi>
<duanzhu>堂蜋與？蠰一語小異耳。</duanzhu>
<xushi>从虫，良聲。</xushi>
<duanzhu>魯當切，十部。</duanzhu>
<xushi>一名斫父。</xushi>
<duanzhu>斫各本作蚚。今依《爾雅音義》正。堂蜋臂有斧能斫。故曰斫父。郭云：江東呼爲石蜋。石卽斫。今江東呼斫郞。</duanzhu>
</t>

<wh>蛸</wh>
<t>
<xushi>？蛸。</xushi>
<duanzhu>逗。</duanzhu>
<xushi>堂蜋子。</xushi>
<duanzhu>〈月令〉「仲夏之月、螳蜋生。注云：螳蜋、螵蛸母也。鄭志。王瓚問曰「《爾雅》莫貉、螳蜋同類物也。今沛魯以南謂之螳蠰。三河之域謂之螳蜋。燕趙之際謂之食厖。齊濟以東謂之馬敫。然名其子則同云螵蛸。是以注云螵蛸母也。按堂蜋卵附於木。堅韌不可動。至小暑而子羣生焉。</duanzhu>
<xushi>从虫，肖聲。</xushi>
<duanzhu>相邀切。二部。按？字从䖵。故入䖵部。凡一物二字而異部者例此。</duanzhu>
</t>

<wh>蛢</wh>
<t>
<xushi>𧑐蟥。</xushi>
<duanzhu>逗。</duanzhu>
<xushi>㠯翼鳴者。</xushi>
<duanzhu>蟥各本作蝗。今正。釋蟲日。蛂蟥、蛢。郭云甲蟲也。大如虎豆。綠色。今江東呼黃瓶。按蛂蟥卽𧑐蟥也。以翼鳴者，見〈考工記〉梓人鄭注：翼鳴、發皇屬。發皇卽蛂蟥也。</duanzhu>
<xushi>从虫，井聲。</xushi>
<duanzhu>薄經切，十一部。</duanzhu>
</t>

<wh>𧑐</wh>
<t>
<xushi>𧑐蟥，蛢也。</xushi>
<duanzhu>蛢字今補。此轉注之例也。</duanzhu>
<xushi>从虫，矞聲。</xushi>
<duanzhu>余律切，十五部。</duanzhu>
</t>

<wh>蟥</wh>
<t>
<xushi>𧑐蟥也。从虫，黃聲。</xushi>
<duanzhu>乎光切，十部。</duanzhu>
</t>

<wh>䗐</wh>
<t>
<xushi>姑䗐。</xushi>
<duanzhu>逗。</duanzhu>
<xushi>強羊也。</xushi>
<duanzhu>羊《釋文》所引及宋本如此。當音陽。葢今江東人謂麥中小黑蟲爲羊子者是也。鉉本作蛘。李仁甫本作芈。皆非是。〈釋蟲〉曰「蛄䗐、強蝆。郭云：今米穀中蠹小黑蟲是也。建平人呼爲蝆子。蝆亡婢反。郭音恐未諦。《方言》「姑䗐謂之強羊。字亦正作羊。郭注廣之。以江東名𧉪、音加。建平人呼蝆子、音芈姓。不得改《方言》正文作蝆也。《爾雅》正文恐亦本作羊。</duanzhu>
<xushi>从虫，施聲。</xushi>
<duanzhu>式支切，古音在十七部。</duanzhu>
</t>

<wh>蛅</wh>
<t>
<xushi>蛅斯。</xushi>
<duanzhu>逗。</duanzhu>
<xushi>墨也。</xushi>
<duanzhu>釋蟲云：䘃、蛅蟴。郭云：蛓屬。按許蛓下云：毛蟲也。此乃食木葉之蟲。非木中之蠹。其卵育自藏之殻曰雀甕。宜與蛓篆類列。</duanzhu>
<xushi>从虫，占聲。</xushi>
<duanzhu>職廉切，古音在七部。</duanzhu>
</t>

<wh>蜆</wh>
<t>
<xushi>縊女<pb n="673-3"/>也。</xushi>
<duanzhu>與釋蟲同。郭云：小黑蟲。赤頭。憙自經死。故曰縊女。</duanzhu>
<xushi>从虫，見聲。</xushi>
<duanzhu>胡典切，十四部。</duanzhu>
</t>

<wh>蜰</wh>
<t>
<xushi>盧？也。</xushi>
<duanzhu>按《爾雅》蜚、蠦？爲一物。許書蜚在蟲部。？在〈虫部〉。不言一物。許實有所見也。唐本艸說蜚蠊味辛辣而臭。漢中人食之。一名蠦？。</duanzhu>
<xushi>从虫，肥聲。</xushi>
<duanzhu>符非切，十五部。</duanzhu>
</t>

<wh><img src="667A-01">𧍕</img></wh>
<t>
<xushi>渠𧍕。</xushi>
<duanzhu>逗。</duanzhu>
<xushi>一曰天社。</xushi>
<duanzhu>社一作柱。《廣韵》譌作神。按渠？卽蛣蜣雙聲之轉。《玉篇》謂蜣？同字。是也。〈釋蟲〉曰「蛣蜣、蜣蜋。《莊子》云：蛣蜣之智在於轉丸。陶隱居云：憙入人糞中。取屎丸而卻推之。俗名爲推丸。羅願云：一前行以後㒳足曳之。一自後而推致焉。乃坎地納丸。不數日有蜣蜋自其中出。玉裁謂此物前卻推丸、故曰渠？。一曰猶一名也。《廣雅》曰：天柱、蜣蜋也。</duanzhu>
<xushi>从虫，卻聲。</xushi>
<duanzhu>以形聲包會意。其虐切，五部。</duanzhu>
</t>

<wh>𧒘</wh>
<t>
<xushi>𧒘蠃。</xushi>
<duanzhu>逗。曡韵。</duanzhu>
<xushi>蒲盧。</xushi>
<duanzhu>句。曡韵。釋蟲、《毛傳》同。</duanzhu>
<xushi>細要土蠭也。天地之性細要純雄無子。《詩》曰：螟𧕅有子。𧒘蠃負之。</xushi>
<duanzhu>〈小雅〉小宛曰「螟蛉有子。蜾蠃負之。《毛傳》曰：螟蛉、桑蟲也。蜾蠃、蒲盧也。負，持也。箋云：蒲盧取桑蟲之子。負持而去。煦嫗飬之。<pb n="674"/>以成其子。喻有萬民不能治。則能治者將得之。〈中庸〉注曰：蒲盧、果蠃、土蜂也。蒲盧取桑蟲之子。去而變化。以成爲己子。《列子》曰「純䧳其名大𦝫。純雄其名稺蜂。《淮南》曰：貞蟲之動以毒螫。高注：貞蟲、細要蜂。蜾蠃之屬。無牝牡之合曰貞。楊子曰「取螟𧕅祝曰「類我類我。戴先生曰「古語謂隨變而成者曰蒲盧。蒲盧又見《大戴禮》、《山海經》「小正曰「雉入于淮爲蜃。蜃者，蒲盧也。</duanzhu>
<xushi>从虫，〾𩰬聲。</xushi>
<duanzhu>古火切，十七部。</duanzhu>
</t>

<wh>蜾</wh>
<t>
<xushi>𧒘或从果。</xushi>
<duanzhu>果聲也。</duanzhu>
</t>

<wh>蠃</wh>
<t>
<xushi>𧒘蠃也。从虫。𣎆聲。</xushi>
<duanzhu>郎果切，十七部。</duanzhu>
<xushi>一曰虒蝓。</xushi>
<duanzhu>此謂單言蠃則謂虒蝓也。虒蝓見下文蝓篆下。按下文蝸篆下蠃也。此當云一曰蝸也。而云一曰螔蝓者，一物三名。舉其易知者也。</duanzhu>
</t>

<wh>𧕅</wh>
<t>
<xushi>螟𧕅。</xushi>
<duanzhu>逗。曡韵。</duanzhu>
<xushi>桑蟲也。</xushi>
<duanzhu>〈小雅〉〔毛傳〕文。釋蟲同。按上文云：蜀、桑中蠶。謂蠹其中者也。此桑蟲似步屈。其色靑細。或在艸葉上。土蜂取之寘木空中。或書卷閒、筆筒中。七日而成其子。里語曰「呪云象我象我。《詩》義疏云爾。</duanzhu>
<xushi>从虫，霝聲。</xushi>
<duanzhu>郞丁切，十一部。</duanzhu>
</t>

<wh>蛺</wh>
<t>
<xushi>蛺蜨也。</xushi>
<duanzhu>曡韵爲名。今俗云胡蝶。見《莊子》。</duanzhu>
<xushi>从虫，夾聲。</xushi>
<duanzhu>兼叶切，八部。</duanzhu>
</t>

<wh>蜨</wh>
<t>
<xushi>蛺蜨也。从虫，疌聲。</xushi>
<duanzhu>徒叶切。八部。俗作蝶。</duanzhu>
</t>

<wh>蚩</wh>
<t>
<xushi>蚩蟲也。</xushi>
<duanzhu>蚩字今補。此三字句。謂有蟲名蚩也。叚借爲氓之蚩蚩。《毛傳》曰：蚩蚩、郭厚之兒。《玉篇》曰：癡也。此謂《毛詩》「又曰𥬇也。此謂叚蚩爲𣢑也。</duanzhu>
<xushi>从虫，㞢聲。</xushi>
<duanzhu>赤之切，一部。</duanzhu>
</t>

<wh>螌</wh>
<t>
<xushi>螌蝥。</xushi>
<duanzhu>逗。雙聲。</duanzhu>
<xushi>毒蟲也。</xushi>
<duanzhu>《本艸經》蟲部下品曰「斑猫。味辛寒。有毒。一名龍尾。諸家云：大豆葉上取之。長五六分。甲上黃黑斑文。烏腹尖喙。按斑猫俗字也。</duanzhu>
<xushi>从虫，般聲。</xushi>
<duanzhu>布還切，十四部。</duanzhu>
</t>

<wh>蝥</wh>
<t>
<xushi>螌蝥也。从虫，敄聲。</xushi>
<duanzhu>莫交切。按古音當如木。在三部。俗依本艸讀耳。蟲部曰「？亦或从敄。</duanzhu>
</t>

<wh>蟠</wh>
<t>
<xushi>鼠婦也。</xushi>
<duanzhu>〈釋蟲〉曰「蟠、鼠負。負又作婦。《本艸經》曰「鼠婦、一名負蟠。郭樸曰「罋器底蟲。按此溼生蟲。今蘇州人所謂鞵底蟲也。蟠音附袁切。借爲蟠曲字。如〈樂記〉云：禮樂之極乎天而蟠乎地。《方言》曰：未陞天龍謂之蟠龍。此讀如盤。舟部般旋字之叚借也。</duanzhu>
<xushi>从虫，番聲。</xushi>
<duanzhu>附袁切，十四部。</duanzhu>
</t>

<wh>𧉅</wh>
<t>
<xushi>𧉅威。</xushi>
<duanzhu>𧉅各本作蛜。今正。𧉅威曡韵字。逗。</duanzhu>
<xushi>委黍。</xushi>
<duanzhu>句。</duanzhu>
<xushi>委黍。</xushi>
<duanzhu>逗。</duanzhu>
<xushi>鼠婦也。</xushi>
<duanzhu>〈豳風〉「伊威在室。《毛傳》曰：伊威、委黍也。釋蟲同。按釋蟲以蟠<pb n="674-2"/>鼠婦與伊威委黍畫爲二條。不言一物。𧉅威卽今之地鼈蟲。與鼠婦異物。《本艸經》曰「鼠婦、一名蛜蝛。以其略相似耳。《本艸經》以鼠婦與䗪蟲爲二條。分下品中品。實則䗪卽鼠婦。葢一物而略有異同。今難細别耳。許書之蟅謂螽絕非鼠婦。大平《御覽》乃引《說文》曰蟠蟅、鼠婦也。依他書增一字。不可據。</duanzhu>
<xushi>从虫，伊省聲。</xushi>
<duanzhu>於脂切，十五部。</duanzhu>
</t>

<wh>蜙</wh>
<t>
<xushi>蜙蝑。</xushi>
<duanzhu>逗。雙聲。</duanzhu>
<xushi>春黍也。</xushi>
<duanzhu>《詩》、《釋文》曰：楊雄、許愼皆云春黍。陸氏所據有此三字，今補。〈周南〉〔傳〕曰：斯螽、蜙蝑也。〈豳風〉〔傳〕曰：螽斯、蜙蝑也。〈釋蟲〉曰「蜤螽、蜙蝑。〈舍人〉曰「今所謂春黍也。《方言》曰：春黍謂之蜙蝑。《詩》斯螽卽螽斯。《爾雅》蜇卽斯。蜙蝑、春黍皆雙聲。蜙春、蝑黍又曡韵。陸璣疏曰「幽州人謂之春箕。蝗類也。</duanzhu>
<xushi>㠯股鳴者。</xushi>
<duanzhu>〈考工記〉梓人文。鄭曰「股鳴、蜙蝑動股屬。七月曰「五月斯螽動股。</duanzhu>
<xushi>从虫，松聲。</xushi>
<duanzhu>息恭切。九部。陸氏引許愼思弓反。</duanzhu>
</t>

<wh>蚣</wh>
<t>
<xushi>蜙或省。</xushi>
<duanzhu>《毛詩》如此作。</duanzhu>
</t>

<wh>蝑</wh>
<t>
<xushi>蜙蝑也。从虫，胥聲。</xushi>
<duanzhu>相居切。五部。陸氏引許愼先呂反。</duanzhu>
</t>

<wh>蟅</wh>
<t>
<xushi>螽也。</xushi>
<duanzhu>螽各本譌作蟲。今正。《方言》曰：蟒、宋魏之閒謂之𧊇。南楚之外謂之蟅蟒。或謂之𧑥。郭注：卽蝗也。蟅音近詐。蟒音莫梗反。亦呼虴蜢。按卽今北人所謂蛨蚱。江南人謂之蝗蟲。蟅蟒、虴蜢一語之轉。許書上文云蜙蝑。下文曰蝗。蟅亦蝗也。故列字之次如此。若《廣雅》、本艸所云蟅者皆非許意。</duanzhu>
<xushi>从虫，庶聲。</xushi>
<duanzhu>之夜切，古音在五部。</duanzhu>
</t>

<wh>蝗</wh>
<t>
<xushi>螽也。</xushi>
<duanzhu>䖵部曰「螽，蝗也。是爲轉注：《漢書》五行傳曰「介蟲之孼者。謂小蟲有甲飛揚之類。陽氣所生也。於春秋爲螽。今謂之蝗。按螽蝗古今語也。是以春秋書螽。〈月令〉再言蝗蟲。〈月令〉、呂不韋所作。</duanzhu>
<xushi>从虫，皇聲。</xushi>
<duanzhu>乎光切。十部。陸氏引《說文》榮庚反。又《爾雅》、《釋文》華孟反。皆音之轉也。</duanzhu>
</t>

<wh>蜩</wh>
<t>
<xushi>蟬也。</xushi>
<duanzhu>〈豳風〉〔傳〕曰：蜩，螗也。〈大雅〉：如蜩如㜍。〔傳〕曰：蜩，蟬也。螗，蝘也。〈小雅〉「鳴蜩嘒嘒。〔傳〕曰：蜩，蟬也。不同者，或渾言。或析言。蟬之類不同也。〈夏小正〉〔傳〕曰：唐蜩者匽。《爾雅》曰：蜩、蜋蜩、螗蜩。許書無螗字。螗葢蟬之大者也。當依小正作唐。</duanzhu>
<xushi>从虫，周聲。</xushi>
<duanzhu>徒𦕼切，古音在三部。</duanzhu>
<xushi>《詩》曰：五月鳴蜩。</xushi>
<duanzhu>七月文。</duanzhu>
</t>

<wh><img src="668A-01">𧊓</img></wh>
<t>
<xushi>蜩或从舟。</xushi>
<duanzhu>古周舟通用。</duanzhu>
</t>

<wh>蟬</wh>
<t>
<xushi>㠯旁鳴者。</xushi>
<duanzhu>〈考工記〉梓人文。鄭云：旁鳴、蜩蜺屬。正義云：蟬鳴在脅。</duanzhu>
<xushi>从虫，單聲。</xushi>
<duanzhu>市連切，十四部。</duanzhu>
</t>

<wh>蜺</wh>
<t>
<xushi>寒<pb n="675"/>蜩也。</xushi>
<duanzhu>《方言》「小而黑者謂之蜺。又曰「𧕄謂之寒蜩。寒蜩、瘖蜩也。不言蜺與寒蜩爲一。許本《爾雅》爲說。〈釋蟲〉曰「蜺、寒蜩。〈月令〉「七月、寒蟬鳴。鄭曰「寒蟬、寒蜩。謂蜺也。郭樸云：寒螿也。</duanzhu>
<xushi>从虫，兒聲。</xushi>
<duanzhu>五雞切。十六部。或叚爲虹霓字。</duanzhu>
</t>

<wh>螇</wh>
<t>
<xushi>螇鹿。</xushi>
<duanzhu>逗。</duanzhu>
<xushi>蛁尞也。</xushi>
<duanzhu>尞舊作蟟。許書無此字。淺人增虫耳。今作尞。音𦕼。〈釋蟲〉曰「蜓蚞、螇螰。《方言》曰：蛥蚗、齊謂之螇螰。楚謂之蟪蛄。或謂之蛉蛄。秦謂之蛥蚗。自關而東謂之虭蟧。或謂之蝭蟧。或謂之蜓蚞。西楚與秦通名也。按蛥蚗卽許之𧉅蚗。蛥當音伊。虭蟧音如貂料。卽許之蛁尞也。蜓蚞音如廷木。許無蚞字。蝭蟧、〈夏小正〉作蝭𧔉。字宜支遼二音。今江東俗語尙如此。辭章家作遮了二字是也。小正。七月、寒蟬鳴。傳曰「蝭𧔉也。與上文五月良蜩、唐蜩爲各物。《方言》亦以蛥蚗與蟬爲各物。然則許之蜺、螇螰與蜩、蟬葢亦有别矣。</duanzhu>
<xushi>从虫，奚聲。</xushi>
<duanzhu>胡雞切，十六部。</duanzhu>
</t>

<wh>蚗</wh>
<t>
<xushi>𧉅蚗。</xushi>
<duanzhu>逗。《方言》作蛥蚗。蛥音折。蚗音于列反。蛥多聲。不當音折。疑《方言》有誤。當從許作𧉅。音伊。</duanzhu>
<xushi>蛁尞也。</xushi>
<duanzhu>按蛁尞與蝭蟧、蜓蚞、螇螰皆關雙聲曡韵。</duanzhu>
<xushi>从虫，夬聲。</xushi>
<duanzhu>於悅切，《廣韵》古穴切。十五部。</duanzhu>
</t>

<wh><img src="668B-01">𧉄</img></wh>
<t>
<xushi>𧉄蚗。</xushi>
<duanzhu>逗。各本皆作𧉅蚗。則與篆文不屬。今依《廣韵》二仙所引正。</duanzhu>
<xushi>蟬屬。</xushi>
<duanzhu>按《爾雅》蝒者馬蜩。《方言》蟬大者謂之蝒馬。《玉篇》、《廣韵》皆曰「？卽蝒字。然則許之？蚗卽《爾雅》之馬蜩也。前文蝒篆及解顯系淺人羼入。故失其次字之恉。</duanzhu>
<xushi>讀若周天子赧。</xushi>
<duanzhu>謂赧王。</duanzhu>
<xushi>从虫，丏聲。</xushi>
<duanzhu>武延切，十四部。</duanzhu>
</t>

<wh>蛚</wh>
<t>
<xushi>蜻蛚也。</xushi>
<duanzhu>按楊雄、李巡、陸璣、郭樸、《玉篇》、《廣韵》皆云：蟋蟀一名蜻𧊿。但許書不與上文𧍓篆爲伍。葢不以爲一物與。鄭注〈考工記〉曰：以注鳴者，精列屬。</duanzhu>
<xushi>从虫，列聲。</xushi>
<duanzhu>良薛切，十五部。</duanzhu>
</t>

<wh>蜻</wh>
<t>
<xushi>蜻蛚也。从虫，青聲。</xushi>
<duanzhu>子盈切。十一部。按蜻蛚二篆當先蜻後蛚。後人倒之。下先蜻蛉則同此蜻。如𧉅蚗同𧉅威之𧉅、螟𧕅同食穀之螟也。</duanzhu>
</t>

<wh>蛉</wh>
<t>
<xushi>蜻蛉也。</xushi>
<duanzhu>《戰國策》曰「六足四翼。飛翔乎天地之閒。《方言》曰：蜻蛉謂之蝍蛉。郭云：江東謂之狐黎。《淮南》人呼䗧𧉅。音康伊。按《淮南書》水蠆爲䗓。卽蜻蛉也。今人作蜻蝏、蜻蜓。</duanzhu>
<xushi>从虫，令聲。</xushi>
<duanzhu>郞丁切，十一部。</duanzhu>
<xushi>一曰桑根。</xushi>
<duanzhu>一曰猶一名也。今本作一名。</duanzhu>
</t>

<wh>蠓</wh>
<t>
<xushi>蔑蠓也。</xushi>
<duanzhu>各本蔑作蠛。無此字。今正。蔑之言末也。𣁋也。《爾雅》作蠛。非古也。〈釋蟲〉曰「蠓、蠛蠓。孫炎曰「此蟲小於蚊。郭圖讚曰「小蟲似蜹。風舂磑。謂其飛上下如舂則天風。回旋如䃺則天。陸佃引郭語互易之。非也。《史記》「蜚鴻滿壄。索隠引高誘曰「飛鴻、蠛蠓也。按古鴻蒙爲曡韵。故高君知鴻爲蠓也。楊雄賦。浮蠛蠓而撇天。蠛蠓猶鴻蒙也。細至於蠓、則其外皆鴻蒙矣。故其字从蒙。</duanzhu>
<xushi>从虫，蒙聲。</xushi>
<duanzhu>莫孔切，九部。</duanzhu>
</t>

<wh>𧎾</wh>
<t>
<xushi>螶𧎾。</xushi>
<duanzhu>螶字在䖵部。故於此釋其義。而䖵部曰螶𧎾也。皆文勢之自然也。</duanzhu>
<xushi>一曰浮游。朝生莫死者。</xushi>
<duanzhu>一曰猶一名也。浮游各本作蜉蝣。俗人所改耳。蝣字許書無。蜉字雖有亦非。今正。〈釋蟲〉曰「蜉蝣、渠略。〈曹風〉《毛傳》曰：蜉蝣、渠略也。朝生夕死。其狀詳陸璣《詩》疏、《爾雅》〔注〕：渠略叚借字。</duanzhu>
<xushi>从虫，𡭴聲。</xushi>
<duanzhu>离灼切，五部。</duanzhu>
</t>

<wh>蜹</wh>
<t>
<xushi>秦晉謂之蜹。楚謂之蟁。</xushi>
<duanzhu>蟁作蚊。俗。今正。蟁在䖵部。故不類列於此也。此爲方俗殊語以舉列也。</duanzhu>
<xushi>从虫，芮聲。</xushi>
<duanzhu>而銳切，十五部。</duanzhu>
</t>

<wh>蟰</wh>
<t>
<xushi>蟰蛸。</xushi>
<duanzhu>逗。雙聲。</duanzhu>
<xushi>長股者。</xushi>
<duanzhu>〈釋蟲〉曰「蟰蛸、長䗁。〈豳風〉《毛傳》同。跂當作踦。其足長、故謂之長踦。許則顯之曰長股者也。此鼅鼄之一穜。俗謂喜母。</duanzhu>
<xushi>从虫，肅聲。</xushi>
<duanzhu>古音肅在三部。今音穌彫切。俗寫作蠨蛸。古音消。今音所交切。此古今之轉變也。蛸篆巳見上文。爲？蛸字。故此不再出。</duanzhu>
</t>

<wh><img src="669A-01">𧍖</img></wh>
<t>
<xushi>𧍖蟲也。</xushi>
<duanzhu>有蟲名𧍖也。</duanzhu>
<xushi>从虫，省聲。</xushi>
<duanzhu>息正切，十一部。</duanzhu>
</t>

<wh>蛶</wh>
<t>
<xushi>商何也。</xushi>
<duanzhu>〈釋蟲〉曰「蛶、螪何。郭云未詳。陸云商失羊反。《字林》之亦反。按《字林》近古。之亦反則字本作𧏸。而許書當作啻何矣。</duanzhu>
<xushi>从虫，寽聲。</xushi>
<duanzhu>力輟切，十五部。</duanzhu>
</t>

<wh>蜡</wh>
<t>
<xushi>蠅䏣也。</xushi>
<duanzhu>肉部曰「䏣、蠅乳肉中也。蜡䏣音義皆通。</duanzhu>
<xushi>《周禮》蜡氏掌徐骴。</xushi>
<duanzhu>蜡氏、秋官職也。鄭曰「蜡、骨肉𦤀腐。蠅蟲所蜡也。蜡讀如狙司之狙。按狙司、卽覰伺也。蠅蟲所蜡、卽蠅乳肉中之說。乳者，生子也。蠅生子爲蛆。蛆者俗字。䏣者正字。蜡者古字。巳成爲蛆。乳生之曰䏣、曰蜡。《齊民要術》「作浥魚法。勿令蠅䏣。其意同也。釋蟲。䘄醜罅。䘄千據反。卽蜡字之異者也。《廣韵》音誤而字不誤。今《爾雅》各本誤。郭云：罅者，剖母背而生。今大蠅有如是者。蠶蛹變而爲蛾。亦是裂㱿而出。蜡、字、《禮記》：〈郊特牲〉借爲八蜡字。尋八蜡本當作昔。昔，老也。息老物也。故《字林》作䄍。李仁甫《說文》作蜡、年終祭名。斯爲巨謬。本艸以蜡爲水母之名。</duanzhu>
<xushi>从虫，昔聲。</xushi>
<duanzhu>此當依《廣韵》七慮切。五部。自大徐鉏駕切、遂有改其義曰年終祭名者矣。葢《唐韵》衹有蜡祭音義、不可以釋此。猶繫古詣切、不可以釋繫𦃇也。</duanzhu>
</t>

<wh>蝡</wh>
<t>
<xushi>動也。</xushi>
<duanzhu>動者，作也。蟲之動曰蝡。</duanzhu>
<xushi>从虫，耎聲。</xushi>
<duanzhu>而沇切，十四部。</duanzhu>
</t>

<wh>蚑</wh>
<t>
<xushi>徐行也。凡生之類。行皆曰蚑。</xushi>
<duanzhu>依李善洞簫、琴二賦注補徐字及凡生以下八字。凡蟲行曰蚑。〈周書〉曰：蚑行喘息。小弁曰「鹿斯之奔。維足伎伎。伎本亦作跂。《毛傳》曰：舒皃。箋云：伎伎然舒者。畱其羣也。按其字當作蚑蚑。《毛傳》、《鄭箋》正與徐行說合也。《漢書》「跂跂脈脈善緣壁。其字亦當作蚑蚑。凡生之類者，或行或飛、或毛或？、或介或鱗皆是也。</duanzhu>
<xushi>从虫，支聲。</xushi>
<duanzhu>巨支切，十六部。</duanzhu>
</t>

<wh>蠉</wh>
<t>
<xushi>蟲行也。</xushi>
<duanzhu>凡蟲行曰蠉。上蚑爲徐行。則蠉爲疾行也。羽部曰「翾、小飛也。</duanzhu>
<xushi>从虫，瞏聲。</xushi>
<duanzhu>香沇切，十四部。</duanzhu>
</t>

<wh><img src="669B-01">𧈪</img></wh>
<t>
<xushi>蟲申行也。</xushi>
<duanzhu>各本作曳行。以讀若騁定之、則伸行爲是。今正。許本無伸字。衹作申。故譌爲曵也。</duanzhu>
<xushi>从虫，屮聲，讀若騁。</xushi>
<duanzhu>屮讀若徹。屮聲而讀騁者，以雙聲爲用也。依《說文》在十一部。今讀丑善切。</duanzhu>
</t>

<wh>螸</wh>
<t>
<xushi>螽醜螸。</xushi>
<duanzhu>螽俗本作<pb n="676-1"/>蠭。今依宋本、李燾本、《集韵》正。〈釋蟲〉曰「蠭醜螸。音義曰「蠭、施乾作螽。施所據與許合。</duanzhu>
<xushi>𠂹腴也。</xushi>
<duanzhu>腴者，腹下肥也。螽之類皆垂其腴矣。</duanzhu>
<xushi>从虫，欲聲。</xushi>
<duanzhu>余足切。三部。《篇》、《韵》皆羊朱切。</duanzhu>
</t>

<wh><img src="669B-02">𧎥</img></wh>
<t>
<xushi>蠅醜𧎥。</xushi>
<duanzhu>釋蟲文。字衹作扇。</duanzhu>
<xushi>摇翼也。</xushi>
<duanzhu>也字依宋本補。</duanzhu>
<xushi>从虫，扇聲。</xushi>
<duanzhu>式戰切，十四部。</duanzhu>
</t>

<wh>蛻</wh>
<t>
<xushi>它蟬所解皮也。从虫，兌聲。</xushi>
<duanzhu>兌聲各本作稅省聲。淺人改耳。今正。輸芮切，十五部。</duanzhu>
</t>

<wh><img src="669B-03">𧊝</img></wh>
<t>
<xushi>螫也。</xushi>
<duanzhu>蠚螫葢本一字。若聲赦聲同部也。或讀呼各切。山東行此音。或讀式亦切。關西行此音。見釋元應書。今人乃以此篆切呼各。下篆切式亦。分而二之。</duanzhu>
<xushi>从虫，若省聲。</xushi>
<duanzhu>呼各切，五部。</duanzhu>
</t>

<wh>螫</wh>
<t>
<xushi>蟲行毒也。</xushi>
<duanzhu>〈周頌〉曰：自求辛螫。古亦叚奭爲之。《史記》有如㒳宮螫將軍、《漢書》作奭將軍是也。或云䖧音知列切。亦作蜇。</duanzhu>
<xushi>从虫，赦聲。</xushi>
<duanzhu>施隻切，古音在五部。</duanzhu>
</t>

<wh>蝁</wh>
<t>
<xushi>镻也。</xushi>
<duanzhu>俗本作虺屬。今依宋本及《集韵》正。長部曰「镻，蝁也。與此爲轉注：詳長部下。</duanzhu>
<xushi>从虫，亞聲。</xushi>
<duanzhu>烏各切，五部。</duanzhu>
</t>

<wh>蛘</wh>
<t>
<xushi>騷蛘也。</xushi>
<duanzhu>騷各本作搔。今正。疥字下曰「騷也。今亦作搔。搔、𠜜也。非其意。唐人所引作<pb n="676-2"/>瘙。瘙見号韵。乃俗字。許所無。依義當作騷。騷，？也。毛云動也。騷痒者，擾動於肌膚閒也。元應引《禮記》蛘不敢搔。俗多用痒癢養字。葢非也。蛘从虫者，往往有蟲濳於膜。故疥字亦或作？、作蚧。</duanzhu>
<xushi>从虫，⺸聲。</xushi>
<duanzhu>余㒳切，十部。</duanzhu>
</t>

<wh><img src="670A-01">𧐂</img></wh>
<t>
<xushi>敗創也。</xushi>
<duanzhu>敗者，毀也。創者，傷也。毀壞之傷有蟲食之。故字从虫。春秋經曰「鼷鼠食郊牛角。又曰「日有食之。字或作？。</duanzhu>
<xushi>从虫人食。食亦聲。</xushi>
<duanzhu>乘力切。一部。按可云飾省聲。</duanzhu>
</t>

<wh>蛟</wh>
<t>
<xushi>龍屬。無角曰蛟。</xushi>
<duanzhu>各本作龍之屬也四字。今依《韵會》正。龍者，鱗蟲之長。蛟其屬。無角則屬而别也。郭氏《山海經》傳曰：似蛇。四腳。細頸。頸有白嬰。大者數圍。卵生。子如一二斛瓮。能呑人。按蛟或作鮫。然鮫者魚名。其字不相代也。</duanzhu>
<xushi>从虫，交聲。</xushi>
<duanzhu>依《韵會》本四字在此。古肴切，二部。</duanzhu>
<xushi>池魚滿三千六百。蛟來爲之長。能䢦魚而飛。</xushi>
<duanzhu>《韵會》有而字。</duanzhu>
<xushi>置笱水中卽蛟去。</xushi>
<duanzhu>䢦者，先導也。曲竹捕魚曰笱。</duanzhu>
</t>

<wh>螭</wh>
<t>
<xushi>若龍而黃。</xushi>
<duanzhu>〈南都賦〉曰「憚夔龍怖蛟螭。李注引《說文》蛟螭若龍而黃。按李注蛟字誤衍。左思〈蜀都賦〉「或藏蛟螭。劉注云：蛟螭、水神也。一曰雌龍。一曰龍子。似亦謂蛟螭爲一物。然〈上林賦〉蛟龍赤螭。文穎曰「龍子爲螭。張揖曰「赤螭、雌。龍也。皆劉說所本。張、左之賦皆不謂蛟螭一物也。許謂离爲山神。螭爲若龍而黃。與諸家說異。司馬相如曰赤螭。楊雄解嘲曰「翠虯絳螭之將登乎天。不謂其色黃矣。</duanzhu>
<xushi>北方謂之地螻。</xushi>
<duanzhu>《呂氏春秋》曰「黃帝之時。天先見大螻大螾。《史記》〈封禪書〉「黃帝得土德。黃龍地螾見。地螻之說、其本此與。非螻蛄也。</duanzhu>
<xushi>从虫，离聲。</xushi>
<duanzhu>丑知切，古音在十七部。</duanzhu>
<xushi>或云無角曰螭。</xushi>
<duanzhu>六字疑後人所增。非許書本有。葢既改虯下爲有角、則注此爲無角。</duanzhu>
</t>

<wh>虯</wh>
<t>
<xushi>龍無角者。</xushi>
<duanzhu>各本作龍子有角者。今依《韵會》所據正。然《韵會》尙誤多子字。李善注〈甘泉賦〉引《說文》虯、龍無角者。他家所引作有角、皆誤也。王逸注〈離騷〉天問㒳言有角曰龍、無角曰虯。高誘注《淮南》同。張揖〈上林賦〉注、《後漢書》馮衍傳注、《玉篇》、《廣韵》皆曰「無角曰虯。絕無龍子有角之說。惟《廣雅》云：有角曰？。卽虯字。無角曰？。卽螭字。其說乖異。恐轉寫之譌。不爲典要。</duanzhu>
<xushi>从虫，丩聲。</xushi>
<duanzhu>渠幽切，三部。</duanzhu>
</t>

<wh>蜦</wh>
<t>
<xushi>它屬也。</xushi>
<duanzhu>它者，虫也。象寃曲垂尾形。蜦卽其屬也。</duanzhu>
<xushi>黑色。濳於神淵之中。能興雲致。</xushi>
<duanzhu>依甘泉、〈江賦〉二注訂。《淮南書》曰：犧牛粹毛。宜於廟牲。其於以致雨不若黑蜧。高云：黑蜧、神蛇。潛於神淵。能興雲雨。</duanzhu>
<xushi>从虫，侖聲。讀若䓞艸。</xushi>
<duanzhu>䓞各本譌戾。今正。䓞見〈艸部〉。侖聲而讀䓞者，雙聲也。十三部與十五部音轉冣近也。力計切。大徐力屯切。</duanzhu>
</t>

<wh>蜧</wh>
<t>
<xushi>蜦或从戾。</xushi>
<duanzhu>《淮南書》如此作。</duanzhu>
</t>

<wh>螊</wh>
<t>
<xushi>海蟲也。長寸而白。可食。</xushi>
<duanzhu>按自螊至蜦八篆爲一類。皆介蟲也。其外有㱿。螊其小者也。長寸而白、謂其㱿。可食、謂其中肉也。本艸所謂𧍧䗯似蛤而長扁。𧍧與螊音同。《玉篇》曰：螊、小蚌。可食。</duanzhu>
<xushi>从虫，兼聲，讀若嗛。</xushi>
<duanzhu>按嗛户監切。則當依《玉篇》胡緘切。古音當在七部。大徐、《廣韵》力鹽切。</duanzhu>
</t>

<wh>蜃</wh>
<t>
<xushi>大蛤。</xushi>
<duanzhu>依《韵會》有此二字。羅氏願曰「〈月令〉九月雀入大水爲蛤。十月雉入大水爲蜃。比雀所化爲大。故稱大蛤也。按鄭注《禮記》曰：大蛤曰蜃。韋注《國語》曰：小曰蛤。大曰蜃。高注《呂覽》曰「蜃，蛤也。高渾言之。鄭、韋析言之。蜃與蚌雖屬而别。郭注《爾雅》云：蚌卽蜃。蜃之用詳於《周禮》、《左傳》「〈玉部〉曰「珧、蜃甲也。所以飾<pb n="677-1"/>物。珕、蜃屬。天子佩刀玉琫珧珌。士珕琫珧珌。</duanzhu>
<xushi>雉入水所𠤎。</xushi>
<duanzhu>五字依《廣韵》所據。各本作雉入海化爲蜃。按自〈夏小正〉九月雀入于海爲蛤。十月玄雉入于淮爲蜃。故《國語》趙𥳑子所說正同。而呂氏、〈月令〉皆言入大水。鄭於季秋則曰大水，海也。於孟冬則曰大水，淮也。皆本小正爲說。知許𣃔不作雉入海矣。</duanzhu>
<xushi>从虫，辰聲。</xushi>
<duanzhu>時忍切，十三部。《玉篇》作𧒏。入䖵部。</duanzhu>
</t>

<wh>𧊧</wh>
<t>
<xushi>蜃屬。</xushi>
<duanzhu>屬而有大小之别也。</duanzhu>
<xushi>有三。</xushi>
<duanzhu>目下。</duanzhu>
<xushi>皆生於海。</xushi>
<duanzhu>三者生於海。别於生淮者也</duanzhu>
<xushi>厲、千歲雀所𠤎。</xushi>
<duanzhu>千當作十。雀十歲則爲老矣。〈月令〉所云爵入大水爲蛤也。高誘注時則訓連上賓字讀。云賓雀者，老雀也。棲人堂宇之閒如賓客者。</duanzhu>
<xushi>秦人謂之牡厲。</xushi>
<duanzhu>《本艸經》蟲魚上品有牡蠣。</duanzhu>
<xushi>海蛤者，百歲燕所𠤎也。</xushi>
<duanzhu>《本艸經》蟲魚部上品有海蛤。陶隱居云：以細如巨勝潤澤光淨者好。圖經云：久爛者爲海蛤。未爛有文理者爲文蛤也。此又其一也。</duanzhu>
<xushi>魁蛤、一名？絫、老服翼所𠤎也。</xushi>
<duanzhu>服翼、蝙蝠也。詳《爾雅》、《方言》「〈釋魚〉。魁。陸注曰：本艸云魁狀如海蛤。圎而厚。外有理縱横。卽今之蚶<pb n="677-2"/>也。按宋人謂之瓦屋子。今浙人食之、亦名瓦隴子。以其紋理名之。此其一也。以上三十二字今本有譌奪。依《爾雅音義》正。</duanzhu>
<xushi>从虫，合聲。</xushi>
<duanzhu>古沓切，八部。</duanzhu>
</t>

<wh>螷</wh>
<t>
<xushi>陛也。</xushi>
<duanzhu>陛各本作蜌。今《爾雅》同。《韵會》作陛。卽蚌語之轉也。當依〈玉部〉作玭。玭、蚌之有聲者也。〈釋魚〉曰「蜌、螷。許無蜌字。故先螷而以陛釋之。郭云：今江東呼蚌長而陜者爲螷。陶隱居注本艸之蝏？也。蝏音亭。？蒲幸切。卽螷字。《周禮》鼈人、醢人皆有螷。鄭司農云：螷，蛤也。杜子春云：螷，蜯也。蜯卽蚌字。蚌蛤有異。故二家說不同。許用杜說也。故下文受之以蚌。</duanzhu>
<xushi>脩爲螷。圎爲蠇。</xushi>
<duanzhu>《毛詩傳》曰：脩，長也。長者謂之螷。圎者謂之蠇。</duanzhu>
<xushi>从虫，庳聲。</xushi>
<duanzhu>蒲猛切。十一部。按庳聲而讀入十一部者，支淸之合音也。</duanzhu>
</t>

<wh>蚌</wh>
<t>
<xushi>蜃屬。</xushi>
<duanzhu>蜃當作螷。〈釋魚〉曰「蚌、含漿。鄭注鼈人云：貍物、亦謂鱴刀、含漿之屬。按珠出於蚌。〈玉部〉曰「玭、蚌之有聲者。</duanzhu>
<xushi>从虫，丰聲。</xushi>
<duanzhu>步項切，九部。</duanzhu>
</t>

<wh>蠇</wh>
<t>
<xushi>蚌屬。佀螊𣁋大。</xushi>
<duanzhu>螊卽上文長寸而白者。據《本艸經》牡蠣條注：則此物有絕大者。不得云似螊𣁋大也。且蛤下作厲。云秦謂之牡厲。似蛤屬有厲。蚌屬有蠇。其字不必同。不<pb n="677-3"/>煩以本艸牽合也。許所聞或與後人不盡合。讀書不貴盡信。</duanzhu>
<xushi>出海中。今民食之。从虫，萬聲，讀若賴。</xushi>
<duanzhu>力制切，十五部。</duanzhu>
</t>

<wh>蝸</wh>
<t>
<xushi>蝸。</xushi>
<duanzhu>此複舉篆文之未刪（⿰刂）者也。當依《韵會》刪（⿰刂）。</duanzhu>
<xushi>蠃也。</xushi>
<duanzhu>蠃者，今人所用螺字。〈釋魚〉曰「蚹蠃、螔蝓。鄭注《周禮》醢人。蠃、螔蝓。許上文蠃下亦云：一曰蠃、螔蝓。此物亦名蝸。故《周禮》、《儀禮》蠃醢。內則作蝸醢。二字曡韵相轉注：薜綜〈東京賦〉注曰：蝸者，螺也。崔豹曰「蝸、陵螺。蝸本咼聲。故蝸牛或作瓜牛。徐仙民以力戈切蝸。似未得也。力戈乃蠃字反語耳。今人謂水中可食者爲螺。陸生不可食者曰蝸牛。想周、漢無此分别。蠃古多叚蠡爲之。</duanzhu>
<xushi>从虫，咼聲。</xushi>
<duanzhu>古華切。十七部。舊音當如過。此篆舊在蠯蚌二篆閒。今按蠃卽螔蝓。前文蠃篆下言之。故移使相聯。</duanzhu>
</t>

<wh>蝓</wh>
<t>
<xushi>虒蝓也。</xushi>
<duanzhu>虒蝓讀移臾二音。今生牆壁閒溼處。無㱿。有㒳角。無足。延行地上。俗𧦝延游。卽虒蝓古語也。《本艸經》作𧋣蝓。云一名陵螺。後人又出蝸牛一條。據本經則𧋣蝓卽蝸牛。合之釋蟲及鄭注《周禮》、許造《說文》皆不云蠃與螔蝓爲二。葢螺之無㱿者古亦𧦝螺。有㱿者正𧦝螔蝓。不似今人語言分别𧦝也。陸佃、<pb n="678"/>宼宗奭分别之說。似非古言古義。</duanzhu>
<xushi>从虫，俞聲。</xushi>
<duanzhu>羊朱切，古音在四部。</duanzhu>
</t>

<wh>蜎</wh>
<t>
<xushi>肙也。</xushi>
<duanzhu>肙各本作蜎。仍複篆文不可通。攷肉部肙下云：小蟲也。今據正。《韵會》引《說文》井中蟲也。恐是據《爾雅》〔注〕改。肙蜎葢古今字。釋蟲。蜎、蠉。蠉本訓蟲行。叚作肙字耳。郭云：井中小蛣蟩赤蟲。一名孑孑。《廣雅》曰：孑孑，蜎也。《周禮》「刺兵欲無蜎。注云：蜎，掉也。謂若井中蟲蜎蜎。《詩毛傳》曰：蜎蜎、蜀皃。蜀、桑蟲也。其引申之義也。今水缸中多生此物。俗謂之水蛆。其變爲？。</duanzhu>
<xushi>从虫，肙聲。</xushi>
<duanzhu>形聲中有會意。狂兖切，十四部。</duanzhu>
</t>

<wh>蟺</wh>
<t>
<xushi>夗蟺也。</xushi>
<duanzhu>夗、轉臥也。引申爲凡宛曲之稱。夗蟺曡韵。葢謂凡蟲之冤曲之狀。《篇》、《韵》皆云：䖤蟺、蚯蚓也。雖蚓有此名、而非許意。上文蜎善曲之物也。故承之以蟺。</duanzhu>
<xushi>从虫，亶聲。</xushi>
<duanzhu>常演切，十四部。</duanzhu>
</t>

<wh>𧍘</wh>
<t>
<xushi>𧍘蟉也。</xushi>
<duanzhu>三字句。曡韵也。司馬相如大人賦。驂赤螭靑虯之𧍘蟉蜿蜒。謂宛轉之皃也。按《篇》、《韵》皆曰龍皃。依賦文爲訓耳。非許有龍皃二字也。</duanzhu>
<xushi>从虫，幽聲。</xushi>
<duanzhu>於虯切。亦上聲。三部。《漢書》作蚴。</duanzhu>
</t>

<wh>蟉</wh>
<t>
<xushi>𧍘蟉也。从虫，翏聲。</xushi>
<duanzhu>力幽切，亦上聲。三部。</duanzhu>
</t>

<wh>蟄</wh>
<t>
<xushi>臧也。</xushi>
<duanzhu>臧者，善也。善必自隱。故别<pb n="678-1"/>無藏字。凡蟲之伏爲蟄。〈周南〉曰「螽斯羽。蟄蟄兮。傳曰「和集也。其引申之義也。</duanzhu>
<xushi>从虫，執聲。</xushi>
<duanzhu>直立切，七部。</duanzhu>
</t>

<wh>蚨</wh>
<t>
<xushi>青蚨。</xushi>
<duanzhu>逗。</duanzhu>
<xushi>水蟲。可還錢。</xushi>
<duanzhu>其事見鬼谷子、《淮南》萬畢（）術、搜神記、棟藏器木艸拾遺。未知今尙有此物否。鬼谷子曰「若蚨母之從其子也。出無閒。入無朕。獨往獨來。莫之能止。此謂靑蚨之還錢。與萬畢（）、搜神所說正合也。而陶隱居以螲蟷在穴中釋之。此由誤認蚨爲蛈。遂以《爾雅》王蛈蝪爲注：酉陽雜爼亦云靑蚨、鬼谷子謂之蛈母。郢書燕說、《博學》者尤難免矣。</duanzhu>
<xushi>从虫，夫聲。</xushi>
<duanzhu>房無切，五部。</duanzhu>
</t>

<wh>䗇</wh>
<t>
<xushi>䗇鼀。</xushi>
<duanzhu>逗。</duanzhu>
<xushi>詹諸。</xushi>
<duanzhu>句。黽部曰「鼀𪓿、詹諸也。其鳴詹諸。其皮鼀鼀。其行𪓿𪓿。此則又名䗇鼀。〈釋魚〉作鼁𪓰、蟾諸。鼁𪓰卽䗇鼀一語之轉。</duanzhu>
<xushi>㠯脰鳴者。</xushi>
<duanzhu>〈攷工記〉梓人文。脰，項也。鄭曰「脰鳴、鼁黽屬。按鼃黽與䗇鼀别而屬也。故下文受之以蝦蟆。</duanzhu>
<xushi>从虫，匊聲。</xushi>
<duanzhu>居六切。三部。《篇》、《韵》渠竹切。</duanzhu>
</t>

<wh>蝦</wh>
<t>
<xushi>蝦蟆也。</xushi>
<duanzhu>蝦蟆見於《本艸經》「背有黑點。身小。能跳接百蟲。解作呷呷聲。舉動極急。蟾蜍身大。背黑無點。多痱磊。不能跳。不解作聲。行動遲緩。絕然二物。陳藏器、蘇頌皆能詳言之。許<pb n="678-2"/>於此但云蝦蟆。不云䗇鼀也。亦謂其似同而異。</duanzhu>
<xushi>从虫，叚聲。</xushi>
<duanzhu>乎加切。古音在五部。古或借爲霞字。與魚鰕字从魚别。</duanzhu>
</t>

<wh>蟆</wh>
<t>
<xushi>蝦蟆也。从虫。𦱤聲。</xushi>
<duanzhu>莫遐切，古音在五部。</duanzhu>
</t>

<wh>蠵</wh>
<t>
<xushi>觜蠵。</xushi>
<duanzhu>二字各本無，今補。此以曡韵爲名。角部觜下曰「一曰觜蠵也。未言何物。此蒙其文釋之曰大龜。</duanzhu>
<xushi>大龜也。</xushi>
<duanzhu>龜之冣大者。《爾雅》十龜。二曰靈龜。注曰：涪陵郡出大龜。甲可以卜。緣中叉。（叉今之釵字謂其邊可爲釵也）似瑇瑁。俗𧦝爲靈叉。今大觜觿龜也。一名靈蠵。能鳴。吴都賦曰「摸瑇瑁。捫觜蠵。按觜蠵與瑇瑁二物也。</duanzhu>
<xushi>㠯胃鳴者。</xushi>
<duanzhu>〈攷工記〉梓人文。鄭本作𦙄鳴。云榮原屬。賈、馬作胃。賈云：靈蠵也。按許得古學於賈侍中。故亦作胃。用賈說矣。</duanzhu>
<xushi>从虫，巂聲。</xushi>
<duanzhu>户圭切。十六部。觜卽移切。</duanzhu>
</t>

<wh><img src="672A-01">𧓬</img></wh>
<t>
<xushi>司馬相如說蠵从敻。</xushi>
<duanzhu>从敻聲也。敻在十四部。合韵。葢《凡將篇》中所載異體。</duanzhu>
</t>

<wh>螹</wh>
<t>
<xushi>螹離也。</xushi>
<duanzhu>三字句。螹《史記》、《文𨕖》同。《漢書》作漸。〈上林賦〉說水族曰「鮫龍赤螭。䱍䲛螹離。司馬彪曰「螹離、魚名也。張揖曰「其形狀未聞。按許以此次於蠵蠏二篆閒。必介蟲之類。周人或以漸離爲名。取於物爲假<pb n="678-3"/>也。斬？字或作螹胡。非也。</duanzhu>
<xushi>从虫，斬聲。</xushi>
<duanzhu>慈染切。八部。《玉篇》才廉切。</duanzhu>
</t>

<wh>蠏</wh>
<t>
<xushi>有二敖八足。</xushi>
<duanzhu>敖俗作螯、作𩪋。《廣韵》曰：。𩪋、蟹大腳也。螯、蟹屬。然則俗作螯尤誤也。敖、出游也。故其大腳曰敖。今本《大戴禮》作螯。非。</duanzhu>
<xushi>旁行。</xushi>
<duanzhu>〈攷工記〉梓人仄行。卽旁行也。鄭亦云蟹屬。</duanzhu>
<xushi>非它鮮之穴無所庇。</xushi>
<duanzhu>庇者，蔭也。鮮者，今之鱓字。鱓者，魚名。見魚部。魚之似蛇者也。常演切。又作䱇。今《大戴禮》作䱇。或誤䱉。荀子作蟺。許書古本多作鮮。葢漢人多叚貉國鮮魚之字爲之。本無正字也。元應曰「鱓又作鱔鮮二形、同。勸學篇曰「蟹二螯八足。非虵䱇之穴而無所寄者。用心躁也。</duanzhu>
<xushi>从虫，解聲。</xushi>
<duanzhu>胡買切。十六部。《廣韵》曰：。蟹、説文作蠏。知古如此作。</duanzhu>
</t>

<wh>䲒</wh>
<t>
<xushi>蠏或从魚。</xushi>
</t>

<wh>蛫</wh>
<t>
<xushi>蠏也。</xushi>
<duanzhu>《廣雅》「蜅蟹，蛫也。其雄曰蜋䱺。其雌曰博帶。</duanzhu>
<xushi>从虫，危聲。</xushi>
<duanzhu>過委切。十六部。按以上四篆皆互物也。</duanzhu>
</t>

<wh>蜮</wh>
<t>
<xushi>短弧也。</xushi>
<duanzhu>弧各本作狐。今正。毛公、班固、張揖、陸璣、杜預、范甯皆曰短弧。今惟〈五行志〉、《左傳》、《釋文》作弧。不誤矣。〈小雅〉「爲鬼爲蜮。〔傳〕曰：蜮、短弧也。《左傳》、《釋文》曰：短弧又作狐。按此因其以氣射害人、故謂之短弧。作狐，非也。其氣爲矢、則其體爲弧。</duanzhu>
<xushi>佀鼈三足。</xushi>
<duanzhu>洪（⿰氵𠔏）範傳、陸璣疏皆云爾。</duanzhu>
<xushi>㠯气䠶害人。</xushi>
<duanzhu>陸疏云：人在岸上。影見水中。投人影則殺之。師古曰「短弧卽射工也。亦呼水弩。陸氏佃、羅氏願皆曰「口中有横物如角弩。聞人聲以气爲矢。用水勢以射人。隨所箸發創。中影亦病也。</duanzhu>
<xushi>从虫，或聲。</xushi>
<duanzhu>于逼切，一部。</duanzhu>
</t>

<wh>蟈</wh>
<t>
<xushi>蜮又从國。</xushi>
<duanzhu>國聲亦或聲也。《周禮》蜮氏。鄭司農云：蜮讀爲蟈。蟈、蝦蟆也。〈月令〉曰「螻蟈鳴。故曰掌去鼃黽。鼃黽、蝦蟆屬。《周禮》經注本如此。今本經作蟈氏。注曰：蟈當爲蜮。此譌謬倒易不可通之本。後鄭依司農易字。故注曰：蟈、今御所食蛙也。字从虫、國聲。蜮乃短弧與。所以申明先鄭易字之恉也。許不從先鄭說者也。故謂蟈卽蜮字之異者。蜮氏去蟈、卽去短狐也。葢《周禮故書》作蜮。亦或作蟈。先鄭從或本。許則謂蟈與蜮無二義也。</duanzhu>
</t>

<wh><img src="672B-01">𧊜</img></wh>
<t>
<xushi>佀蜥易長一丈。</xushi>
<duanzhu>當同鼉下云長丈許。</duanzhu>
<xushi>水潛蚕人卽浮。出日南也。</xushi>
<duanzhu>劉注吴都賦曰「《異物志》云：鰐魚長二丈餘。有四足。似鼉。喙長三尺。甚利齒。虎及大鹿渡水。鳄擊之皆中𣃔。生子則出在沙上乳卵。卵如鴨子。亦有黃白。可<pb n="679-1"/>食。其頭𤥨去齒。旬日閒更生。廣州有之。按據劉注、則不必日南郡乃有其物也。</duanzhu>
<xushi>从虫，屰聲。</xushi>
<duanzhu>吾各切。五部。俗作？、鰐、鱷。</duanzhu>
</t>

<wh>蛧</wh>
<t>
<xushi>蛧蜽。</xushi>
<duanzhu>逗。曡韵。</duanzhu>
<xushi>山川之精物也。</xushi>
<duanzhu>精物者，易所謂精氣爲物也。主謂精氣結成之物。鬼部曰「鬽、老精物也。或作物精。非是。精氣爲物、謂精靈之聚者。游䰟爲變、謂飄𢽳者。皆鬼神之情狀也。《國語》「木石之怪曰夔、蛧蜽。水之怪曰龍、罔象。韋注：蛧蜽、山精。好斆人聲而迷惑人也。杜注左氏罔兩曰水神。葢因上文螭訓山神。故訓罔兩爲水神。猶韋因《國語》水怪爲龍、罔象。故謂蛧蜽爲山精也。許兼言山川爲長矣。又賈注《國語》曰：罔兩、罔象、言有夔龍之形而無實體。許云精物。殆亦與賈說異。</duanzhu>
<xushi>《淮南》王說。</xushi>
<duanzhu>謂劉安。</duanzhu>
<xushi>蛧蜽狀如三歲小兒。赤黑色。赤目、長耳、美髮。</xushi>
<duanzhu>元應書引赤目下有赤爪二字。</duanzhu>
<xushi>从虫，网聲。</xushi>
<duanzhu>文㒳切。十部。按蛧蜽、《周禮》作方良。《左傳》作罔兩。孔子世家作罔閬。俗作魍魎。</duanzhu>
<xushi>《國語》曰：木石之怪夔、蛧蜽。</xushi>
<duanzhu>魯語文。許意夔别爲一物。如龍一足。</duanzhu>
</t>

<wh>蜽</wh>
<t>
<xushi>蛧蜽也。从虫，兩聲。</xushi>
<duanzhu>按兩聲之<pb n="679-2"/>字疑古衹从㒳。後人改之。良奬切，十部。</duanzhu>
</t>

<wh>蝯</wh>
<t>
<xushi>善援。</xushi>
<duanzhu>以曡韵爲訓。援者，引也。〈釋獸〉曰「猱蝯善援。許意以蝯善攀援、故偁蝯。？則蝯之屬而巳。故不言？。</duanzhu>
<xushi>禺屬。</xushi>
<duanzhu>？部曰「禺、母猴屬。蝯卽其屬。屬而别也。郭氏《山海經》傳曰：蝯似獼猴而大。臂腳長。便捷。色有黑有黄。其鳴聲哀。桺子厚言猴性躁而蝯性緩。二者迥異。</duanzhu>
<xushi>从虫，爰聲。</xushi>
<duanzhu>元切。十四部。干祿字書曰「猿俗、猨通、蝯正。</duanzhu>
</t>

<wh>蠗</wh>
<t>
<xushi>禺屬。</xushi>
<duanzhu>亦與母猴屬而别也。按《爾雅》〈釋獸〉自麋鹿至闕泄目爲寓屬。此對下篇〈釋嘼〉言之。嘼者，人所飬也。寓屬者，皆寄在於野不爲人飬者。而淺者謂卽《說文》所謂禺屬。何其謬哉。猱蝯貜父可謂禺屬。豈其他亦可謂禺屬乎。〈上林賦〉「蛭蜩蠗蝚棲息乎其閒。郭樸云：蠗猱似獼猴而黄。蠗猱二物。郭倂言之。非也。惟《史記》作蠗。《漢書》譌作玃。司馬貞曰：〈西山經〉「皋塗之山有獸名蠗」是此字。攷其所說之狀非？猴類。其字今譌作𤣎。依郭注則當作玃。未可取爲證也。</duanzhu>
<xushi>从虫，翟聲。</xushi>
<duanzhu>直角切。二部。司馬貞曰「《字林》音狄。</duanzhu>
</t>

<wh>蜼</wh>
<t>
<xushi>如母猴。</xushi>
<duanzhu>猶言禺屬也。禺者，母猴屬。許書多言母猴。母猴、獼猴、沐猴一聲之轉。《周禮》蜼彝。鄭曰「蜼、禺<pb n="679-3"/>屬。</duanzhu>
<xushi>卬鼻長尾。</xushi>
<duanzhu>〈釋獸〉文也。卬者，望欲有所庶及也。張揖注〈上林〉曰「蜼似母猴。卬鼻而長尾。郭注《爾雅》、《山海經》皆曰「似獼猴。尾長數尺、有𡵨。鼻露向上。卽自縣（⿰県系）樹。以尾塞鼻。</duanzhu>
<xushi>从虫，隹聲。</xushi>
<duanzhu>余季切。十五部。按《山海經》〔注〕曰音遺。又音誄。注《爾雅》曰：零陵南康人呼餘。建平人呼相贈遺之遺。又音余救切。皆土俗輕重不同耳。左思吴都賦劉注引《異物志》說狖、與郭說蜼同。狖余幼切。正因蜼有余救一切而别製字耳。《異物志》、譙允南所作。</duanzhu>
</t>

<wh>蚼</wh>
<t>
<xushi>北方有蚼犬食人。</xushi>
<duanzhu>海內北經。蜪犬如犬。靑。食人從首始。郭注：蜪音陶。或作蚼。音鉤。按作蚼爲是。正許所本也。〈周書〉「渠搜以鼩犬。能飛食虎豹。鼩同蚼。借鼱鼩字爲之耳。《大戴禮》作渠搜貢虛犬。虛亦音之轉也。今本〈周書〉作䶂犬。依《文選》王融曲水《詩》序正。</duanzhu>
<xushi>从虫，句聲。</xushi>
<duanzhu>古厚切，四部。</duanzhu>
</t>

<wh>蛩</wh>
<t>
<xushi>蛩蛩獸也。</xushi>
<duanzhu>四字句。〈子虛〉、〈上林賦〉皆有蛩蛩。張揖曰「蛩蛩、靑獸。狀如馬。按《史記》作邛邛。</duanzhu>
<xushi>一曰秦謂蟬蛻曰蛩。</xushi>
<duanzhu>方俗殊語也。蛩之言空也。</duanzhu>
<xushi>从虫，？聲。</xushi>
<duanzhu>渠容切，九部。</duanzhu>
</t>

<wh>蟨</wh>
<t>
<xushi>鼠也。</xushi>
<duanzhu>當作蟨鼠也三字句。鼠名。此葢用《呂氏春秋》蟨、鼠前兔後之說。</duanzhu>
<xushi>一曰西方有獸。前足短。與蛩蛩巨虛比。其名曰蟨。</xushi>
<duanzhu>釋地曰「西方有比肩獸焉。與邛邛歫虛比。爲邛邛歫虛齧甘艸。卽有難。邛邛歫虛負而走。其名謂之蟨。按司馬相如賦曰「蹵蛩蛩。轔距虛。張揖曰「蛩蛩狀如馬。距虛似驘而小。《說苑》亦云二獸。而郭樸云距虛卽邛邛。變文互言之。引穆天子傳邛邛距虛、日前五百里。邛距雙聲。似郭說長。</duanzhu>
<xushi>从虫，厥聲。</xushi>
<duanzhu>居月切，十五部。</duanzhu>
</t>

<wh>蝙</wh>
<t>
<xushi>蝙蝠。</xushi>
<duanzhu>逗。</duanzhu>
<xushi>服翼也。</xushi>
<duanzhu>服翼二字舊在蝠篆下。今依全書通例移此。蝙蝠、服翼。釋蟲文。《方言》曰：蝙蝠、自關而東謂之服翼。或謂之飛鼠。或謂之老鼠。或謂之僊鼠。自關而西秦隴之閒謂之蝙蝠。北燕謂之蟙䘃。音職墨。</duanzhu>
<xushi>从虫，扁聲。</xushi>
<duanzhu>布懸切，古音在十二部。</duanzhu>
</t>

<wh>蝠</wh>
<t>
<xushi>蝙蝠也。从虫，畐聲。</xushi>
<duanzhu>方六切，古音在一部。</duanzhu>
</t>

<wh>蠻</wh>
<t>
<xushi>南蠻。</xushi>
<duanzhu>職方氏。八蠻。《爾雅》「九夷、八狄、七戎、六蠻、謂之四海。〈王制〉云：南方曰蠻。《詩》角弓。如蠻如髦。傳曰「蠻、南蠻也。采𦬊。蠢爾荊蠻。傳曰「荊蠻、荊州之蠻也。</duanzhu>
<xushi>它穜。从虫。</xushi>
<duanzhu>說从虫之所由。以其蛇種也。蛇者，虫也。蠻與閩皆人也。而字从<pb n="680-1"/>虫。故居部末。如貉之居豸末、狄之居犬末、羌之居羊末焉。</duanzhu>
<xushi>䜌聲。</xushi>
<duanzhu>莫還切。十四部。《詩》〔傳〕曰：緜蠻、小鳥皃。《韓詩》曰：文皃。</duanzhu>
</t>

<wh>閩</wh>
<t>
<xushi>東南越。</xushi>
<duanzhu>《釋名》曰：越、夷蠻之國也。度越禮義。無所拘也。職方氏。七閩。鄭司農曰「南方曰蠻。後鄭曰「閩、蠻之别也。引《國語》閩芈蠻矣。</duanzhu>
<xushi>它穜。从虫，門聲。</xushi>
<duanzhu>武巾切。古音在十三部。〈月令〉注叚爲？字。</duanzhu>
</t>

<wh>虹</wh>
<t>
<xushi>螮蝀也。</xushi>
<duanzhu>〈釋天〉曰「螮蝀謂之雩。螮蝀，虹也。《毛傳》同。</duanzhu>
<xushi>狀佀虫。</xushi>
<duanzhu>虫各本作蟲。今正。虫者，它也。虹似它。故字从虫。</duanzhu>
<xushi>从虫，工聲。</xushi>
<duanzhu>户工切，九部。</duanzhu>
<xushi>朙堂〈月令〉曰虹始見。</xushi>
<duanzhu>季春文。</duanzhu>
</t>

<wh><img src="673B-01">𧍺</img></wh>
<t>
<xushi>籒文虹。从申。</xushi>
<duanzhu>會意。申部曰「昌、籒文申。</duanzhu>
<xushi>申，電也。</xushi>
<duanzhu>電者，陰陽激燿也。虹似之。取以會意。</duanzhu>
</t>

<wh>螮</wh>
<t>
<xushi>螮蝀。</xushi>
<duanzhu>逗。雙聲。</duanzhu>
<xushi>虹也。</xushi>
<duanzhu>與虹篆轉注：</duanzhu>
<xushi>从虫，帶聲。</xushi>
<duanzhu>都計切。十五部。今《詩》作蝃。《爾雅》作螮。</duanzhu>
</t>

<wh>蝀</wh>
<t>
<xushi>螮蝀也。从虫，東聲。</xushi>
<duanzhu>多貢切，《廣韵》平上二聲。九部。</duanzhu>
</t>

<wh>蠥</wh>
<t>
<xushi>衣服歌䚻艸木之怪謂之䄏。禽獸蟲蝗之怪謂之蠥。</xushi>
<duanzhu>怪者，異也。地反物爲䄏。漢〈五行志〉曰：凡艸物之<pb n="680-2"/>類謂之妖。妖猶夭胎。言尙微。蟲豸之類謂之孽。孽則牙孽矣。及六畜、謂之旤。言其著也。及人、謂之痾。痾、病皃。言？深也。甚則異物生、謂之眚。自外來、謂之祥。祥猶禎也。氣相傷、謂之沴。沴禉臨莅。不和意也。許所說較異。葢所傳有不同矣。禽獸蟲蝗之字皆得从虫。故蠥从虫。諸書多用孽。俗作㜸。</duanzhu>
<xushi>从虫，辥聲。</xushi>
<duanzhu>魚列切，十五部。</duanzhu>
</t>
<variants>文一百五十三，重十五<duanzhu>宋本如此。毛斧季增蛑於蝥篆後。云古文蝥。改十五爲十六。非也。</duanzhu>。</variants>
<title n="juan-tail">說文解字第十三篇上</title>
<jiaodui>受業黟縣（⿰県系）胡積城校字</jiaodui>
