<xml ="swjz01-01.xml">
<juan n="1a"/>
<title n="juan-head" id="01-01">說文解字第一篇上</title>
<author>金壇段玉裁注</author>

<wh>一</wh>
<t>
<xushi>惟初大極，道立於一，造分天地，化成萬物。</xushi>
<duanzhu>《漢書》曰「元元本本，數始於一」。</duanzhu>
<xushi>凡一之屬皆从一。</xushi>
<duanzhu>一之形，於六書爲指事。凡云凡某之屬皆从某者，自序所謂分別部居、不相襍廁也。《爾雅》、《方言》所以發明轉注、假借，《倉頡》、《訓纂》、《滂熹》及《凡將》、《急就》、《元尚》、《飛龍》、《聖皇》諸篇，僅以四言、七言成文，皆不言字形原委。以字形爲書，俾學者因形以考音與義，實始於許，功莫大焉。於悉切，古音第十二部。○凡注言一部、二部，以至十七部者，謂古韵也。玉裁作《六書音均表》，識古韵凡十七部。自倉頡造字，時至唐、虞、三代、秦、漢，以及許叔重造《說文》曰某聲、曰讀若某者，皆條理合一不紊。故既用徐鉉切音矣，而又某字志之曰古音第幾部。又恐學者未見六書音均之書，不知其所謂，乃於《說文》十五篇之後，附《六書音均表》五篇，俾形聲相表裏，因耑推究，於古形、古音、古義可互求焉。</duanzhu>
</t>
<pb n="1"/>
<wh>弌</wh>
<t>
<xushi>古文一。</xushi>
<duanzhu>凡言古文者，謂倉頡所作古文也。此書法後王、尊漢制，以小篆爲質，而兼錄古文、籒文，所謂今敘篆文，合以古、籒也。小篆之於古、籒，或仍之，或省改之。仍者十之八九，省改者十之一二而已；仍則小篆皆古、籒也，故不更出古、籒；省改則古、籒非小篆也，故更出之。一二三之本古文明矣，何以更出弌弍弎也，葢所謂卽古文而異者，當謂之古文奇字。</duanzhu>
</t>

<wh>元</wh>
<t>
<xushi>始也。</xushi>
<duanzhu>見《爾雅．釋詁》。《九家易》曰「元者，氣之始也」。</duanzhu>
<xushi>从一，兀聲。</xushi>
<duanzhu>徐氏鍇云「不當有聲字」。以髡从兀聲、䡇从元聲例之，徐說非。古音元兀相爲平入也，凡言从某某聲者，謂於六書爲形聲也。凡文字有義有形有音，《爾雅》已下，義書也；《聲類》已下，音書也；《說文》，形書也。凡篆一字，先訓其義，若始也、顚也是；次釋其形，若从某、某聲是；次釋其音，若某聲及讀若某是──合三者以完一篆，故曰形書也。愚袁切，古音第十四部。</duanzhu>
</t>

<wh>天</wh>
<t>
<xushi>顚也。</xushi>
<duanzhu>此以同部曡韵爲訓也，凡門聞也、戸護也、尾微也、髮拔也皆此例；凡言元始也、天顚也、丕大也、吏治人者也，皆於六書爲轉注而微有差別。元始可互言之，天顚不可倒言之；葢求義則轉移皆是，舉物則定名難假，然其爲訓詁則一也。顚者，人之頂也，以爲凡高之偁；始者，女之初也，以爲凡起之偁。然則天亦可爲凡顚之偁，臣於君、子於父、妻於夫、民於食皆曰天是也。</duanzhu>
<xushi>至高無上，从一大。</xushi>
<duanzhu>至高無上，是其大無有二也，故从一大，於六書爲㑹意。凡㑹意合二字以成語，如一大、人言、止戈皆是。他前切，十二部。</duanzhu>
</t>

<wh>丕</wh>
<t>
<xushi>大也。</xushi>
<duanzhu>見〈釋詁〉。</duanzhu>
<xushi>从一，不聲。</xushi>
<duanzhu>敷悲切，古音在第一部。鋪怡切，丕與不音同，故古多用不爲丕，如不顯卽丕顯之類，於六書爲假借──凡假借必同部同音。○丕，隷書中直引長，故云丕之字不十，漢石經作&swjzzr-00001;可證，非與丕殊字也。</duanzhu>
</t>

<wh>吏</wh>
<t>
<xushi>治人者也。</xushi>
<duanzhu>治與吏同在第一部，此亦以同部曡韵爲訓也。</duanzhu>
<xushi>从一、从史。</xushi>
<duanzhu>此亦㑹意也。天下曰从一大，此不曰从一史者，吏必以一爲體，以史爲用，一與史二事，故異其詞也。史者，記事者也。</duanzhu>
<xushi>史亦聲。</xushi>
<duanzhu>凡言亦聲者，㑹意兼形聲也。凡字有用六書之一者，有兼六書之二者。力置切，一部。</duanzhu>
</t>
<variants>文五，重一<duanzhu>此葢許所記也。每部記之，以得其凡若干字也。凡部之先後，以形之相近爲次；凡每部中字之先後，以義之相引爲次，《顏氏家訓》所謂櫽栝有條例也。《說文》每部自首至尾次弟井井，如一篇文字，如一而元；元，始也；始而後有天，天莫大焉，故次以丕，而吏之从一終焉，是也。雍熙校刊部首某字說解爲大字，已下說解皆爲夾行小字。絕非舊式。</duanzhu>。</variants>

<wh>𠄞</wh>
<t>
<xushi>高也。此古文丄。</xushi>
<duanzhu>古文上作𠄞，故帝下㫄下示下皆云从古文上，可以證古文本作𠄞。篆作丄，各本誤以丄爲古文，則不得不改篆文之上爲〔上〕（&swjzzr-00002;），而用上爲部首，使下文从𠄞之字皆無所統，示次於𠄞之恉（[⿰忄𣅀]）（&swjzzr-00009;）亦晦矣。今正丄爲𠄞、〔上〕（&swjzzr-00002;）爲丄，觀者勿疑怪可也。凡《說文》一書，以小篆爲質，必先舉小篆，後言古文作某；此獨先舉古文，後言小篆作某，變例也，以其屬皆从古文上、不从小篆上，故出變例而別白言之。</duanzhu>
<xushi>𢫾事也。</xushi>
<duanzhu>凡𢫾事之文絕少，故顯白言之。不於一下言之者，一之爲𢫾事不待言也。象形者，實有其物，日月是也；𢫾事者，不泥其物而言其事，丄丅是也。天地爲形，天在上、地在下；地在上、天在下，則皆爲事。</duanzhu>
<xushi>凡𠄞之屬皆从𠄞。</xushi>
<duanzhu>時掌、時亮二切，古音第十部。</duanzhu>
</t>

<wh>丄</wh>
<t>
<xushi>篆文上。</xushi>
<duanzhu>謂李斯小篆也。今各本篆作〔上〕（&swjzzr-00002;），後人所改。</duanzhu>
</t>

<wh>帝</wh>
<t>
<xushi>諦也。</xushi>
<duanzhu>見《春秋元命苞》、《春秋運斗樞》。《毛詩故訓傳》曰「審諦如帝」。</duanzhu>
<xushi>王天下之號。从𠄞，〔𢂇〕（&swjzzr-00003;）聲。</xushi>
<duanzhu>都計切，古音第十六部。</duanzhu>
</t>

<wh><img src="002A-01">𢂇</img></wh>
<t>
<xushi>古文帝。古文諸丄字皆从一，篆文皆从𠄞──𠄞，古文上字。</xushi>
<duanzhu>古文从一，小篆从古文上者，古今體異；必云𠄞古上字者，明非𠄞字也。徐鍇曰「古文上兩畫，上短下長；一二之二，則兩畫齊等。</duanzhu>
<xushi>䇂</xushi>
<duanzhu>俗本䇂下有言，非也。言从䇂，舉䇂可以包言。</duanzhu>
<xushi>示辰龍童音〔⿳立田十〕（&swjzzr-00004;）皆从古文上。</xushi>
<duanzhu>古文〔示〕（⿱一𥘅）作〔⿱一巛〕，古文禮作𠃞，古文辰作𠨷，此古文从一、小篆从𠄞之證。然則古文以一爲二，六書之假借也。</duanzhu>
</t>

<wh>旁</wh>
<t>
<xushi>溥也。</xushi>
<duanzhu>司馬相如〈封禪文〉曰「㫄魄四塞」，張揖曰「㫄，衍也」，《廣雅》曰「㫄，大也」。按，㫄讀如𣶢，與溥雙聲；後人訓側，其義偏矣。</duanzhu>
<xushi>从𠄞，闕。</xushi>
<duanzhu>闕謂从〔〕&swjzzr-00005;之說未聞也。李陽冰曰「〔〕&swjzzr-00005;象㫄達之形也」。按，〈自序〉云「其於所不知，葢闕如也。凡言闕者，或謂形、或謂音、或謂義，分別讀之」。</duanzhu>
<xushi>方聲。</xushi>
<duanzhu>凡徐氏鉉、鍇𠄞本不同，各从其長者，如此處鍇作「方聲，闕」，闕字在方聲下，於未聞从〔〕&swjzzr-00005;之說不瞭，故不从之是也。後不悉注。步光切，十部。</duanzhu>
</t>

<wh>𣃟</wh>
<t>
<xushi>古文㫄。</xushi>
<duanzhu>以許說推之，亦小篆从二、古文从一也。</duanzhu>
</t>

<wh>𣃙</wh>
<t>
<xushi>亦古文㫄。</xushi>
<duanzhu>李斯改一爲二，則爲小篆。</duanzhu>
</t>

<wh><img src="002A-04">雱</img></wh>
<t>
<xushi>籒文。</xushi>
<duanzhu>《詩》「雨雪其雱」，《故訓傳》曰「雱，盛皃」，卽此字也。籒文从雨，衆多如雨意也。毛云盛，與許云溥正合。今人不知㫄、雱同字，音讀各殊，古形、古音、古義皆廢矣。</duanzhu>
</t>

<wh><img src="002A-05">𠄟</img></wh>
<t>
<xushi>底也。</xushi>
<duanzhu>底當作氐。〈广部〉曰「底者，山凥也」。一曰「下也」，許氏解字多用轉注。轉注者，互訓也。底云「下也」，故下云「底也」，此之謂轉注，全書皆當以此求之。抑此底字當作氐，〈广部〉「一曰下也」四字，疑後人所綴。何者？許書無低字。〈日部〉昏下曰「从氐省」。氐者「下也」，正與此下者「氐也」爲轉注。上，高也；下，氐也──高氐亦正相反相對。今本氐篆解云「至也」，亦當本作「下也」。如是正之，乃見許氏發揮轉注之恉。有好學深思者，當能心知其意也。</duanzhu>
<xushi>从反𠄞爲𠄟。</xushi>
<duanzhu>有物在一之下也，此古文下本如此。如𨳌字從古文下是也，後人改𠄟爲丅，謂之古文，則不得不改丅爲〔下〕（&swjzzr-00006;），謂之小篆文矣。胡雅、胡駕二切，古音在第五部。</duanzhu>
</t>

<wh>丅</wh>
<t>
<xushi>篆文下。</xushi>
<duanzhu>今各本篆文作〔下〕（&swjzzr-00006;），後人所改。</duanzhu>
</t>

<variants>文四，重六。</variants>

<wh>示</wh>
<t>
<xushi>天𠂹象，見吉凶。</xushi>
<duanzhu>見《周易．𣪠辭》。</duanzhu>
<xushi>所㠯示人也。从二。</xushi>
<duanzhu>古文上。</duanzhu>
<xushi>三𠂹。</xushi>
<duanzhu>謂川。</duanzhu>
<xushi>日月星也，觀乎天文㠯察時變。</xushi>
<duanzhu>見《周易．賁彖傳》。</duanzhu>
<xushi>示神事也。</xushi>
<duanzhu>言天縣（⿰県系）象箸明以示人，聖人因以神道設敎。</duanzhu>
<xushi>凡示之屬皆从示。</xushi>
<duanzhu>神至切，古音第十五部。〈中庸〉、〈小雅〉以示爲寘。</duanzhu>
</t>

<wh>〔𥘅〕</wh>（&swjzzr-00007;）
<t>
<xushi>古文示。</xushi>
<duanzhu>所謂古文諸丄字皆从一也。</duanzhu>
</t>

<wh>祜</wh>
<t>
<xushi>上諱。</xushi>
<duanzhu>言上諱者五，〈禾部〉秀，漢世祖名也；〈艸部〉莊，顯宗名也；〈火部〉炟，肅宗名也；〈戈部〉肈，孝和帝名也；祜，恭宗名也。殤帝名隆不與焉。伏矦《古今注》曰「隆之字曰盛」，亦當言上諱明矣；而《五經異義》云「漢幼小諸帝皆不廟祭，而祭於陵」。既不廟祭矣，則不諱可知。此許沖奏上時，於隆字不曰上諱所由也。諱止於世祖者，《記》曰「既卒哭，宰夫執木鐸以徇於宫曰『舍故而諱新』」，「故謂高祖──祖之父當遷者」，杜預亦言「自父至高祖皆不敢厈言」。計許君卒於恭宗已後，自恭宗至世祖適五世；世祖已上雖高帝不諱，葢漢制也。此書之例，當是不書其字，但書上諱二字，書其字則非諱也。今本有篆文者，後人補之。不書，故其詁訓形聲俱不言；假令補之，則曰「祜，福也。从示、古聲」。祜訓福，則當與祿、禠等爲類。而列於首者，尊君也。古音第五部。</duanzhu>
</t>

<wh>禮</wh>
<t>
<xushi>𡳐也。</xushi>
<duanzhu>見《禮記．祭義》、《周易．序卦傳》。「𡳐，足所依也」，引伸之凡所依皆曰𡳐。此假借之法。屨，𡳐也；禮，𡳐也──𡳐同而義不同。</duanzhu>
<xushi>所㠯事神致福也。从示、从豐。</xushi>
<duanzhu>禮有五經，莫重於祭，故禮字从示。豐者，行禮之器。</duanzhu>
<xushi>豐亦聲。</xushi>
<duanzhu>靈啓切，十五部。</duanzhu>
</t>

<wh><img src="002B-02">〔𠃞〕</img></wh>（⿱一巛）
<t>
<xushi>古文禮。</xushi>
</t>

<wh>禧</wh>
<t>
<xushi>禮吉也。</xushi>
<duanzhu>行禮獲吉也。〈釋詁〉曰「禧，福也」。</duanzhu>
<xushi>从示，喜聲。</xushi>
<duanzhu>許其切，一部。</duanzhu>
</t>

<wh><img src="002B-03">禛</img></wh>
<t>
<xushi>㠯眞受福也。从示，眞聲。</xushi>
<duanzhu>此亦當云「从示、从眞，眞亦聲」，不言者省也。聲與義同原，故龤聲之偏㫄多與字義相近，此㑹意、形聲㒳兼之字致多也。《說文》或偁其㑹意，略其形聲；或偁其形聲，略其㑹意。雖則渻文，實欲互見，不知此則聲與義隔。又或如宋人字說，衹有㑹意，別無形聲，其失均誣矣。側鄰切，十二部。</duanzhu>
</t>

<wh>祿</wh>
<t>
<xushi>福也。</xushi>
<duanzhu>《詩》言福祿多不別，〈商頌〉五篇，㒳言福、三言祿，大恉不殊。〈釋詁〉、《毛詩傳》皆曰「祿，福也」，此古義也。鄭既醉箋，始爲分別之詞。</duanzhu>
<xushi>从示，彔聲。</xushi>
<duanzhu>盧谷切，三部。</duanzhu>
</t>

<wh>禠</wh>
<t>
<xushi>福也。</xushi>
<duanzhu>見〈釋詁〉。張衡〈東京賦〉曰「祈禠禳災」。</duanzhu>
<xushi>从示，虒聲。</xushi>
<duanzhu>息移切，《字林》弋爾反，十六部。</duanzhu>
</t>

<wh>禎</wh>
<t>
<xushi>祥也。从示，貞聲。</xushi>
<duanzhu>陟盈切，十一部。</duanzhu>
</t>

<wh>祥</wh>
<t>
<xushi>福也。</xushi>
<duanzhu>凡統言，則災亦謂之祥；析言，則善者謂之祥。</duanzhu>
<xushi>从示，羊聲。</xushi>
<duanzhu>似羊切，十部。鉉本此下有「一云善」三字，淺人所增，一書中此類不少。</duanzhu>
</t>

<wh>祉</wh>
<t>
<xushi>福也。</xushi>
<duanzhu>見〈釋詁〉。</duanzhu>
<xushi>从示，止聲。</xushi>
<duanzhu>敕里切，一部。</duanzhu>
</t>

<wh>福</wh>
<t>
<xushi>備也。</xushi>
<duanzhu>〈祭統〉曰「賢者之祭也，必受其福，非世所謂福也。福者，備也；備者，百順之名也──無所不順者之謂備」。按，福、備古音皆在第一部，曡韵也。鉉本作祜也，非；祜正世所謂福也。</duanzhu>
<xushi>从示，畐聲。</xushi>
<duanzhu>方六切，古音在一部。</duanzhu>
</t>

<wh>祐</wh>
<t>
<xushi>助也。</xushi>
<duanzhu>古衹作右。</duanzhu>
<xushi>从示，右聲。</xushi>
<duanzhu>于救切，古音在一部。</duanzhu>
</t>

<wh>祺</wh>
<t>
<xushi>吉也。</xushi>
<duanzhu>〈周頌〉曰「維周之祺」，〈釋言〉曰「祺，祥也；祺，吉也」。</duanzhu>
<xushi>从示，其聲。</xushi>
<duanzhu>渠之切，一部。</duanzhu>
</t>

<wh>禥</wh>
<t>
<xushi>籒文从基。</xushi>
<duanzhu>基，聲也。古其、基通用，如《尚書》「丕丕基」，伏生作「㔻㔻其」，是也。</duanzhu>
</t>

<wh>祗</wh>
<t>
<xushi>敬也。</xushi>
<duanzhu>見〈釋詁〉。</duanzhu>
<xushi>从示，氐聲。</xushi>
<duanzhu>旨夷切，古音凡氐聲字在第十五部，凡氏聲字在第十六部，此《廣韵》祇入五支、祗入六脂所由分也。鉉所據《唐韵》「祗，旨移切」，是孫愐祗入五支，遠遜於宋《廣韵》所改定矣。《經典釋文》於〈商頌〉「上帝是祗」諸時反，則又𨷻入七之；於〈孔子閒居〉諸夷反，則固不誤。此等學者所當審定畫一也。</duanzhu>
</t>

<wh>禔</wh>
<t>
<xushi>安也。</xushi>
<duanzhu>本安下有福，今依李善《文𨕖注》。</duanzhu>
<xushi>从示，是聲。</xushi>
<duanzhu>司馬貞引《說文》市支反，此《說文》音隱所載也；《唐韵》切同，十六部。</duanzhu>
<xushi>《易》曰「禔既平」。</xushi>
<duanzhu>《周易》「坎，九五，祇既平」，《釋文》曰「祇，京作禔」。按，許〈自序〉所偁《易》孟氏，京房受《易》焦延壽，延壽嘗從孟喜問《易》，虞翻自言「臣高祖光、曾祖成、祖鳳、父歆皆治《孟氏易》，至臣五世」。翻注此爻云「祇，安也」，然則孟《易》作禔訓安甚明。翻本作祇，謂祇卽禔之假借，與〈何人斯〉〔鄭箋〕正同。氏、是同在第十六部，得相假借。</duanzhu>
</t>

<wh>神</wh>
<t>
<xushi>天神引出萬物者也。</xushi>
<duanzhu>「天神引」三字同在古音第十二部。</duanzhu>
<xushi>从示，申聲。</xushi>
<duanzhu>食鄰切。</duanzhu>
</t>

<wh>祇</wh>
<t>
<xushi>地祇提出萬物者也。</xushi>
<duanzhu>「地祇提」三字同在古音第十六部；地本在十七部，而多轉入十六部用。</duanzhu>
<xushi>从示，氏聲。</xushi>
<duanzhu>巨支切，古音十六部──凡假借必取諸同部。如《周易》「无祇悔」，《釋文》云「祇，辭也」，馬同，音之是反；此讀祇爲語辭，適也──《五經文字》、《廣韵》作衹者是也。又云：鄭云病也；此讀祇爲疧，與〈何人斯〉同也。又云：王肅作禔，時支反──陸云安也。九家本作㩼字，音支；韓伯祁支反，云大也──音讀皆在第十六部。通志堂刻作「无祗悔」則誤。○又，「祇既平」，《唐石經》作衹，《釋文》云「京作禔」，《說文》同，音支。又，上支反，安也──其讀亦皆在十六部。又云：鄭云當爲坻，小𠀌也──此則改爲第十五部字。古人云「當爲者」，皆是改其形誤之字。云「當爲者」，以音近之字易之；云「讀如者」，以同音之字擬之。此云當爲，則鄭謂祇爲字之誤也。○《五經文字》〈衣部〉曰「衹，止移切──適也」，《廣韵》〈五支〉曰「衹，章移切──適也」，《唐石經》「衹既平」，《左傳》「衹見疏也」，《詩》「衹攪我心」，《詩》、《論語》「亦衹以異」，字皆从衣，正用張參《字㨾》，而張參以前顏師古注〈竇嬰傳〉曰「衹，適也──音支」，其字从衣，豈師古太宗朝刊定經籍皆用此說歟。宋《類篇》則衹、祇皆云適也，不畫一；《韵㑹》則从示之祇訓適也。近日經典訓適者皆不从衣，與唐不合。</duanzhu>
</t>

<wh>祕</wh>
<t>
<xushi>神也。</xushi>
<duanzhu>〈魯頌〉「閟宫有侐」〔箋〕曰「閟，神也」，此謂假借閟爲祕也。</duanzhu>
<xushi>从示，必聲。</xushi>
<duanzhu>兵媚切，古音在第十二部，質櫛韵。</duanzhu>
</t>

<wh>齋</wh>
<t>
<xushi>戒絜也。</xushi>
<duanzhu>〈祭統〉曰「齋之爲言齊也。齊不齊，以致齊者也」。齋戒，或析言，如七日戒、三日齋是；此以戒訓齋者，統言則不別也。</duanzhu>
<xushi>从示，𠫼省聲。</xushi>
<duanzhu>謂減𠫼之二畫。使其字不䋣重也。凡字有不知省聲則昧其形聲者，如融蠅之類是。側皆切，十五部。</duanzhu>
</t>

<wh><img src="003B-01">𪗓</img></wh>
<t>
<xushi>籒文齋，从[齋]（&swjzzr-00008;）省。</xushi>
<duanzhu>凡籒文多䋣重。</duanzhu>
</t>

<wh>禋</wh>
<t>
<xushi>絜祀也。</xushi>
<duanzhu>韋昭注〈周語〉同。〈釋詁〉「禋，祭也」，孫炎曰「潔敬之祭也」，各本作潔，依《玉篇》作絜。</duanzhu>
<xushi>一曰精意㠯享爲禋。</xushi>
<duanzhu>凡義有兩岐者，出一曰之例，《山海經》、《韓非子》、《故訓傳》皆然，但《說文》多有淺人疑其不備而竄入者。〈周語〉内史過曰「精意以享，禋也」，絜祀二字已苞之，何必更端偁引乎，舉此可以隅反。</duanzhu>
<xushi>从示，垔聲。</xushi>
<duanzhu>於眞切，古音在十三部。《尚書大傳》以湮爲禋。</duanzhu>
</t>

<wh><img src="003B-02">𡫻</img></wh>
<t>
<xushi>籒文，从宀。</xushi>
</t>

<wh>祭</wh>
<t>
<xushi>祭，祀也。</xushi>
<duanzhu>統言則祭祀不別也。</duanzhu>
<xushi>从示，㠯手持肉。</xushi>
<duanzhu>此合三字㑹意也。子例切，十五部。</duanzhu>
</t>

<wh>祀</wh>
<t>
<xushi>祭無巳也。</xushi>
<duanzhu>析言則祭無巳曰祀。从巳而釋爲無巳，此如治<pb n="4"/>曰亂、徂曰存、終則有始之義也。〈釋詁〉曰「祀，祭也」。</duanzhu>
<xushi>从示，巳聲。</xushi>
<duanzhu>詳里切，一部。</duanzhu>
</t>

<wh><img src="004A-01">禩</img></wh>
<t>
<xushi>祀，或从異。</xushi>
<duanzhu>《周禮》〈大宗伯〉、〈小祝〉注皆云「故書祀作禩」。按，禩字見於故書，是古文也。篆隷有祀無禩，是以漢儒杜子春、鄭司農不識，但云當爲祀、讀爲祀，而不敢直言古文祀，葢其愼也。至許乃定爲一字，至魏時乃入三體石經。古文巳聲、異聲同在一部，故異形而同字也。</duanzhu>
</t>

<wh>祡</wh>
<t>
<xushi>燒柴尞祭天也。</xushi>
<duanzhu>此從《爾雅音義》。尞，各本作燎，非也。〈火部〉曰「尞祡祭天也」，此曰「祡尞祭天也」，是爲轉注冣較然者。柴與祡同此聲，故燒柴祭曰祡。〈釋天〉曰「祭天曰燔柴」，〈祭法〉曰「燔柴於泰壇，祭天也」，《孝經說》曰「封乎泰山，考績祡尞」，〈郊特牲〉曰「天子適四方，先祡」〔注〕「所到必先燔柴，有事於上帝」。</duanzhu>
<xushi>从示，此聲。</xushi>
<duanzhu>仕皆切，十五部。凡此聲亦多轉入十六部。</duanzhu>
<xushi>〈虞書〉曰</xushi>
<duanzhu>〈虞書〉當爲〈唐書〉，說見〈七篇．禾部〉。</duanzhu>
<xushi>「至于岱宗，祡」。</xushi>
<duanzhu>許自序偁「《書》，孔氏」，知《古文尚書》作祡，不从木作柴也。〈王制〉、〈郊特牲〉、《大傳》同。</duanzhu>
</t>

＊<wh><img src="004A-02">𥚨</img></wh>
<t>
<xushi>古文祡，从隋省。</xushi>
<duanzhu>此葢壁中《尚書》作𥚨也。既偁《古文尚書》作祡矣，何以云壁中作𥚨也。凡漢人云《古文尚書》者，猶言古本《尚書》，以別於夏矦、歐陽《尚書》，非其字皆倉頡古文也。《儀禮》有古文、今文，亦猶言古本、今本，非一皆倉頡古文、一皆隷書也。如此字壁中𥳑作𥚨，孔安國以今文讀之，知𥚨卽小篆祡字──改从小篆作祡是。孔氏《古文尚書》出於壁中云爾，不必皆仍壁中字形也。綴𥚨於祡下者，猶《周禮》既从杜子春易字，乃綴之云故書作某也。隋聲古音在十七部，此聲古音在十六部，音轉冣近；𥚨之爲祡，猶玼、瑳、姕、傞皆同字。</duanzhu>
</t>

<wh>禷</wh>
<t>
<xushi>㠯事類祭天神。</xushi>
<duanzhu>《五經異義》曰「今《尚書》夏矦、歐陽說：禷，祭天名也。以禷祭天者，以事類祭之；以事類祭之何？天位在南方，就南郊祭之是也。古《尚書》說『非時祭天謂之禷』，言以事類吿也。『肆禷于上帝』，時舜吿攝，非常祭也。許君謹按，《周禮》郊天無言禷者，知禷非常祭。從古《尚書》說」。<注 n="案，《五經異義疏證》「夏矦、歐陽說」下六「禷」字作「類」，「何」作「奈何」二字，「許君」作「許慎」">玉裁按，郊天不言禷，而肆師類造上帝。〈王制〉「天子將出，類於上帝」，皆主軍旅言。凡經傳言禷者，皆謂因事爲兆，依郊禮而爲之。《說文》亦从古《尚書》說。</duanzhu>
<xushi>从示，類聲。</xushi>
<duanzhu>此當曰从示類，類亦聲，省文也。力遂切，十五部。禮以類爲禷。</duanzhu>
</t>

<wh>祪</wh>
<t>
<xushi>祔祪，祖也。</xushi>
<duanzhu>見〈釋詁〉。祔謂新廟，祪謂毀廟，皆祖也。《說文》倂祔字連引之，故次之以祔。</duanzhu>
<xushi>从示，危聲。</xushi>
<duanzhu>過委切，十六部。</duanzhu>
</t>

<wh>祔</wh>
<t>
<xushi>後死者合食於先祖。</xushi>
<duanzhu>〈士虞禮〉「卒哭，明日以其班祔」。《春秋左氏傳》曰「凡君薨，卒哭而祔，祔而作主，特祀於主，蒸嘗禘於廟」，《春秋榖梁傳》曰「作主壞廟有時日，於練焉」，〈士虞禮〉注與《穀梁》同。</duanzhu>
<xushi>从示，付聲。</xushi>
<duanzhu>符遇切，古音在第四部。</duanzhu>
</t>

<wh>祖</wh>
<t>
<xushi>始廟也。</xushi>
<duanzhu>始兼兩義，新廟爲始，遠廟亦爲始，故祔祪皆曰祖也。〈釋詁〉曰「祖，始也」，《詩毛傳》曰「祖，爲也」，皆引伸之義。如初爲衣始，引伸爲凡始也。</duanzhu>
<xushi>从示，且聲。</xushi>
<duanzhu>則古切，五部。</duanzhu>
</t>

<wh>𥛱</wh>
<t>
<xushi>門內祭先祖所㫄皇也。</xushi>
<duanzhu>舊所下有「以」，今依《詩》、《爾雅音義》。㫄或作𢔚、𠊓、彷，皇或作徨，皆俗。《詩毛傳》曰「祊，門内也」，〈郊特牲〉曰「索祭祝於祊，不知神之所在，於彼乎？於此乎？或諸遠人乎？祭於祊，尚曰求諸遠者與」。此㫄皇之說也。𥛱、㫄、皇三字曡韵。</duanzhu>
<xushi>从示，彭聲。</xushi>
<duanzhu>補盲（⿱亾目）切，古音在十部。</duanzhu>
<xushi>《詩》曰「祝祭于𥛱」。</xushi>
<duanzhu>〈小雅．楚茨〉文，今作「于祊」。</duanzhu>
</t>

<wh>祊</wh>
<t>
<xushi>𥛱，或从方。</xushi>
<duanzhu>彭聲、方聲同部。</duanzhu>
</t>

<wh>祰</wh>
<t>
<xushi>吿祭也。</xushi>
<duanzhu>自祪以下六字皆主言祖廟，故知吿祭謂〈王制〉「天子、諸矦將出，造乎禰」，〈曾子問〉「諸矦適天子，必吿於祖，奠於禰；諸矦相見，必告於禰，反必親告於祖禰」，伏生《尚書》「歸假於祖禰」，皆是也。《周禮》六祈二曰造，杜子春云「造祭於祖也」。當許時，禮家造字容有作祰者。</duanzhu>
<xushi>从示，告聲。</xushi>
<duanzhu>苦浩切，古音在第三部。</duanzhu>
</t>

<wh>祏</wh>
<working/>
<t>
<xushi>宗廟主也。</xushi>
<duanzhu>《五經異義》「今《春秋公羊》說：祭有主者，孝子以主繫心。夏后氏以松，殷人以柏，周人以栗。今《論語》說『哀公問主於宰我，宰我對曰「夏后氏以松』──夏人都河東，河東宜松也。『殷人以柏』──殷人都亳，亳宜柏也。『周人以栗』──周人都豐鎬，豐鎬宜栗也。古《周禮》說『虞主用桑，練主用栗』，無夏后氏以松爲主之事」。許君謹按，從《周禮》說，《論語》所云謂社主也，鄭君無駁。《五經要義》曰「木主之狀四方，穿中央以達四方。天子長尺二寸，諸矦長尺，皆刻謚於其背。《春秋左氏傳》『典司宗祏』，又曰『使祝史徙主祏於周廟』，又曰『反祏於西圃』，皆謂木主也」。主當同宀部作宔。宔字下曰「宗廟宔，祏也」，祏字下曰「宗廟宔也」，是爲轉注。《蓺文類聚》引作「宗廟之木主曰祏」。</duanzhu>
<xushi>《周禮》有郊宗石室。</xushi>
<duanzhu>《五經異義》「古《春秋左氏》說『古者，日祭於祖考，月薦於高曾，時享及二祧，歲祫及壇墠，終禘及郊宗石室』」。終者，謂孝子三年喪終，則禘於大廟，以致新死者也。又《春秋左氏》曰「徙石主於周廟」，言宗廟有郊宗石室，以藏栗主也。玉裁按，郊宗石室，葢謂天子有之。郊宗，葢謂郊鲧宗禹、郊冥宗湯、郊稷宗武王之類；遠祖之宔爲石室藏之，至祭上帝於南郊、祭五帝於明堂，則奉其宔以配食，故謂之郊宗石室。〈祭法〉、〈周語〉皆言禘郊祖宗，此舉郊宗以包禘祖也，其餘毀廟之主亦附藏焉。至禘祫而升，合食於大祖，故曰禘及郊宗石室。云《周禮》者，說《左氏》家謂成周之禮，非謂《周官》經有此也。</duanzhu>
＊<xushi>一曰大夫㠯石爲主。</xushi>
<duanzhu>《五經異義》「今《春秋公羊》說『卿、大夫、士非有土子民之君，不得祫享序昭穆，故無木主。大夫束帛依神，士結茅爲菆』。許君謹按，《春秋左氏傳》曰『衞孔悝反祏於西圃』，祏，石主也──言大夫以石爲主。今山陽民俗，祭皆以石爲主。鄭君駁之曰「大夫、士無昭穆，不得有主。〈少牢．饋食〉，大夫禮也，束帛依神；〈特牲．饋食〉，士祭禮也。結茅爲菆，大夫以石爲主，禮無明文。孔悝之反祏有主者，祭其所出之君爲之主耳。玉裁按，《異義》先出，《說文》晚成，多所㪅（丙⿱攵）定。故《說文》之說多有異於《異義》、同於鄭駁者。祏以宗廟主爲本義、以大夫石主爲或義是也。</duanzhu>
<xushi>从示石。</xushi>
<duanzhu>許言《周禮》有石<pb n="5-1"/>室、言大夫以石爲主，皆證明从石㑹意之恉。玉裁謂，宗廟本木宔，而字从石者，葢取如石不可轉意，石室自別是一事。春秋之末，大夫僭侈，作宔不可知。云反祏者，猶言反宔耳，不必以石爲之也。摯虞《決疑注》曰「凡廟之主藏於戸外北牖下，有石𦥖，故名宗祏」。</duanzhu>
<xushi>石亦聲。</xushi>
<duanzhu>常隻切，古音在五部。</duanzhu>
</t>

<wh>䃾</wh>
<t>
<xushi>㠯豚祠司命也。</xushi>
<duanzhu>鄭注《周禮》曰「求福曰禱，得求曰祠」，此祠與春祭之祠異。〈祭法〉注曰「司命小神，居人之閒，司察小過。作讉告者，主督察三命。今時民家或春秋祀司命」。《風俗通義》曰「《周禮》司命，文昌也。今民閒祀司命，刻木長尺二寸爲人像，行者擔篋中，居者別作小屋。齊地大尊重之，汝南餘郡亦多有，皆祠以䐗，率以春秋之月。按，䐗同豬，許所謂豚也。應說司命爲文昌，鄭說人閒小神，未知許意何居也。許君𥨫（穴⿱黽）字下說《周禮》以𥨫（穴⿱黽）祀祝融，用賈逵句𦬆祀於戸、祝融祀於𥨫（穴⿱黽）、蓐收祀於門、玄冥祀於井、后土祀於中𩅸之說。鄭則云老婦之祭，報先炊之義，𣃔非祝融。然則許不必同鄭也。</duanzhu>
<xushi>从示，比聲。</xushi>
<duanzhu>卑𡳐切，《初學記》引俾利反，十五部。</duanzhu>
<xushi>漢律曰「祠䃾司命」。</xushi>
<duanzhu>高帝時，蕭何攈摭秦法，取其宜於時者，作律九<pb n="5-2"/>章；至孝武時，律令凡三百五十九章。</duanzhu>
</t>

＊<wh>祠</wh>
<t>
<xushi>春祭曰祠。品物少。多文辭也。</xushi>
<duanzhu>上言祠司命。故次以祠。辭與祠曡韵。《周禮》「以祠春享先王。《公羊傳》曰「春曰祠。注：祠猶食也。猶繼嗣也。春物始生。孝子思親。繼嗣而食之。故曰祠。許與何異。</duanzhu>
<xushi>从示，司聲。</xushi>
<duanzhu>似茲切，一部。</duanzhu>
<xushi>仲春之月。祠不用犧牲。用圭璧及皮幣。</xushi>
<duanzhu>此引〈月令〉證品物少、多文辭也。《禮記》祠作祀。《吕覽》同。《淮南》作祭。及、《禮記》、《吕覽》、《淮南》皆作更。鄭曰「更猶易也。高誘曰「更，代也。以圭璧皮幣代犧牲也。《說文》祠、及二字疑皆字之誤。或曰「漢時〈月令〉，鄭君謂之今〈月令〉，或與記不同。《說文》𩅉雨、舫人皆今〈月令〉也。○江沅曰「言用不用、代義已瞭。或更字卽及字義。許據本作及也。鄭訓易、高訓代、寘圭壁皮幣中間。似未妥。</duanzhu>
</t>

<wh>礿</wh>
<t>
<xushi>夏祭也。</xushi>
<duanzhu>《周禮》「以禴夏享先王。《公羊傳》曰「夏曰礿。注：始熟可汋。故曰礿。〈釋天〉曰「春祭曰祠。夏祭曰礿。秋祭曰嘗。冬祭曰蒸。孫炎曰「祠之言食。礿、新菜可汋。嘗、嘗新穀。蒸、進品物也。汋與礿曡韵。汋卽《說文》？字。〈王制〉「春曰礿。夏曰禘。與《周禮》異。</duanzhu>
<xushi>从示，勺聲。</xushi>
<duanzhu>以灼切，古音在第二部。礿亦作禴。勺<pb n="5-3"/>龠同部。</duanzhu>
</t>

<wh>禘</wh>
<t>
<xushi>諦祭也。</xushi>
<duanzhu>〈言部〉曰「諦者，審也。諦祭者，祭之審諦者也。何言乎審諦。自來說者皆云審諦昭穆也。諦有三。有時諦。有殷禘。有大禘。時禘者。〈王制〉春曰礿、夏曰禘、秋曰嘗、冬曰蒸，是也。夏商之禮也。殷禘者。周春祠、夏禴、（卽礿字）秋嘗、冬蒸。以禘爲殷祭。殷者，盛也。禘與祫皆合羣廟之主祭於大祖廟也。大禘者。《大傳》、小記皆曰王者禘其祖之所自出。以其祖配之。謂王者之先祖皆感大微五帝之精以生。皆用正歲之正月郊祭之。《孝經》郊祀后稷以配天。配靈威仰也。《毛詩》言禘者二。曰雝、禘大祖也。大祖謂文王。此言殷祭也。曰長發、大禘也。此言商郊祭感生帝汁光紀以玄王配也。云大禘者，葢謂其事大於宗廟之禘。春秋經言諸矦之禮。僖八年禘于太廟。太廟謂周公廟。魯之太祖也。天子宗廟之禘。亦以尊太祖。此正禮也。其他經言吉禘于莊公。傳之禘於武公、禘於襄公、禘於僖公。皆專祭一公。僭用禘名。非成王賜魯重祭、周公得用禘禮之意也。昭穆固有定。曷爲審諦而定之也。禘必羣廟之主皆合食。恐有如夏父弗忌之逆祀亂昭穆者。則順祀之也。天子諸矦之禮。兄弟或相爲後。諸父諸子或相爲後。祖行孫行或<pb n="6"/>相爲後。必後之者與所後者爲昭穆。所後者昭則後之者穆。所後者穆則後之者昭。而不與族人同昭穆。以重噐授受爲昭穆。不以世系蟬聮爲昭穆也。故曰宗廟之禮所以序昭穆也。宗廟之禮謂禘祭也。禘之說大亂於唐之陸淳、趙匡。後儒襲之。不可以不正。</duanzhu>
<xushi>从示，帝聲。</xushi>
<duanzhu>特計切，十六部。</duanzhu>
<xushi>《周禮》曰「五歲一禘。</xushi>
<duanzhu>《五經異義》「今《春秋公羊》說：五年而再殷祭。古《春秋左氏》說。古者，日祭於祖考。月祀於高曾。時享及二祧。歲祫及壇墠。終禘及郊宗石室。許君謹案。叔孫通宗廟有日祭月薦之禮。知自古而然也。三歲一祫。此《周禮》也。五歲一禘。疑先王之禮也。鄭君駁之曰「三年一祫。五年一禘。百王通義。以爲禮讖云：殷之五年。殷祭亦名禘也。玉裁按。此與《公羊》五年而再殷祭說正合。今閩縣（⿰県系）陳氏恭甫名壽祺云：《初學記》、《藝文類聚》引許異義。文有譌脫。當作三歲一祫。五歲一禘。此《周禮》也。三歲一禘。疑先王之禮也。今脫四字、譌一字。陳說是也。</duanzhu>
</t>

<wh>祫</wh>
<t>
<xushi>大合祭先祖親疏遠近也。</xushi>
<duanzhu>春秋文二年八月丁卯。大事于大廟。《公羊傳》曰「大事者何。大祫也。大祫者何。合祭也。毀廟之主陳於大祖。未毀廟之<pb n="6-1"/>主皆升。（句）合食於大祖。（兼上二者）五年而再殷祭。鄭康成曰「魯禮三年喪畢（）而祫於大祖。明年春禘於羣廟。自此之後。五年而再殷祭。一祫一禘。春秋經書祫謂之大事。書禘謂之有事。〈商頌〉玄鳥、祀高宗也。鄭云：祀當爲祫。高宗崩而始合祭於契之廟。歌是《詩》焉。〈曾子問〉。祫祭於祖。則祝迎四廟之主。許言合祭先祖親疏遠近。正用《公羊》大事傳。禘之合食蓋同。而以審禘、會合分別其名。亦分別其歲有三年五年之殊。分別其時有夏秋之殊。禘卽《周禮》之肆獻祼追亯。祫卽《周禮》之饋食朝亯。夏殷有時禘、有時祫。《周禮》禘祫皆爲殷祭。非四時祭。《毛公傳》曰「諸矦夏禘則不禴。秋祫則不嘗。謂《周禮》諸侯禘在夏、祫在秋。則皆廢時祭。天子則不廢時祭。</duanzhu>
<xushi>从示合。</xushi>
<duanzhu>㑹意。不云合亦聲者，省文。重㑹意也。矦夾切。古音弟七部。〈士虞禮〉今文祫爲合。</duanzhu>
<xushi>《周禮》曰「三歲一祫。</xushi>
<duanzhu>㒳云《周禮》者，以別於夏殷之禮。㒳曰字皆衍文也。</duanzhu>
</t>

<wh>祼</wh>
<t>
<xushi>灌祭也。</xushi>
<duanzhu>《詩毛傳》曰「祼、灌鬯也。《周禮》〔注〕曰「祼之言灌。灌以鬱鬯。謂始獻尸求神時。周人先求諸陰也。</duanzhu>
<xushi>从示，果聲。</xushi>
<duanzhu>古玩切。按此字從果爲聲。古音在十七部。〈大宗伯〉〈玉人〉字作果、或作淉。注<pb n="6-2"/>兩言祼之言灌。凡云之言者，皆通其音義以爲詁訓。非如讀爲之易其字、讀如之定其音。如〈載師〉、載之言事。族師、師之言帥。襢衣、襢之言亶。翣桺、桺之言聚。副編次、副之言覆。禋祀、禋之言煙。卄人、卝之言礦。皆是。未嘗曰禋卽讀煙、副卽讀覆也。以是言之。祼之音本讀如果。卝之音本爲卵、讀如鯤。與灌礦爲雙聲。後人竟讀灌、讀礦。全失鄭意。古音有不見於周人有韵之文、而可意知者。此類是也。</duanzhu>
</t>

<wh>䄟</wh>
<t>
<xushi>䄟數祭也。</xushi>
<duanzhu>《廣雅》〈釋詁〉曰「䄟，謝也。〈釋天〉曰「䄟，祭也。數讀數罟之數。雙聲也。</duanzhu>
<xushi>从示，毳聲。讀若舂麥爲㯔之㯔。</xushi>
<duanzhu>凡言讀若者，皆擬其音也。凡傳注言讀爲者，皆易其字也。注經必兼茲二者。故有讀爲、有讀若。讀爲亦言讀曰「讀若亦言讀如。字書但言其本字本音。故有讀若、無讀爲也。讀爲、讀若之分。唐人作正義已不能知。爲與若兩字、注中時有譌亂。爲㯔之㯔字从木。各本譌从示。不可解。《廣雅》「㯔，舂也。楚芮反。《說文》無㯔字。卽臼部舂去麥皮曰臿也。江氏聲云：《說文》解說内或用《方言》俗字。篆文則仍不載。䄟此芮切，十五部。</duanzhu>
</t>

<wh>祝</wh>
<t>
<xushi>祭主贊䛐者。从示。从儿口。</xushi>
<duanzhu>此以三字㑹意。<pb n="6-3"/>謂以人口交神也。</duanzhu>
<xushi>一曰从兌省。易曰「兌爲口、爲巫。</xushi>
<duanzhu>此字形之別說也。凡一曰「有言義者。有言形者。有言聲者。引易者，說卦文。兌爲口舌、爲巫。故祝从兌省。此可證虙羲先倉頡製字矣。凡引經傳。有證義者。有證形者。有證聲者。此引易證形也。之六切，三部。</duanzhu>
</t>

<wh><img src="006B-01">𥛽</img></wh>
<t>
<xushi>祝𥛽也。</xushi>
<duanzhu>惠氏士奇曰「〈素問〉黃帝曰「古之治病、可祝由而已。祝由、卽祝？也。已，止也。玉裁按。《玉篇》曰「古文作䄂。</duanzhu>
<xushi>从示，畱聲。</xushi>
<duanzhu>力救切，《玉篇》除𩅸切。三部。</duanzhu>
</t>

<wh>祓</wh>
<t>
<xushi>除惡祭也。从示，犮聲。</xushi>
<duanzhu>𢾭勿切，十五部。</duanzhu>
</t>

<wh>祈</wh>
<t>
<xushi>求福也。</xushi>
<duanzhu>祈求雙聲。</duanzhu>
<xushi>从示，斤聲。</xushi>
<duanzhu>渠稀切。古音在十三部。音芹。此如旂字。古今音異。</duanzhu>
</t>

<wh>禱</wh>
<t>
<xushi>吿事求福也。</xushi>
<duanzhu>禱吿求三字曡韵。</duanzhu>
<xushi>从示，壽聲。</xushi>
<duanzhu>都浩切，古音在三部。</duanzhu>
</t>

<wh><img src="006B-02">𥛇</img></wh>
<t>
<xushi>禱或省。</xushi>
</t>

<wh><img src="006B-03">𥜹</img></wh>
<t>
<xushi>籒文禱。</xushi>
<duanzhu>以眞致福意。疑下從夂。非從夊也。夂陟侈切。</duanzhu>
</t>

<wh>禜</wh>
<t>
<xushi>設緜蕝爲營。㠯禳風雨雪霜水旱厲疫于日月星辰山川也。</xushi>
<duanzhu>《史記》、《漢書》〈叔孫通傳〉皆云爲緜蕞，野外習之。韋昭云：引繩爲緜。立表<pb n="7"/>爲蕞。蕞卽蕝也。詳〈艸部〉。凡環帀爲營。禜營曡韵。《左氏傳》。子産曰「山川之神。則水旱癘疫之災。於是乎禜之。日月星辰之神。則雪霜風雨之不時。於是乎禜之。許與鄭司農《周禮》〔注〕引皆先日月星辰。與今本不同也。</duanzhu>
<xushi>从示，从營省聲。</xushi>
<duanzhu>下从字、度他字下皆當有。後人刪（⿰刂）之。爲命切，十一部。</duanzhu>
<xushi>一曰禜。</xushi>
<duanzhu>逗。</duanzhu>
<xushi>衞使災不生。</xushi>
<duanzhu>此字義之別說也。上言禳之於已至。此言禦之於未來。鉉本此下引《禮記》雩禜祭水旱。誤用鍇語爲正文也。</duanzhu>
</t>

<wh>禳</wh>
<t>
<xushi>磔禳。</xushi>
<duanzhu>逗。</duanzhu>
<xushi>祀除厲殃也。</xushi>
<duanzhu>厲殃、謂厲鬼（⿱田⿺儿厶）凶害。各本作癘。誤。〈月令〉「三月。命國難。九門磔禳。以畢（）春氣。注：此月之中。日行歷昴。昴有大陵積尸氣。佚則厲鬼（⿱田⿺儿厶）隨而出行。命方相氏敺疫。又磔牲以禳於四方之神。所以畢（）止其災。又十二月。命有司大難㫄磔。注：此月之中。日歷虛危。虛危有墳墓四司之氣。爲厲鬼（⿱田⿺儿厶）將隨強陰出害人也。㫄磔於四方之門。磔禳也。按許與〈月令〉注合。《周禮》〔注〕曰「卻變異曰禳。禳，攘也。與許異。</duanzhu>
<xushi>古者，燧人禜子所造。</xushi>
<duanzhu>未聞。禜子、爲其子禜災也。</duanzhu>
<xushi>从示，襄聲。</xushi>
<duanzhu>汝羊切，十部。</duanzhu>
</t>

<wh>禬</wh>
<t>
<xushi>㑹福祭也。</xushi>
<duanzhu>《周禮》〔注〕曰「除災<pb n="7-1"/>害曰禬。禬、𠜜去也。與許異。</duanzhu>
<xushi>从示，㑹聲。</xushi>
<duanzhu>此等皆舉形聲包㑹意。古外切，十五部。</duanzhu>
<xushi>《周禮》曰「禬之祝號。</xushi>
<duanzhu>《周禮》詛祝文。</duanzhu>
</t>

<wh>禪</wh>
<t>
<xushi>祭天也。从示，單聲。</xushi>
<duanzhu>凡封土爲壇。除地爲墠。古封禪字葢衹作墠。項威曰「除地爲墠。後改墠曰禪。神之矣。服虔曰「封者，增天之高。歸功於天。禪者，廣土地。應劭亦云：封爲增高。禪爲祀地。惟張晏云：天高不可及。於泰山上立封。又禪而祭之。冀近神靈也。元鼎二年紀云：望見泰一。修天文䄠。䄠卽古禪字。是可證禪亦祭天之名。但禪訓祭天。似當與祡爲伍。不當廁此。時戰切，十四部。</duanzhu>
</t>

<wh>禦</wh>
<t>
<xushi>祀也。从示，御聲。</xushi>
<duanzhu>後人用此爲禁禦字。疑舉切。五部。古只用御字。</duanzhu>
</t>

<wh>䄆</wh>
<t>
<xushi>祀也。从示。𠯑聲。</xushi>
<duanzhu>古末切。《周禮》〔注〕：禬、刮去也。疑𥙱乃禬字之或體也。十五部。已上三篆疑後人所增。</duanzhu>
</t>

<wh>禖</wh>
<t>
<xushi>祭也。</xushi>
<duanzhu>謂祭名也。〈〈商頌〉〉〔傳〕曰「春分玄鳥降。湯之先祖。有娀氏女𥳑狄配高辛氏帝。帝率與之祈於郊禖而生契。故本其爲天所命。以玄鳥至而生焉。〈大雅〉〔傳〕曰「古者，必立郊禖焉。玄鳥至之日。以大牢祀於郊禖天子親往。后妃率九嬪御。乃禮天子所御。帶以弓韣。授以<pb n="7-2"/>弓矢。於郊媒之前。玉裁按。據此則禖神之祀不始於高辛明矣。鄭注〈月令〉云：玄鳥、媒氏之官以爲𠋫。高辛氏之世。玄鳥遺卵。娀𥳑吞之而生契。後王以爲媒官嘉祥而立其祠焉。變媒言禖。神之也。注《禮記》時未專信《毛詩》「故說鉏鋙爾。鄭志焦喬之荅。回護鄭公。殊爲詞費。</duanzhu>
<xushi>从示，某聲。</xushi>
<duanzhu>莫桮切，古音在一部。</duanzhu>
</t>

<wh><img src="007B-01">𥚩</img></wh>
<t>
<xushi>祭具也。</xushi>
<duanzhu>《山海經》、〈離騷經〉皆作糈。王逸曰「糈、精米。所以享神。郭璞曰「糈、祭神之米名」，疑許君所據二書作𥚩。</duanzhu>
<xushi>从示，胥聲。</xushi>
<duanzhu>私吕切，五部。</duanzhu>
</t>

<wh>祳</wh>
<t>
<xushi>社肉。盛之㠯蜃。故謂之祳。</xushi>
<duanzhu>《五經異義》曰「《古左氏》說。脤、祭社之肉。盛之以蜃。鄭注掌蜃、杜注《左傳》皆同。蜃祳曡韵。經典祳多从肉作脤。《詩》緜箋、掌蜃注徑用蜃爲祳字。</duanzhu>
<xushi>天子所㠯親遺同姓。</xushi>
<duanzhu>〈大宗伯〉以脤膰之禮。親兄弟之國。〈大行人〉歸脤以交諸矦之福。</duanzhu>
<xushi>从示，辰聲。</xushi>
<duanzhu>時忍切，古音在十三部。</duanzhu>
<xushi>《春秋傳》曰「石尚來歸祳。</xushi>
<duanzhu>春秋經定公十四年文。凡《說文》引春秋經皆𣪠諸傳。謂《左氏春秋》有此文也。</duanzhu>
</t>

<wh>祴</wh>
<t>
<xushi>宗廟奏祴樂。</xushi>
<duanzhu>宗廟中賔醉而出。奏祴夏故字從示。</duanzhu>
<xushi>从示，戒聲。</xushi>
<duanzhu>古哀切，一部。</duanzhu>
</t>

<wh>禡</wh>
<t>
<xushi>師行所止。恐有慢其神。下而祀之曰禡。</xushi>
<duanzhu>〈釋天〉曰「是禷是禡。師祭也。〈王制〉注云：爲兵禱。《周禮》肆師、甸祝皆作貉。杜、鄭讀貉爲十百之百。云爲師祭造軍法者。禱氣勢之十百增倍。許說不同者。許時古今說具在。《五經異義》今已亾。又賈氏《周禮》解詁亦亾。不詳其所本也。</duanzhu>
<xushi>从示，馬聲。</xushi>
<duanzhu>莫駕切，古音在五部。</duanzhu>
<xushi>《周禮》禡於所征之地。</xushi>
<duanzhu>〈王制〉文。</duanzhu>
</t>

<wh>禂</wh>
<t>
<xushi>禱牲馬祭也。</xushi>
<duanzhu>甸祝。禂牲禂馬。杜子春云：禂，禱也。爲馬禱無疾。爲田禱多獲禽牲。《詩》云：既伯既禱。《爾雅》曰「既伯既禱。伯、馬祭也。王裁按。此許說所本。杜引《詩》者，以伯證禱馬。《毛傳》云：伯、馬祖也。重物愼微。將用馬力。必先爲之禱其祖。此《周禮》之禂馬也。又云：禱、禱獲也。此釋既禱。《周禮》之禂牲也。杜本毛說。鄭君易杜說云：禂讀如伏誅之誅。今侏大字也。爲牲祭求肥充。爲馬祭求肥健。鄭以上文既有表貉釋爲禱氣勢之十百。而多獲不當禂牲。又云禱多獲禽牲。故必易爲侏大而後安。今本《爾雅》、《周禮》〔注〕馬祭之上皆脫伯字。</duanzhu>
<xushi>从示，周聲。</xushi>
<duanzhu>都皓切。《五經文字》直由反。又音誅。古音在三部。<pb n="8"/>○鍇引《詩》曰「既禡既禂。《詩》無此語，鉉又誤入正文。</duanzhu>
</t>

<wh><img src="008A-01">𩤫</img></wh>
<t>
<duanzhu>鉉本作𩦑。</duanzhu>
<xushi>或从馬。壽省聲。</xushi>
<duanzhu>此字从馬則不該。云𢏚聲足矣。不當取省聲。</duanzhu>
</t>

<wh>社</wh>
<t>
<xushi>地主也。</xushi>
<duanzhu>《五經異義》。今《孝經說》曰「社者土地之主。土地廣博。不可徧敬。封五土以爲社。《古左氏》說。共工爲后土、爲社。許君　　謹案曰「春秋稱公社。今人謂社神爲社公。故知社是上公。非地祇。鄭駁之云：社祭土而主陰氣。又云：社者神地之道。謂社神但言上公。失之矣。人亦謂雷曰雷公、天曰天公。豈上公也。宗伯以血祭祭社稷五祀五　　稷之神若是句龍、柱、棄。不得先五嶽而食。又引司徒五土名。又引大司樂五變而致介物及土示。土示五土之緫神。卽謂社也。六樂於五地無原隰而有土祇。則土祇與原隰同用樂也。玉裁按。許訓社爲地主。此用今《孝經說》。而以地主也、从示土之云、先於《左氏傳》。則與異義从左氏說者不符。葢許君異義先成。《說文》晚定。往往有《說文》之說早同於鄭君之駁者。如社稷、昊天、聖人感天而生、三愙等皆是也。</duanzhu>
<xushi>从示土。</xushi>
<duanzhu>鍇土下本無聲字。《韵㑹》所引是也。地主爲社。故字从示土。</duanzhu>
<xushi>《春秋傳》曰「共工之子句龍<pb n="8-1"/>爲社神。</xushi>
<duanzhu>《左氏傳》昭公廿九年。史墨曰「共工氏有子曰句龍。爲后土。后土爲社。許既从今《孝經說》矣。又引《古左氏》說者。此與心字云土藏也、象形、博士說以爲火藏一例。兼存異說也。鄭駁異義。以爲社者五土之神。能生萬物者。以古之有大功者配之。然則句龍配五土之神祭於社。</duanzhu>
<xushi>《周禮》二十五家爲社。</xushi>
<duanzhu>《風俗通義》曰「《周禮》說二十五家爲社。但爲田祖報求。許云《周禮》者，《周禮》說也。賈逵杜預注《左傳》、高誘注《吕覽》、薛瓚注〈五行志〉皆同。晏子春秋桓公以書、社五百里封管仲、《吕覽》越以書社三百里封墨子、《史記》將以書社七百里封孔子皆謂二十五家爲里、里有社。故云書社若千里。鄭駁異義引州長職曰「以歲時祭祀州社。是二千五百家爲社也。〈祭法〉「大夫以下成羣立社、曰置社。注云：大夫以下、謂下至庶人也。大夫不得特立社。與民族居。百家以上則共立一社。今時里社是也。引〈郊特牲〉唯爲社事單出里。是鄭不用《周禮》說。與許異。</duanzhu>
<xushi>各樹其土所宜木。</xushi>
<duanzhu>大司徒。設其社稷之壝而樹之田主。各以其野之所宜木。遂以名其社與其野。注：所宜木、謂若松柏栗也。若以松爲社者，則名松社。《五經異義》。許君謹案。《論語》所云、謂社主也。鄭無駁。注《周禮》從許義。按莊周書之櫟社、高祖所禱之枌榆社皆以木名社之遺。《韓非子》云：社木者，樹木而塗之。鼠穿其閒。堀穴託其中。熏之則恐焚木。灌之則恐塗阤。此可見樹木爲主之制。○社爲地主而尊天親地。二十五家得立之。故字不與祡禷爲伍。常者切，古音在五部。</duanzhu>
</t>

<wh><img src="008B-01">𣒮</img></wh>
<t>
<xushi>古文社。</xushi>
<duanzhu>各本從示。非古文也。今依夏氏竦古文四聲韵所引。從木者，各樹其土所宜木也。</duanzhu>
</t>

<wh>禓</wh>
<t>
<xushi>道上祭。</xushi>
<duanzhu>史游《急就篇》曰「謁禓塞。王伯厚曰「《周禮注》：衍祭、羨之道中。如今祭殤。</duanzhu>
<xushi>从示，昜聲。</xushi>
<duanzhu>與章切。十部。按〈郊特牲〉。鄕人禓。孔子朝服立於阼。即《論語》鄕人難、朝服而立於阼階也。注：禓或爲獻、或爲儺。凡云或爲者，必此彼音讀有相通之理。昜聲與獻儺音理遠隔。記當本是禓字。從示易聲。則與獻儺差近。徐仙民音禓爲儺。當由本是禓字、相傳讀儺也。</duanzhu>
</t>

<wh>祲</wh>
<t>
<xushi>精气感祥。</xushi>
<duanzhu>气氣古今字。《周禮》眡祲注：祲、陰陽氣相侵漸成祥者。魏志高堂隆傳。孔子曰「災者修類應行。精祲相感。</duanzhu>
<xushi>从示，㑴省聲。</xushi>
<duanzhu>子林切，七部。</duanzhu>
<xushi>《春秋傳》曰「見赤黑之祲是。</xushi>
<duanzhu>《左氏傳》昭公十五年。梓愼知爲喪氛。</duanzhu>
</t>

<wh>禍</wh>
<t>
<xushi>害也。</xushi>
<duanzhu>禍害雙聲。</duanzhu>
<xushi>神不福也。从示，咼聲。</xushi>
<duanzhu>胡果切，十七部。</duanzhu>
</t>

<wh>祟</wh>
<t>
<xushi>神禍也。</xushi>
<duanzhu>釋元應《衆經音義》曰「謂鬼（⿱田⿺儿厶）神作災禍也。</duanzhu>
<xushi>从示出。</xushi>
<duanzhu>按出亦聲。雖遂切，十五部。</duanzhu>
</t>

<wh><img src="008B-02">𥜱</img></wh>
<t>
<xushi>籒文祟。从𥜹省。</xushi>（ 𥜹=008B-03）
<duanzhu>瀆於鬼（⿱田⿺儿厶）神則致祟。故从𥜹省。</duanzhu>
</t>

<wh>䄏</wh>
<t>
<xushi>地反物爲䄏也。</xushi>
<duanzhu>《左氏傳》。伯宗曰「天反時爲災。地反物爲妖。民反德爲亂。亂則妖災生。釋例曰「此傳地反物惟言妖耳。〈洪範．五行傳〉則妖孽禍痾眚祥六者。以積漸爲義。按〈虫部〉云：衣服歌䚻艸木之怪謂之䄏。禽獸蟲蝗之怪謂之𧕏。此葢統言皆謂之䄏。析言則䄏𧕏異也。䄏省作祅。經傳通作妖。</duanzhu>
<xushi>从示，芺聲。</xushi>
<duanzhu>於喬切，二部。</duanzhu>
</t>

<wh>祘</wh>
<t>
<xushi>明視㠯筭之。从二示。</xushi>
<duanzhu>示與視、筭與祘皆曡韵也，明視故从二示。</duanzhu>
<xushi>《逸周書》曰「</xushi>
<duanzhu>〈藝文志〉「《周書》七十一篇」，周史記也。劉向曰「葢孔子所論百篇之餘，故許君謂之《逸周書》，亦以別於偁《尚書》之〈周書〉，免學者惑也。</duanzhu>
<xushi>士分民之祘。</xushi>
<duanzhu>今《逸周書》無此語，當在亾篇內。</duanzhu>
<xushi>均分㠯祘之也。</xushi>
<duanzhu>此釋《逸周書》語。或曰，本典解「均分以利之<pb n="9"/>則民安」，卽此句也。</duanzhu>
<xushi>讀若筭。</xushi>
<duanzhu>蘇貫切，十四部。</duanzhu>
</t>

<wh>禁</wh>
<t>
<xushi>吉凶之忌也。</xushi>
<duanzhu>禁忌雙聲，忌古亦讀如記也。《曲禮》曰「入竟而問禁。</duanzhu>
<xushi>从示，林聲。</xushi>
<duanzhu>居蔭切，七部。禁當次祘之前。</duanzhu>
</t>

<wh>禫</wh>
<t>
<xushi>除服祭也。</xushi>
<duanzhu>士虞《禮記》曰「中月而禫。注：中猶閒也。禫、祭名也。與大祥閒一月。自喪至此凡二十七月。禫之言澹。澹然平安意也。</duanzhu>
<xushi>从示，覃聲。</xushi>
<duanzhu>徒感切。古音在七部。玉裁按。《說文》一書。三言讀若三年導服之導。考〈士虞禮〉注曰「古文禫或爲導。〈喪大記〉注曰「禫或皆作道。許君葢從古文。不錄今文禫字。且祘字重示。當居部末。如𩔊聑聶驫猋皆居部末是也。祘字下出禫字。疑是後人增益。鄭君从禫。許君从導。各有所受之也。</duanzhu>
</t>
<variants>文六十三，重十三<duanzhu>六十三鍇本作六十五。禫下有禰𥛜二字。云禰秋畋也、从示、爾聲。𥛜祝也、从示、虘聲。卽〈犬部〉之𤣔、〈言部〉之詛也。用此知《說文》多爲淺人增竄。部末凡數多非原文。〈示部〉鉉六十三、鍇六十五。可證。又鉉新附有禰祧祅祚四字。禰訓親廟、泥米切。據《五經文字》序。若祧禰逍遥<pb n="9-1"/>之類。《說文》漏略。今得之於《字林》「禰廟」之字。許意葢欲以爾邇槩之。《周禮故書》祧作濯。鄭司農濯讀爲祧。或許君意在別裁。謂祧字不古。當從故書。祅則後人杜𢰅，祚則胙之俗也，然則今可用乎。曰祅於經無所用之，祚則用胙，祧則鄭時《禮經》固爾，吕忱已補入《字林》，稱字自今文〈堯典〉早有此字。何休云「父死稱考，入廟稱襧」，舊說云「雖入廟而猶冣近於己，故从示㫄爾，行之久遠，安可不用也。</duanzhu>。</variants>

<wh>三</wh>
<t>
<xushi>數名。天地人之道也。</xushi>
<duanzhu>陳煥曰「數者，易數也。三兼陰陽之數言。一下曰道立於一。二下曰地之數。王下曰三者，天地人也。老子曰「一生二。二生三。三生萬物。此釋三之義。下釋三之形。故以於文二字別言之。</duanzhu>
<xushi>於文一耦二爲三。成數也。</xushi>
<duanzhu>此依《韵㑹》所引。《韵㑹》多據鍇本。今鍇本又非舊矣。耦、各本作偶。今正。二下曰从一耦一。以一儷一也。此曰一耦二爲三。以一儷二也。今又皆脫一字。三畫而三才之道在焉。故謂之成數。又字下曰「手之列多、略不過三。</duanzhu>
<xushi>凡三之屬皆从三。</xushi>
<duanzhu>穌甘切，古音在七部。</duanzhu>
</t>

<wh>弎</wh>
<t>
<xushi>古<pb n="9-2"/>文三。</xushi>
</t>
<variants>文一，重一。</variants>

<wh>王</wh>
<t>
<xushi>天下所歸往也。</xushi>
<duanzhu>見《白虎通》「王往曡韵。</duanzhu>
<xushi>董仲舒曰「古之造文者。三畫而連其中謂之王。三者，天地人也。而參通之者，王也。</xushi>
<duanzhu>見春秋䋣露。引之說字形也。韋昭注《國語》曰「參，三也。</duanzhu>
<xushi>孔子曰「一貫三爲王。</xushi>
<duanzhu>又引孔子語證董說。</duanzhu>
<xushi>凡王之屬皆从王。</xushi>
<duanzhu>雨方切，十部。</duanzhu>
</t>

<wh><img src="009B-01">𠙻</img></wh>
<t>
<xushi>古文王。</xushi>
</t>

<wh>閏</wh>
<t>
<xushi>餘分之月。五歲再閏也。</xushi>
<duanzhu>戴先生原象曰「日循黃道右旋。邪絡乎赤道而南北。凡三百六十五日。小餘不滿四分日之一。日發斂一終。月道邪交乎黃道。凡二十七日。小餘過日之半。月逡其道一終。日月之㑹。凡二十九日。小餘過日之半以起朔。十二朔凡三百五十四日有奇分而近。歲終積其差數置閏月。然後時序之從乎日行發斂者以正。故〈堯典〉曰「朞<pb n="9-3"/>三百有六旬有六日。以閏月正四時成歲。言六日者舉成數。玉裁按。五歲再閏而無餘日。</duanzhu>
<xushi>告朔之禮。天子居宗廟。閏月居門中。从王在門中。《周禮》「閏月王居門中終月也。</xushi>
<duanzhu>此說字形也。《周禮》大史。閏月詔王居門終月。注謂路寢門也。鄭司農云：〈月令〉十二月分在靑陽、明堂、緫章、玄堂左右之位。惟閏月無所居。居於門。故於文、王在門謂之閏。〈玉藻〉：天子玄端而朝日於東門之外。聽朔於南門之外。閏月則？門左扉。立於其中。玉裁按。古路寢、明堂、大廟、異名而實一也。當云告朔之禮。天子居明堂。如順切，十三部。</duanzhu>
</t>

<wh>皇</wh>
<t>
<xushi>大也。</xushi>
<duanzhu>見《詩毛傳》。</duanzhu>
<xushi>从自王。</xushi>
<duanzhu>依《韵㑹》補王字</duanzhu>
<xushi>自，始也。始王者，三皇。</xushi>
<duanzhu>王各本譌皇。今正。先鄭注《周禮》云：四類三皇五帝九皇六十四民咸祀之。《尚書大傳》「燧人爲燧皇。伏羲爲羲皇。神農爲農皇。譙周說同。《白虎通》曰「三皇者何。伏羲、神農、燧人。則改燧人居第三。恐非舊也。鄭依春秋緯。伏羲、女媧、神農爲三皇。皇甫謐說同。</duanzhu>
<xushi>大君也。</xushi>
<duanzhu>始王天下、是大君也。故號之曰皇。因以爲凡大之稱。此說字形㑹意之恉。幷字<pb n="10"/>義訓大之所由來也。皇本大君。因之凡大皆曰皇。假借之法準此矣。</duanzhu>
<xushi>自讀若鼻。</xushi>
<duanzhu>自下曰鼻也。則自鼻二字爲轉注。此曰自讀若鼻。言皇字所从之自讀若鼻。其音同也。</duanzhu>
<xushi>今俗㠯作始生子爲鼻子是。</xushi>
<duanzhu>楊氏雄《方言》曰「鼻，始也。嘼之初生謂之鼻。人之初生謂之首。許謂始生子爲鼻子。字本作鼻。今俗乃以自字爲之。徑作自子。此可知自與鼻不但義同。而且音同。相假借也。今俗、謂漢時也。鉉本無作字。誤。鍇本有。新刻刪（⿰刂）之。胡光切，十部。</duanzhu>
</t>
<variants>文三，重一。</variants>

<wh>玉</wh>
<t>
<xushi>石之美有五德者。</xushi>
<duanzhu>者字新補。</duanzhu>
<xushi>潤澤㠯溫。仁之方也。䚡理自外。可㠯知中。義之方也。其聲舒揚。專㠯遠聞。</xushi>
<duanzhu>專鍇作尃。音敷。布也。玉裁按。汲古閣毛氏刊鉉本。初作專。後改作尃。非也。《管子》曰「叩之其音淸摶徹遠。純而不殺。摶古專壹字。今本作搏。葢非。<pb n="10-1"/>此專謂專壹也。上云舒揚矣。則不必更云尃。</duanzhu>
<xushi>智之方也。不撓而折。</xushi>
<duanzhu>謂雖折而不撓。《管子》、孫卿皆作折而不墝。</duanzhu>
<xushi>勇之方也。銳廉而不忮。</xushi>
<duanzhu>忮，很也。</duanzhu>
<xushi>絜之方也。</xushi>
<duanzhu>絜取圜轉之義。凡度直曰度，圍度曰絜。《管子》、孫卿皆作廉而不劌行也。已上《禮記．聘義》、《管子．水地》、孫卿〈法行〉，辭皆不同。</duanzhu>
<xushi>象三玉之連。</xushi>
<duanzhu>謂三也。</duanzhu>
<xushi>丨其貫也。</xushi>
<duanzhu>貫謂如璧有紐、襍佩有組、聘圭有繫、瑬有五采絲繩、荀偃以朱絲係玉二瑴之類。</duanzhu>
<xushi>凡玉之屬皆从玉。</xushi>
<duanzhu>魚欲切，三部。</duanzhu>
</t>

<wh><img src="010A-01">𤣪</img></wh>
<t>
<xushi>古文玉。</xushi>
</t>

<wh>璙</wh>
<t>
<xushi>玉也。</xushi>
<duanzhu>謂玉名也。如《毛傳》鳧山也、繹山也之例。不言山名也。古傳注多不言名。</duanzhu>
<xushi>从王，尞聲。</xushi>
<duanzhu>洛蕭切，二部。</duanzhu>
</t>

<wh>瓘</wh>
<t>
<xushi>玉也。</xushi>
<duanzhu>《左氏傳》。齊有陳瓘。字子玉。</duanzhu>
<xushi>从王，雚聲。</xushi>
<duanzhu>工玩切，十四部。</duanzhu>
<xushi>《春秋傳》曰「瓘斝。</xushi>
<duanzhu>《左氏傳》昭公十七年。禆曰「我用瓘斝玉瓚。鄭必不火。</duanzhu>
</t>

<wh>璥</wh>
<t>
<xushi>玉也。从王，敬聲。</xushi>
<duanzhu>居領切，十一部。</duanzhu>
</t>

<wh>琠</wh>
<t>
<xushi>玉也。从王，典聲。</xushi>
<duanzhu>多殄切，古音在十三部。《玉篇》曰「古文作？。</duanzhu>
</t>

<wh><img src="010A-02">𤫕</img></wh>
<t>
<xushi>玉也。从王，夒聲，讀若柔。</xushi>
<duanzhu>耳尤切，三部。</duanzhu>
</t>

<wh><img src="010B-01">𤩚</img></wh>
<t>
<xushi>玉也。从王，𣪠聲，讀若鬲。</xushi>
<duanzhu>郞擊切，十六部。</duanzhu>
</t>

<wh>璠</wh>
<t>
<xushi>璠與。</xushi>
<duanzhu>逗。與各本作璵。鉉本有篆文璵字。云《說文》闕載。依注所有增爲十九文之一。鍇本則張次立補之。考《左傳》、《釋文》曰「璵本又作與。音餘。此可證古本《左傳》、《說文》皆不从玉。後人輒加篆文之璵。可勿補也。又各本作璵璠。今依《太平御覽》所引作璠璵。法言亦作璠璵。</duanzhu>
<xushi>魯之寶玉。</xushi>
<duanzhu>《左氏傳》定公五年。季平子卒。陽虎將以與璠斂。今本《左傳》上與下璠。許君所據不同。</duanzhu>
<xushi>从王，畨聲。</xushi>
<duanzhu>附袁切，十四部。</duanzhu>
<xushi>孔子曰「美哉璠與。遠而望之。奐若也。</xushi>
<duanzhu>文采之皃。《御覽》作煥。</duanzhu>
<xushi>近而視之。瑟若也。</xushi>
<duanzhu>瑟同璱。</duanzhu>
<xushi>一則理勝。</xushi>
<duanzhu>謂奐若。</duanzhu>
<xushi>二則孚勝。</xushi>
<duanzhu>謂瑟若，此葢出《逸論語》「《御覽》引正作《逸論語》。</duanzhu>
</t>

<wh>瑾</wh>
<t>
<xushi>瑾瑜。</xushi>
<duanzhu>逗。</duanzhu>
<xushi>美玉也。</xushi>
<duanzhu>《《左氏傳》》曰「瑾瑜匿瑕。《山海經》「黃帝乃取密山之玉榮而投之鍾山之陽。瑾瑜之玉爲良。王逸注九章云：瑾瑜、美玉也。</duanzhu>
<xushi>从王，堇聲。</xushi>
<duanzhu>居隱切，十三部。</duanzhu>
</t>

<wh>瑜</wh>
<t>
<xushi>瑾瑜也。</xushi>
<duanzhu>凡合二字成文。如瑾瑜、玟瑰之類。其義既舉於上字。<pb n="10-3"/>則下字例不復舉。俗本多亂之。此也字之上有美玉二字是。</duanzhu>
<xushi>从王，兪聲。</xushi>
<duanzhu>羊朱切，古音在四部。</duanzhu>
</t>

<wh>玒</wh>
<t>
<xushi>玉也。从王，工聲。</xushi>
<duanzhu>戸工切，九部。</duanzhu>
</t>

<wh><img src="010B-02">𤦃</img></wh>
<t>
<xushi>𤦃瓄。</xushi>
<duanzhu>逗。</duanzhu>
<xushi>玉也。</xushi>
<duanzhu>《廣雅》玉類有𤦃瓄。按說解有瓄而無篆文瓄者。葢古衹用賣。後人加偏㫄。許君書或本說解內作賣。或說解內不妨從俗。而篆文則不䤸也。</duanzhu>
<xushi>从王，來聲。</xushi>
<duanzhu>落哀切。一部。瓄曹憲音瀆。</duanzhu>
</t>

<wh>瓊</wh>
<t>
<xushi>亦玉也。</xushi>
<duanzhu>亦各本作赤。非。《說文》時有言亦者。如李賢所引診亦視也、鳥部鸞亦神靈之精也之類。此上下文皆云玉也。則瓊亦當爲玉名。倘是赤玉。當廁璊瑕二篆閒矣。〈離騷〉曰「折瓊枝以爲羞。《廣雅》玉類首瓊支。此瓊爲玉名之證也。唐人陸德明、張守節皆引作赤玉。則其誤已久。《詩》瓊琚、瓊瑤、瓊華、瓊瑩、瓊英、瓊瑰。《毛傳》云：瓊、玉之美者也。葢瓊支爲玉之最美者。故《廣雅》言玉首瓊支。因而引伸凡玉石之美皆謂之瓊。應劭曰「瓊、玉之華也。是其理也。</duanzhu>
<xushi>从王，夐聲。</xushi>
<duanzhu>渠營切。古音在十四部。〈招䰟〉與姦安軒山連寒湲蘭筵韻。</duanzhu>
</t>

<wh>璚</wh>
<t>
<xushi>瓊或从矞。</xushi>
<duanzhu>巂聲也。矞爲夐之入聲。角部觼或作鐍。此十四部與十五部合音之理。</duanzhu>
</t>

<wh>瓗</wh>
<t>
<xushi>瓊或从瓗。</xushi>
<duanzhu>巂聲也。此十四部與十六部合音之理。〈虫部〉蠵亦作蠵。</duanzhu>
</t>

<wh>珦</wh>
<t>
<xushi>玉也。从王，向聲。</xushi>
<duanzhu>許亮切，十部。</duanzhu>
</t>

<wh>㻝</wh>
<t>
<xushi>玉也。从王，剌聲。</xushi>
<duanzhu>盧達切，十五部。</duanzhu>
</t>

<wh>珣</wh>
<t>
<xushi>醫無閭之珣㺮璂。</xushi>
<duanzhu>《爾雅》曰「東北之美者，有醫無閭之珣玗琪焉。璂琪同。醫無閭、山名。在今盛京錦州府廣寧縣（⿰県系）西十里。屈原賦謂之於微閭。珣玗璂合三字爲玉名。玗璂二字又各有本義。故不連舉其篆也。葢醫無閭、珣玗璂皆東夷語。</duanzhu>
<xushi>〈周書〉所謂夷玉也。</xushi>
<duanzhu>夷玉、顧命文。鄭注云：東北之珣玗琪也。</duanzhu>
<xushi>从王，旬聲。</xushi>
<duanzhu>相倫切，十二部。</duanzhu>
<xushi>一曰玉器。</xushi>
<duanzhu>此字義別說也。《周禮》玉瑞玉器注曰「禮神曰器。《爾雅》「璧大六寸謂之宣。郊祀志。有司奉瑄玉。詛楚文。？用吉王？璧。皆卽珣字。</duanzhu>
<xushi>讀若宣。</xushi>
<duanzhu>謂訓器則讀若宣也。音轉入十四部。如《毛詩》于嗟泃兮、《韓詩》洵作夐之比。</duanzhu>
</t>

<wh>璐</wh>
<t>
<xushi>玉也。</xushi>
<duanzhu>九章。被明月兮佩寶璐。王逸注：寶璐、美玉也。</duanzhu>
<xushi>从王，路聲。</xushi>
<duanzhu>洛故切，五部。</duanzhu>
</t>

<wh>瓚</wh>
<t>
<xushi>三玉二石也。从王，贊聲。</xushi>
<duanzhu>徂贊切，十四部。</duanzhu>
<xushi>禮天子用全。純玉也。<pb n="11-1"/>上公用駹。四玉一石。侯用瓚。伯用埓。玉石半相埓也。</xushi>
<duanzhu>〈攷工記〉〈玉人〉曰「天子用全。上公用龍。矦用瓚。伯用將。注：鄭司農云：全、純色也。龍當爲尨。尨謂雜色。玄謂。全、純玉也。瓚讀如𩜾之？。龍、瓚、將皆雜名也。卑者下尊以輕重爲差。玉多則重。石多則輕。公矦四玉一石。伯子男三玉二石。按許君龍作駹。從先鄭易字也。埓、許鄭同。皆不作將。倘是將字。鄭不得釋爲雜。鄭已後傳寫失之。鄭云：公矦四玉一石。則記、文不當公矦公別異名。許說爲長。戴先生曰「此葢泛記用玉爲飾之等。玉裁謂。此與祼圭之瓚異義。許不言祼圭之瓚者。葢其字古衹作贊。黃金爲勺、不用玉也。《詩》謂之玉贊。圭贊者，以贊助祼圭也。</duanzhu>
</t>

<wh>瑛</wh>
<t>
<xushi>玉光也。</xushi>
<duanzhu>《山海經》言玉榮。〈離騷〉、《孝經援神契》、雒書皆言玉英。《淮南》鴻烈曰「龍淵有玉英。高注：英、精光也。</duanzhu>
<xushi>从王，英聲。</xushi>
<duanzhu>於京切，古音在十部。</duanzhu>
</t>

<wh>璑</wh>
<t>
<xushi>三采玉也。</xushi>
<duanzhu>《周禮故書》「璑玉三采。注曰「璑、惡玉名。江沅曰「惡王者，亞次之玉也。古惡亞字通。《廣雅》玉類有璑。玉裁按。天子純玉。公四玉一石。侯三玉二石。故書作璑。新書作珉。皆謂石之次玉者。諸公之冕、<pb n="11-2"/>璑玉三采。謂以璑雜玉備三采。下於天子純玉備五采也。許云：三采玉謂之璑。誤矣。</duanzhu>
<xushi>从王，無聲。</xushi>
<duanzhu>武無切，徐堅引《說文》音舞。五部。</duanzhu>
</t>

<wh>玊</wh>
<t>
<xushi>朽玉也。从王有點，讀若畜牧之畜。</xushi>
<duanzhu>各本篆文作珛。解云从玉、有聲。今訂正。《史記》公玉帶。《索隱》曰「三輔決錄注云：杜陵有玉氏、音肅。《說文》以爲从王、音畜牧之畜。此可證唐本但作玉、不作珛。廣韻一屋云：玉音肅。朽玉。此《說文》本字。四十九宥云：珛音齅。此從俗字。《玉篇》玉、欣救思六二切，此《說文》本字。珛、許救切。引《說文》朽玉也。此後人據俗本《說文》所增。佩觿曰「玉有欣救、魚錄、息足、相逐四翻。俗別爲玊。郭云：別爲玊者，謂玉石字點在三畫之側。欣救、息足、相逐三切點在二畫之側也。葢後人以朽玉字爲玉石字。以別於帝王字。復高其點爲朽玉、玉姓字。以別於玉石字。又或改《說文》从王加點爲从王有聲、作珛。亦以別於玉石字也。朽玉者謂玉有瑕㓠。故从玉加點以象形。《淮南》書云：夏后之璜不能無考。考朽古音同。《史記》藺相如曰「璧有瑕。請指示王。从王加點謂可指示也。畜牧字、依《說文》本作嘼。許救許六二切。玉音同之。杜陵玉姓音肅。雙聲也。三部。</duanzhu>
</t>

<wh>璿</wh>
<t>
<xushi>美玉也。</xushi>
<duanzhu>《山海經》「西王母之山。有璿瑰瑤碧。郭傳。璿瑰、玉名。竹書穆天子傳。重？氏之所守曰枝斯璿瑰。郭注：璿瑰、玉名。引《左傳》贈我以璿瑰。按《左傳》成公十八年。今本作瓊瑰。僖公廿八年璿弁。今本作瓊弁。張守節《史記》璿璣作瓊璣。璿與瓊、古書多相亂。璿瑰、郭音旋回。合二字爲美玉名。《山海經》單言琁者，亦美玉也。</duanzhu>
<xushi>从王，睿聲。</xushi>
<duanzhu>似沿切，十四部。</duanzhu>
<xushi>《春秋傳》曰「璿弁玉纓。</xushi>
<duanzhu>見上。張衡〈西京賦〉：璿弁玉纓。薛敬文解。弁、馬冠也。又髦以璿玉作之。纓、馬鞅也。以玉飾之。鍇本弁作冠。諱李昪嫌名也。</duanzhu>
</t>

<wh><img src="011B-01">琁</img></wh>
<t>
<xushi>璿或从旋省。</xushi>
<duanzhu>各本廁瓊璚瓗三字之下。解云：瓊或从旋省。考《文𨕖》陶徵士誄。璿玉致美。李善注曰「《山海經》云：升山、黃酸之水出焉。其中多琁玉。《說文》云：琁亦璿字。李氏以琁注璿。引《說文》爲證。然則李所據《說文》「不同今本。今據以訂正。楊倞注孫卿引《說文》「琁、赤玉。音瓊。則同今本矣。中山經、海內西經言琁者皆美玉也。郭云：琁、石次玉者也。又云：琁、玉類。又云：璿瑰亦玉名。是未知璿琁同字矣。</duanzhu>
</t>

<wh><img src="011B-02">𤫀</img></wh>
<t>
<xushi>籒文璿。</xushi>
<duanzhu>𣦼部曰「壡、籒文叡。疑此籒當作琁。壡聲。小篆叡字省大篆爲之也。</duanzhu>
</t>

<wh><img src="012A-01">𤩅</img></wh>
<t>
<xushi>古文璿。</xushi>
<duanzhu>疑當古文作𤩅。小篆作璿。</duanzhu>
</t>

<wh>球</wh>
<t>
<xushi>玉也。</xushi>
<duanzhu>鉉本玉罄也。非。《爾雅．釋器》曰「璆，美玉也。〈禹貢〉、〈禮器〉鄭注同。〈〈商頌〉〉「小球大球」〔傳〕曰「球，玉也。按，磬以球爲之，故名球，非球之本訓爲玉磬。</duanzhu>
<xushi>从王，求聲。</xushi>
<duanzhu>巨鳩切，三部。</duanzhu>
</t>

<wh>璆</wh>
<t>
<xushi>球，或从翏。</xushi>
<duanzhu>求翏二聲同三部。</duanzhu>
</t>

<wh>琳</wh>
<t>
<xushi>美玉也。</xushi>
<duanzhu>高注《淮南》、王注《楚辭》、李孫郭注《爾雅》皆曰「琳，美玉名。某氏注《尙書》曰「琳，玉名。</duanzhu>
<xushi>从王，林聲。</xushi>
<duanzhu>力尋切，七部。</duanzhu>
</t>

<wh>璧</wh>
<t>
<xushi>瑞玉圜也。</xushi>
<duanzhu>瑞，以玉爲信也。〈釋器〉肉倍好謂之璧，邊大孔小也。鄭注《周禮》曰「璧圜象天。</duanzhu>
<xushi>从王，辟聲。</xushi>
<duanzhu>比激切，十六部。</duanzhu>
</t>

<wh>瑗</wh>
<t>
<xushi>大孔璧。</xushi>
<duanzhu>〈釋器〉曰好倍肉謂之瑗。孔大於邊也。</duanzhu>
<xushi>人君上除陛以相引。</xushi>
<duanzhu>未聞。瑗引雙聲。孫卿曰「聘人以珪，召人以瑗。</duanzhu>
<xushi>《爾雅》曰「好倍肉謂之瑗，肉倍好謂之璧。</xushi>
<duanzhu>〈釋器〉文，好謂孔、肉謂邊也。</duanzhu>
<xushi>从王，爰聲。</xushi>
<duanzhu>王眷切，十四部。</duanzhu>
</t>

<wh>環</wh>
<t>
<xushi>璧肉好若一謂之環。</xushi>
<duanzhu>亦見〈釋器〉「古者，還人以環。亦瑞玉也。鄭注經解曰「環取其無窮止。肉上舊衍也字。</duanzhu>
<xushi>从王，睘聲。</xushi>
<duanzhu>戸關<pb n="12-1"/>切。十四部。環引伸爲圍繞無端之義。古衹用還。</duanzhu>
</t>

<wh>璜</wh>
<t>
<xushi>半璧也。</xushi>
<duanzhu>鄭注《周禮》、高注《淮南》同。按《大戴禮》佩玉下有雙璜。皆半規。似璜而小。古者，天子辟廱。築土雝水之外圜如璧。諸矦泮宮。泮之言半也。葢東西門以南通水。北無也。《鄭箋》《詩》云爾。然則辟廱似璧。泮宮似璜。此黌字之所由製歟。</duanzhu>
<xushi>从王，黃聲。</xushi>
<duanzhu>戸光切，十部。</duanzhu>
</t>

<wh>琮</wh>
<t>
<xushi>瑞玉。大八寸。似車釭。</xushi>
<duanzhu>鄭注《周禮》曰「琮、八方象地。〈玉人〉曰「大琮尺二寸。射四寸。注：射、其外鉏牙。疏云：角各出二寸。兩相幷。四寸也。玉裁按。除去射四寸。則大琮八方之徑八寸。許云瑞玉大八寸者，謂大琮也。其他琮不言射。惟瑑琮大八寸。如車釭者，葢車轂空中不正圜。爲八觚形。琮似之。琮釭曡韻。</duanzhu>
<xushi>从王，宗聲。</xushi>
<duanzhu>藏宗切，九部。</duanzhu>
</t>

<wh>琥</wh>
<t>
<xushi>發兵瑞玉。</xushi>
<duanzhu>《周禮》「牙璋以起軍旅。以治兵守。不以琥也。漢與郡國守相爲銅虎符。銅虎符從第一至第五。國家當發兵。遣使者至郡國合符。符合乃聽受之。葢以代牙璋也。許所云未聞。</duanzhu>
<xushi>爲虎文。</xushi>
<duanzhu>瑑虎爲文也。鄭注《周禮》「琥猛象秋嚴。</duanzhu>
<xushi>从王，虎聲。</xushi>
<duanzhu>呼古切，五部。</duanzhu>
<xushi>《春秋傳》曰「賜子家子雙琥<pb n="12-2"/>是。</xushi>
<duanzhu>昭公卅二年《左傳》文。</duanzhu>
</t>

<wh>瓏</wh>
<t>
<xushi>禱旱玉也。</xushi>
<duanzhu>未聞。</duanzhu>
<xushi>爲龍文。</xushi>
<duanzhu>瑑龍爲文也。《左傳》「昭公使公衍獻龍輔於齊矦。正義引《說文》爲說。</duanzhu>
<xushi>从王，龍聲。</xushi>
<duanzhu>力鍾切，九部。</duanzhu>
</t>

<wh>琬</wh>
<t>
<xushi>圭有琬者。</xushi>
<duanzhu>此當作圭首宛宛者。轉寫譌脫也。琬宛曡韻。先鄭云：琬圭無鋒𦬆。故以治德結好。後鄭云：琬猶圜也。王使之瑞節也。戴先生曰「凡圭剡上寸半。直剡之。倨句中矩。琬圭穹隆而起。宛然上見。玉裁謂。圜剡之、故曰圭首宛宛者。與𠀌上有𠀌爲宛𠀌同義。《爾雅》又云：宛中、宛𠀌。此與《毛傳》四方高中央下曰宛𠀌、《釋名》𠀌宛宛如偃器正同。謂窊其中宛宛然也。二義相反。俱得云宛。《爾雅》兼采異說。郭說宛中。失之。</duanzhu>
<xushi>从王，宛聲。</xushi>
<duanzhu>於阮切，十四部。</duanzhu>
</t>

<wh>璋</wh>
<t>
<xushi>剡上爲圭。</xushi>
<duanzhu>聘《禮記》曰「圭剡上寸半。雜記曰「剡上左右各半寸。</duanzhu>
<xushi>半圭爲璋。</xushi>
<duanzhu>見《詩毛傳》及《公羊傳注》、《周禮注》。</duanzhu>
<xushi>从王，章聲。</xushi>
<duanzhu>諸良切，十部。</duanzhu>
<xushi>禮六幣。圭以馬。璋以皮。璧以帛。琮以錦。琥以繡。璜以黼。</xushi>
<duanzhu>見《周禮》小行人注：六幣所以享也。享天子用璧。享后用琮。皆有庭實。以馬若皮。皮、虎豹皮也。用圭璋者，二王之後也。二王後尊。故享用圭璋而特之。其於諸矦亦用璧琮耳。子男於諸矦則享用琥璜。下其瑞也。按六玉皆見上文。圭見璋字下。故引禮總言其所用之幣。</duanzhu>
</t>

<wh>琰</wh>
<t>
<xushi>璧上起美色也。</xushi>
<duanzhu>璧當爲圭。也當爲者。《周禮》〔注〕云：凡圭剡上寸半。琰圭剡半以上。又半爲瑑飾。許云起美色。葢與鄭意同。或當作圭剡上起美飾者。若高注《淮南》、顏注〈司馬相如傳〉皆云：琬琰、美玉名。此當合二字爲一名。別是一物。《尙書》玉五重。琬琰亦是一物。非《周禮》之二圭也。</duanzhu>
<xushi>从王，炎聲。</xushi>
<duanzhu>以冄切，古音第八部。</duanzhu>
</t>

<wh>玠</wh>
<t>
<xushi>大圭也。</xushi>
<duanzhu>攷工、記。天子鎭圭。諸矦命圭。戴先生曰「二者皆謂之介圭。《爾雅》「圭大尺二寸爲玠。據鎭圭言也。《詩》「錫爾介圭。以作爾寶。據命圭言也。介者，大也。禮器。大圭不瑑。以素爲貴。亦謂此也。</duanzhu>
<xushi>从王，介聲。</xushi>
<duanzhu>古拜切，十五部。</duanzhu>
<xushi>〈周書〉曰「稱奉介圭。</xushi>
<duanzhu>顧命曰「大保承介圭。又曰「賓稱奉圭兼幣。葢許君偶誤合二爲一。如或簸或舀、竷竷舞我之類。《韻會》引介圭作玠玉。</duanzhu>
</t>

<wh>瑒</wh>
<t>
<xushi>圭尺二寸。有瓚。以祠宗廟者也。</xushi>
<duanzhu>〈玉人〉曰「祼圭尺有二寸。有瓚。以祀廟。祼圭謂之瑒圭。瑒讀如暢。<pb n="13"/>魯語謂之鬯圭。用以灌鬯者也。祠《玉篇》作祀。</duanzhu>
<xushi>从王，昜聲。</xushi>
<duanzhu>丑亮切，十部。</duanzhu>
</t>

<wh>瓛</wh>
<t>
<xushi>桓圭。公所執。</xushi>
<duanzhu>〈大宗伯〉曰「公執桓圭。注：公、二王之後及王之上公。雙植謂之桓。桓、宫室之象。所以安其上。桓圭葢亦以桓爲瑑飾。玉裁按。鍇本作三公。《韻會》引亦無三。</duanzhu>
<xushi>从王，獻聲。</xushi>
<duanzhu>胡官切，十四部。</duanzhu>
</t>

<wh>珽</wh>
<t>
<xushi>大圭。長三尺。抒上。終葵首。</xushi>
<duanzhu>見〈玉人〉。注曰「王所搢大圭也。或謂之珽。終葵，椎也。爲椎於其杼上。明無所屈也。杼，殺也。按〈玉藻〉謂之珽。注云：此亦笏也。珽之言挺然無所屈也。〈典瑞〉曰王晉大圭以朝日、魯語曰天子大采朝日、《管子》曰天子執玉笏以朝日皆謂此。司馬相如賦有晁采。晁古朝字。朝采卽朝日之大采也。長三尺。博三寸。葢自其中已上殺之。其殺六分而去一。至其首則仍博三寸而方之。鄭云：方如椎頭是也。珽王逸引相玉書作珵。抒今《周禮》作杼。〈玉藻〉注同。杼是也。</duanzhu>
<xushi>从王，廷聲。</xushi>
<duanzhu>他鼎切，十一部。</duanzhu>
</t>

<wh>瑁</wh>
<t>
<xushi>諸矦執圭朝天子。天子執玉以冒之。似？冠。《周禮》曰「天子執瑁四寸。</xushi>
<duanzhu>〈玉人〉曰「天子執冒四寸以朝諸矦。注：名玉曰冒者，言德能覆葢天下也。四寸者方。以尊接卑。以小上爲貴。《尙書大傳》曰「古者，圭必有冒。不敢專達也。天子執冒以朝諸矦。見則覆之。故冒圭者。天子所與諸矦爲瑞也。諸矦執所受圭以朝於天子。瑞也者，屬也。𤛿冠、《爾雅》〔注〕作犂錧。謂耜也。《周禮》匠人。耜廣五寸。二耜之伐廣尺。耜刃方。瑁上下方似之。</duanzhu>
<xushi>从王冒。冒亦聲。</xushi>
<duanzhu>莫報切。古音在三部。〈考工記〉以冒爲瑁。</duanzhu>
</t>

<wh><img src="013A-01">𤣽</img></wh>
<t>
<xushi>古文。从冃。</xushi>
<duanzhu>各本篆作㺺。云古文从目。惟《玉篇》不誤。此葢壁中顧命字。</duanzhu>
</t>

<wh>瑞</wh>
<t>
<xushi>以玉爲信也。</xushi>
<duanzhu>〈典瑞〉。掌玉瑞玉器之藏。注云：人執以見曰瑞。禮神曰器。又云：瑞、節信也。《說文》卪下云：瑞信也。是瑞卪二字爲轉注：禮神之器亦瑞也。瑞爲圭璧璋琮之總偁。自璧至瑁十五字皆瑞也。故總言之。引伸爲祥瑞者，亦謂感召若符節也。</duanzhu>
<xushi>从王，耑聲。</xushi>
<duanzhu>耑聲在十四部。而瑞揣圌字音轉入十五部。唐韻是僞切，又入十六部。</duanzhu>
</t>

<wh>璬</wh>
<t>
<xushi>玉佩。</xushi>
<duanzhu>璬珩玦三字、鉉本在玥下瑞上。鍇本則珩玦又綴於部末。皆非舊次。凡一書內舊次可考者訂正之。此自璬至瑵九篆皆飾之類。古者，雜佩謂之佩玉。見《周禮》玉府、《大戴禮》保傅篇、《禮記．玉藻》：亦謂之玉佩。見《詩》秦風。璬之言皦也。玉石之白曰皦。</duanzhu>
<xushi>从王，敫聲。</xushi>
<duanzhu>古了切，二部。</duanzhu>
</t>

<wh>珩</wh>
<t>
<xushi>佩上玉也。</xushi>
<duanzhu>《詩毛傳》曰「雜佩者，珩璜琚瑀衝牙之類。《韓傳》曰「佩玉上有蔥衡。下有雙璜、衝牙。蠙珠以納其閒。按衡卽珩字。〈晉語〉「白玉之珩六雙」注：珩、佩上飾。〈楚語〉「楚之白珩」注：珩佩上之橫者。〈玉藻〉曰「一命、再命幽衡。三命蔥衡。注：衡、佩上之衡也。其制珩上橫爲組三。繫於珩。繫於中組者曰衝牙。繫於左右組者曰璜。皆以玉。璜似半璧而小。亦謂之牙。繫於中者觸牙而成聲。故曰衝牙。蠙珠琚瑀貫於珩之下、璜衝牙之上。故毛、韓、大戴皆曰「以納其閒。云佩上玉者，謂此乃玉佩最上之玉也。統言曰佩玉。析言則珩居首、以玉爲之。依〈玉藻〉所言。則當天子白玉珩。公矦山玄玉珩。大夫水蒼玉珩。所謂三命蔥珩。士瑌玟、則以石。〈月令〉「春倉玉。夏赤玉。中央黃玉。秋白玉。冬玄玉。注：凡所服玉。謂冠飾及所佩之珩璜。則又隨時異色矣。</duanzhu>
<xushi>从王行。所以節行止也。</xushi>
<duanzhu>依《韻會》所引訂。从玉行者，會意。所以節行止也者，謂珩所以節行止。故字从玉行。發明會意之恉也。〈周語〉改玉改行注：玉、佩玉。所以節行步也。此字行亦聲。戸庚切，古音在十部。</duanzhu>
</t>

<wh>玦</wh>
<t>
<xushi>玉佩也。</xushi>
<duanzhu>九歌注曰「玦、玉佩也。先王所以命臣之瑞。故與環卽還、與玦卽去也。《白虎通》曰「君子能決斷則佩玦。韋昭曰「玦如環而缺。</duanzhu>
<xushi>从王，夬聲。</xushi>
<duanzhu>古穴切，古音在十五部。</duanzhu>
</t>

<wh>珥</wh>
<t>
<xushi>瑱也。</xushi>
<duanzhu>《戰國策》「孟嘗君進五珥。以請立后。李斯上書曰「宛珠之簪。傅璣之珥。</duanzhu>
<xushi>从耳，耳亦聲。</xushi>
<duanzhu>仍吏切，一部。</duanzhu>
</t>

<wh><img src="013B-01">瑱</img></wh>
<t>
<xushi>㠯玉充耳也。</xushi>
<duanzhu>《詩毛傳》曰「瑱、塞耳也。又曰「充耳謂之瑱。天子玉瑱。諸矦以石。按瑱不皆以玉。許專云以玉者，爲其字之从玉也。凡字从某爲某之屬。許君必言其故。</duanzhu>
<xushi>从王，眞聲。</xushi>
<duanzhu>佗甸切，十二部。</duanzhu>
<xushi>《詩》曰「玉之瑱兮。</xushi>
<duanzhu>鄘君子偕老文。今《詩》兮作也。女部又引邦之媛兮。可知此篇也字古皆作兮。孫毓《詩》評亦引玉之瑱兮。</duanzhu>
</t>

<wh><img src="013B-02">𦗁</img></wh>
<t>
<xushi>或从耳。</xushi>
<duanzhu>〈攷工記〉注引《左傳》「縳一如瑱。《釋文》曰「瑱本或作𦗁。耳形眞聲。不入耳部者，爲其同字異處。且難定其正體或體。凡附見之例𦕑此。</duanzhu>
</t>

<wh>琫</wh>
<t>
<xushi>佩刀上飾也。</xushi>
<duanzhu>〈小雅〉鞞琫有珌〔傳〕。鞞、容刀鞞也。琫、上飾。珌、下飾。〈大雅〉鞞琫容刀〔傳〕：下曰鞞、上曰琫。戴先生疑瞻彼洛矣之珌下飾。當爲鞞下飾。珌文飾皃。<pb n="14"/>有珌與首章有奭句法同。《說文》訓鞞爲刀室。誤也。玉裁按。鞞之言裨也。刀室所以裨護刀者。漢人曰削。俗作鞘。琫之言奉也。奉俗作捧。刀本曰環。人所捧握也。其飾曰琫。珌之言畢（）也。刀室之末。其飾曰珌。古文作㻫。傳云：鞞、容刀鞞也。謂刀削。其云琫上飾、珌下飾者。上下自全刀言之。琫在鞞上。鞞𡉄琫下。珌在鞞末。公劉《詩》不言珌。故云下曰鞞。舉鞞以該珌。鞞琫有珌。言鞞琫而又加珌也。〈王莽傳〉：瑒琫瑒珌。孟康曰「佩刀之飾。上曰琫。下曰珌。若劉熙《釋名》曰「室口之飾曰琫。琫，捧也。捧束口也。下末之飾曰琕。琕，卑也。下末之言也。琕卽鞞之譌。劉意自一鞘言之。故雖襲毛上曰琫、下曰鞞之云：而大非毛意。至杜預本之注《左傳》云：鞞、佩刀削上飾。鞛、下飾。又互譌上下字矣。凡訓詁必考其源流得失者，舉眡此。許云佩刀上飾。用毛說。謂一刀之上。非一削之上也。凡刀劒以手所執爲上。刀謂之穎。亦曰環。書刀謂之拊。劒謂之鐔。</duanzhu>
<xushi>天子以玉。諸矦以金。</xushi>
<duanzhu>《毛傳》曰「天子玉琫而珧珌。諸矦璗琫而璆珌。大夫鐐琫而鏐珌。士珕琫而珕珌。天子以玉。故其字从玉。</duanzhu>
<xushi>从王，奉聲。</xushi>
<duanzhu>邊孔切。九部。《左傳》作鞛。咅奉合音。如棓字亦咅<pb n="14-1"/>聲之比。</duanzhu>
</t>

<wh>珌</wh>
<t>
<xushi>佩刀下飾。天子以玉。</xushi>
<duanzhu>《毛傳》云：天子以珧。《說文》珧字下亦云：天子珧珌。此當人云：天子以珧。諸矦以玉。淺人妄竄改之。</duanzhu>
<xushi>从王，必聲。</xushi>
<duanzhu>卑吉切，十二部。</duanzhu>
</t>

<wh><img src="014A-01">㻫</img></wh>
<t>
<xushi>古文珌。</xushi>
<duanzhu>各本無。《玉篇》曰「珌古文作㻫。汗𥳑、古文四聲韻皆曰「㻫見《說文》「今據補。必畢（）古通用。同在十二部。</duanzhu>
</t>

<wh>璏</wh>
<t>
<xushi>劒鼻玉也。</xushi>
<duanzhu>各本篆文皆誤。今正。〈王莽傳〉：美玉可以滅瘢。欲獻其璏。服䖍曰「璏音衞。蘇林曰「劒鼻玉也。俗本脫玉字。《初學記》、《蓺文類聚》引《字林》劒鼻謂之璏，亦脫玉字、</duanzhu>
<xushi>从王，彘聲。</xushi>
<duanzhu>直例切，十五部。</duanzhu>
</t>

<wh>瑵</wh>
<t>
<xushi>車葢玉瑵。</xushi>
<duanzhu>司馬彪與服志曰「乘輿金根、安車、立車、羽葢華蚤。劉昭注：徐廣云：翠羽葢黃裏。所謂黃屋車也。金華施橑末有二十八枚。卽葢弓也。又張衡〈東京賦〉「羽葢威甤。葩瑵曲莖。薛綜注曰「羽葢、以翠羽覆車葢也。威甤、羽貎。葩瑵、悉以金作華形。莖皆低曲。蔡邕獨斷云：凡乘輿車皆羽葢金華爪。爪與瑵同。又〈王莽傳〉曰「造華葢九重。高八丈一尺。金瑵。師古曰「瑵讀曰爪。玉裁按。瑵蚤爪三字一也。皆謂葢橑末。《說文》指爪字作㕚。當云車葢玉㕚也。瑵㕚曡韻。他家云華瑵金瑵者，謂金華飾之。許云玉瑵者，謂玉飾之。故字从玉也。</duanzhu>
<xushi>从王，蚤聲。</xushi>
<duanzhu>側絞切，古音在三部。</duanzhu>
</t>

<wh>瑑</wh>
<t>
<xushi>圭璧上起兆瑑也。</xushi>
<duanzhu>《周禮》先鄭注云：瑑、有圻鄂瑑起也。後鄭云：瑑、文飾也。許云：起兆瑑。與先鄭說合。兆者，垗也。營域之象。先鄭所謂垠堮也。大圭不瑑者。以素爲貴也。</duanzhu>
<xushi>从王，彖聲。</xushi>
<duanzhu>彖聲、依《韻會》所引鍇本。今鍇本亦作篆省聲。又淺人改之也。直戀切，十四部。</duanzhu>
<xushi>《周禮》曰「瑑圭璧。</xushi>
<duanzhu>〈典瑞〉曰「瑑圭璋璧琮。疑此有脫誤。</duanzhu>
</t>

<wh>珇</wh>
<t>
<xushi>琮玉之瑑。</xushi>
<duanzhu>〈玉人〉。駔琮五寸。宗后以爲權。駔琮七寸。天子以爲權。注：駔讀爲組。以組繫之。因名焉。許作珇。葢杜子春讀故書之駔爲珇。鄭所不從。不載其說者也。記又云：瑑琮八寸。則駔琮非謂瑑明矣。似讀駔爲珇、訓琮玉之瑑、失之。《方言》曰「珇，好也。美也。許意謂兆瑑之美曰珇。</duanzhu>
<xushi>从王，且聲。</xushi>
<duanzhu>則古切，五部。</duanzhu>
</t>

<wh>𤪌</wh>
<t>
<xushi>弁飾也。往往冒玉也。</xushi>
<duanzhu>上也字依《詩音義》補。弁師曰「王之皮弁會五采玉琪。鄭司農云：故書會作䯤。䯤讀如馬會之會。謂以五采束髮也。琪讀如綦車轂之綦。按許謂以玉飾弁曰琪。與司農說同。後鄭則易琪爲綦。綦，結也。皮弁之<pb n="14-3"/>縫中每貫結五采玉以爲飾、謂之綦。葢後鄭謂經琪字乃玉名。故易爲綦字。〈曹風〉：其弁伊騏。箋亦云騏當作綦。自用其《周禮》說也。許同先鄭說。往往、歴歴也。鄭云皪皪而處是也。</duanzhu>
<xushi>从王，綦聲。</xushi>
<duanzhu>渠之切，一部。</duanzhu>
</t>

<wh><img src="014B-01">璂</img></wh>
<t>
<xushi>𤪌或从基。</xushi>
</t>

<wh>璪</wh>
<t>
<xushi>玉飾。如水藻之文。</xushi>
<duanzhu>謂彫飾玉之文。璪藻曡韻。</duanzhu>
<xushi>从王，喿聲。</xushi>
<duanzhu>子晧切，二部。</duanzhu>
<xushi>〈虞書〉曰「璪火粉米。</xushi>
<duanzhu>古文《尙書．〈咎繇謨〉》文。按〈虞書〉璪字。衣之文也。當从衣。而从玉者，假借也。衣文、玉文皆如水藻。聲義皆同。故相假借。非衣上爲玉文也。凡《說文》有引經言假借者例此。《禮經》文采之訓。古文多用繅字。今文多用璪、藻字。其實三字皆假借。</duanzhu>
</t>

<wh>瑬</wh>
<t>
<xushi>𠂹玉也。冕飾。</xushi>
<duanzhu>弁師。掌王之五冕。五采繅十有二就。皆五采玉十有二。諸矦之繅斿九就。珉玉三采。繅斿皆就。注：繅、雜文之名。合五采絲爲之繩。垂於延之前後。就，成也。繩之每一帀而貫五采玉。十二斿則十二玉也。繅不言皆。有不皆者。衮衣之冕十二斿。則用玉二百八十八。鷩衣之冕繅九斿。用玉二百一十六。毳衣之冕七斿。用玉百六十八。希衣之冕五斿。用玉百二十。玄衣之冕三斿。用玉<pb n="15"/>七十二。矦當爲公。字之誤也。三采、朱白蒼也。繅斿皆就、皆三采也。每繅九成、則九玉也。公之冕用玉百六十二。按弁師作斿。〈玉藻〉从俗字作旒。皆瑬之假借字。</duanzhu>
<xushi>从王，流聲。</xushi>
<duanzhu>力求切，三部。</duanzhu>
</t>

<wh>璹</wh>
<t>
<xushi>玉器也。</xushi>
<duanzhu>徐鍇曰「《爾雅》璋大八寸謂之琡」。《說文》有𤩈無琡。宜同也。</duanzhu>
<xushi>从王，𠷎聲，讀若淑。</xushi>
<duanzhu>殊六切，三部。</duanzhu>
</t>

<wh>瓃</wh>
<t>
<xushi>玉器也。</xushi>
<duanzhu>〈雋不疑傳〉「帶櫑具劒。晉灼曰「古長劒首以玉作井鹿盧形。上刻木作山形。如蓮花初生未敷時。霍淸治書云：攷古圖有玉轆轤玉具劒。古樂府所云腰閒轆轤劒也。按古玉器爲鹿盧轉旋。葢不獨劒具。先鄭注《周禮》云：駔外有捷盧也。捷盧亦謂鹿盧也。</duanzhu>
<xushi>从王，畾聲。</xushi>
<duanzhu>《說文》無畾字、而云畾聲者。畾卽靁之省也。靁字下曰「從雨畾、象回轉形。〈木部〉櫑字下曰「刻木作雲靁、象施不竆。楊雄賦曰「轠轤不絶。凡從畾字皆形聲兼會意。魯回切，十五部。</duanzhu>
</t>

<wh>玼</wh>
<t>
<xushi>新玉色鮮也。</xushi>
<duanzhu>各本無新。《詩音義》兩引皆作新色鮮也，今補。玼本新玉色。引伸爲凡新色。如《詩》玼兮玼兮。言衣之鮮盛。新臺有玼。言臺之鮮明。《韻會》引作玉色鮮絜也。</duanzhu>
<xushi>从王，此聲。</xushi>
<duanzhu>《詩音義》音此。又且禮<pb n="15-1"/>反。十五部。古此聲之字多轉入十六部。十六部與十七部至近。是以劉昌宗云倉我反也。玼之或體作瑳。楚景瑳以爲名。《詩》君子偕老二章三章皆曰玼兮玼兮。是以二章毛、鄭有注：三章無注：或兩章皆作瑳。內司服注引瑳兮瑳兮。其之翟也。又引瑳兮瑳兮。其之展也。可證。自淺人分別玼屬二章、瑳屬三章。畫爲二字二義。又於《說文》增瑳爲訓釋。今刪（⿰刂）。</duanzhu>
<xushi>《詩》曰「新臺有玼。</xushi>
<duanzhu>《詩．邶風》文。今本作泚。《韓詩》作漼。云鮮皃。卽今璀璨字也。</duanzhu>
</t>

<wh>璱</wh>
<t>
<xushi>玉英華相帶如瑟弦也。</xushi>
<duanzhu>左思〈吳都賦〉：符采彪炳。劉逵注曰「符采、玉之橫文也。郭璞引王子靈符應曰「赤如雞冠。黃如蒸栗。白如割肪。黑如純漆。玉之符采也。璱瑟曡韻。</duanzhu>
<xushi>从王，瑟聲。</xushi>
<duanzhu>所櫛切，十二部。</duanzhu>
<xushi>《詩》曰「璱彼玉瓚。</xushi>
<duanzhu>《詩》〈大雅〉作瑟。箋云：瑟、絜鮮貌。孔子曰「璠與、近而視之瑟若也。《韻會》引作瑟。彼則引《詩》爲發明从瑟意。</duanzhu>
</t>

<wh>瑮</wh>
<t>
<xushi>玉英華羅列秩秩。</xushi>
<duanzhu>《爾雅》釋訓。秩秩，淸也。《毛傳》「秩秩、有常也。瑮列雙聲。瑮秩曡韻。</duanzhu>
<xushi>从王，㮚聲。</xushi>
<duanzhu>力質切。十二部。〈聘義〉說玉云：縝密以栗。</duanzhu>
<xushi>逸《論語》曰「玉粲之璱兮。其𤩰<pb n="15-2"/>猛也。</xushi>
<duanzhu>蓺文志曰「《論語》、漢興有齊魯之說。傳齊論者，惟王陽名家。傳魯論者，安昌矦張禹。最後而行於世。然則張禹魯論所無、則謂之逸《論語》「如十七篇之外爲逸禮、二十九篇之外爲《逸尚書》也。齊論多問王、知道二篇。王伯厚云：問王疑當作問玉。按《說文》玉瑮瑩三字下所引。葢卽問《玉篇》歟。</duanzhu>
</t>

<wh>瑩</wh>
<t>
<xushi>玉色也。</xushi>
<duanzhu>謂玉光明之皃。引伸爲磨。瑩亦作鎣。</duanzhu>
<xushi>从王，熒省聲。</xushi>
<duanzhu>李善引《說文》烏明切，唐韻烏定切。十一部。</duanzhu>
<xushi>一曰石之次玉者。</xushi>
<duanzhu>此字義之別說也。〈齊風〉〔傳〕曰「瑩、石似玉也。〈衞風〉〔傳〕曰「瑩、美玉也。</duanzhu>
<xushi>逸《論語》曰「如玉之瑩。</xushi>
<duanzhu>此葢引證玉色之義。</duanzhu>
</t>

<wh>璊</wh>
<t>
<xushi>玉䞓色也。</xushi>
<duanzhu>《毛傳》曰「璊、赬玉也。今本脫玉字。</duanzhu>
<xushi>从王，㒼聲。</xushi>
<duanzhu>莫奔切，古音在十四部。</duanzhu>
<xushi>禾之赤苗謂之？。</xushi>
<duanzhu>各本从木作樠。今依《毛詩》、《釋文》宋槧。？卽〈艸部〉虋字之或體。〈艸部〉不言或作？。而此見之。亦可見或字不能悉載。</duanzhu>
<xushi>言璊玉色如之。</xushi>
<duanzhu>釁聲在十三部。與十四部㒼聲最近。而又雙聲。此璊、𣯩字皆於虋得義也。</duanzhu>
</t>

<wh><img src="015B-01">玧</img></wh>
<t>
<xushi>璊或从允。</xushi>
<duanzhu>允聲在十三部。</duanzhu>
</t>

<wh>瑕</wh>
<t>
<xushi>玉小赤也。</xushi>
<duanzhu>〈子虛賦〉：赤瑕駁犖。張揖曰「赤瑕、赤玉也。揚雄〈蜀都賦〉、左思〈吳都賦〉皆云瑕英。劉逵曰「瑕、玉屬也。木華〈海賦〉。瑕石詭暉。《廣雅》玉屬有赤瑕。若〈聘義〉瑕不揜瑜注：瑕、玉之病也。高注《淮南書》曰「瑕猶釁也。此別一義。釁同璺。</duanzhu>
<xushi>从王，叚聲。</xushi>
<duanzhu>乎加切，古音在五部。</duanzhu>
</t>

<wh>琢</wh>
<t>
<xushi>治玉也。</xushi>
<duanzhu>釋器。玉謂之琢。石謂之摩。《毛傳》同。按琢琱字謂鐫鏨之事。理字謂分析之事。〈攷工記〉𠜜磨五工。〈玉人〉、記玉之用。楖人、雕人、闕。楖人葢理之。如楖之疏髮。雕人葢琢之。如鳥之啄物。左思賦水鳥曰「彫琢蔓藻、是其意。</duanzhu>
<xushi>从王，豖聲。</xushi>
<duanzhu>竹角切，三部。</duanzhu>
</t>

<wh>琱</wh>
<t>
<xushi>治玉也。</xushi>
<duanzhu>釋器。玉謂之雕。按琱琢同部雙聲、相轉注、《詩》、《周禮》之追、〈大雅〉之敦弓皆與琱雙聲也。</duanzhu>
<xushi>一曰石似玉。</xushi>
<duanzhu>此字義之別說。</duanzhu>
<xushi>从王，周聲。</xushi>
<duanzhu>都僚切。古音在三部。經傳以雕彫爲琱。</duanzhu>
</t>

<wh>理</wh>
<t>
<xushi>治玉也。</xushi>
<duanzhu>《戰國策》「鄭人謂玉之未理者爲璞。是理爲剖析也。玉雖至堅。而治之得其䚡理以成器不難。謂之理。凡天下一事一物、必推其情至於無憾而後卽安。是之謂天理。是之謂善治。此引伸之義也。戴先生《孟子》字義疏證曰「理者，察之而幾微必區以別之名也。是故謂之分理。在<pb n="16"/>物之質曰肌理。曰腠理。曰文理。得其分則有條而不紊、謂之條理。鄭注〈樂記〉曰「理者，分也。許叔重曰「知分理之可相別異也。古人之言天理何謂也。曰理也者，情之不爽失也。未有情不得而理得者也。天理云者，言乎自然之分理也。自然之分理。以我之情絜人之情、而無不得其平是也。</duanzhu>
<xushi>从王，里聲。</xushi>
<duanzhu>良止切，一部。</duanzhu>
</t>

<wh>珍</wh>
<t>
<xushi>寶也。</xushi>
<duanzhu>宀部曰「寶，珍也。是爲轉注：</duanzhu>
<xushi>从王，㐱聲。</xushi>
<duanzhu>陟鄰切，古音在十三部。</duanzhu>
</t>

<wh>玩</wh>
<t>
<xushi>弄也。</xushi>
<duanzhu>廾部曰「弄，玩也。是爲轉注：《周禮》曰「玩好之用。</duanzhu>
<xushi>从王，元聲。</xushi>
<duanzhu>五換切，十四部。</duanzhu>
</t>

<wh><img src="016A-01">貦</img></wh>
<t>
<xushi>玩或从貝。</xushi>
</t>

<wh>玲</wh>
<t>
<xushi>玉聲也。</xushi>
<duanzhu>〈甘泉賦〉「和氏瓏玲。《大玄》「亾彼瓏玲。皆謂玉聲。法言、《廣雅》作玲瓏。</duanzhu>
<xushi>从王，令聲。</xushi>
<duanzhu>郞丁切，古音在十二部。</duanzhu>
</t>

<wh>瑲</wh>
<t>
<xushi>玉聲也。</xushi>
<duanzhu>〈小雅〉有瑲蔥珩〔毛傳〕：瑲、珩聲也。秦風佩玉將將、〈玉藻〉然後玉鏘鳴皆當作此字。</duanzhu>
<xushi>从王，倉聲。</xushi>
<duanzhu>七羊切，十部。</duanzhu>
<xushi>《詩》曰「攸革有瑲。</xushi>
<duanzhu>〈周頌〉載見文。攸各本作鞗。今正。說見鋚字下。有瑲今《詩》作有鶬。亦作鎗。按鸞鈴轡飾之聲而字作瑲、玉聲而字作鏘皆得謂之假借。</duanzhu>
</t>

<wh>玎</wh>
<t>
<xushi>玉聲也。</xushi>
<duanzhu>以椓之丁丁、伐<pb n="16-1"/>木丁丁例之。葢當曡字言玎玎。</duanzhu>
<xushi>从王，丁聲。</xushi>
<duanzhu>中莖當經二切，十二部。</duanzhu>
<xushi>齊大公子伋？曰玎公。</xushi>
<duanzhu>齊世家、古今人表皆云：師尙父之子丁公。丁公之子乙公。乙公之子癸公。猶之魯禽父、晉燮父、衞康伯、宋微仲皆無謚。不聞謚玎也。此當云讀若齊大公子伋謚曰丁公。轉寫脫讀若字。因改丁爲玎。不直言讀若丁者。古音丁公之讀當與凡丁異也。丁乙癸皆非謚明矣。而云謚丁公者。古者，以字爲謚之義也。</duanzhu>
</t>

<wh>琤</wh>
<t>
<xushi>玉聲也。从王，爭聲。</xushi>
<duanzhu>楚耕切。十一部。按此字恐系瑲之俗。</duanzhu>
</t>

<wh>瑣</wh>
<t>
<xushi>玉聲。</xushi>
<duanzhu>謂玉之小聲也。《周易》「旅瑣瑣。鄭君、陸績皆曰「瑣瑣，小也。</duanzhu>
<xushi>从王，𧴪聲。</xushi>
<duanzhu>蘇果切，十七部。</duanzhu>
</t>

<wh>瑝</wh>
<t>
<xushi>玉聲。</xushi>
<duanzhu>謂玉之大聲也。</duanzhu>
<xushi>从王，皇聲。</xushi>
<duanzhu>廣韻云：《說文》音皇。十韻。</duanzhu>
</t>

<wh>瑀</wh>
<t>
<xushi>石之次玉者。</xushi>
<duanzhu>次各本譌似。依《詩音義》、正義引訂。〈鄭風〉〔傳〕曰「雜佩者，珩璜琚瑀衝牙之類。又曰「佩有琚瑀。所以納閒。納閒者，納於上珩下璜衝牙之中也。《韓詩傳》：蠙珠以納其閒。保傅篇曰「玭珠以納其閒。琚瑀以雜之。玭卽蠙。毛不言蠙珠。韓不言琚瑀。保傅篇兼言之。葢蠙珠居中。琚瑀皆美石、又貫於<pb n="16-2"/>蠙珠之上下。故曰雜佩。雜，集也。集衆美也。盧辨曰「玭珠之赤者曰琚、白者曰瑀。誤矣。</duanzhu>
<xushi>从王，禹聲。</xushi>
<duanzhu>王矩切，五部。</duanzhu>
</t>

<wh>玤</wh>
<t>
<xushi>石之次玉者。㠯爲系璧。</xushi>
<duanzhu>系璧、葢爲小璧系帶閒、縣（⿰県系）左右佩物也。</duanzhu>
<xushi>从王，丰聲。讀若《詩》曰瓜瓞菶菶。</xushi>
<duanzhu>〈大雅〉生民文。此引經說字音也。補蠓切，九部。</duanzhu>
<xushi>一曰若𧊧蚌。</xushi>
<duanzhu>今音蚌在講韻。古音江講合於東董。</duanzhu>
</t>

<wh>玪</wh>
<t>
<xushi>玪𤨙。</xushi>
<duanzhu>逗。</duanzhu>
<xushi>石之次玉者。</xushi>
<duanzhu>鄭本《尚書》「璆玪琅玕。鄭注：璆、美玉。玪、美石。〈子虛賦〉：瑊玏玄厲。張揖曰「瑊玏、石之次玉者。中山經。葛山其下多瑊石。郭傳。瑊玏、石似玉。《廣雅》「瑊玏、石次玉也。按玪瑊同字。𤨙玏同字。玪𤨙合二字爲石名。亦有單言玪者。如《尚書》、中山經及穆天子傳是。</duanzhu>
<xushi>从王，今聲。</xushi>
<duanzhu>古？切。古音在七部。廣韻瑊音箴。是。</duanzhu>
</t>

<wh><img src="016B-01">𤨙</img></wh>
<t>
<xushi>玪𤨙也。从王，勒聲。</xushi>
<duanzhu>盧則切，一部。</duanzhu>
</t>

<wh>琚</wh>
<t>
<xushi>佩玉石也。</xushi>
<duanzhu>各本作瓊琚也。今正。《詩》〈鄭風〉〔正義〕、〔釋文〕皆引《說文》：琚，佩玉名；〈衞風〉〔釋文〕又引：琚，佩玉名。按，雜佩謂之佩玉。見《周禮》、《大戴禮》〈玉藻〉，《詩》〈〈鄭風〉〉、〈秦風〉、〈衞風〉，《尙書大傳》「贅以名字，語不可通。琚乃佩玉之一物，不得云佩玉名也。毛公、大戴皆云「琚瑀以納閒」，許君以瑀字廁於石次玉之類，然則名字爲石之字誤無疑。佩玉石者，謂佩玉納閒之石也。〈木瓜〉〔毛傳〕云：琚，佩玉石也。許君用之。今《毛傳》石譌爲名，莫能是正。瑀下不言佩玉石，琚下不言美石次玉，互見也。《詩》「佩玉瓊琚」，謂佩玉之閒有美琚也；「瓊瑰玉佩」，謂美瑰在玉佩之閒也。</duanzhu>
<xushi>从王，居聲。</xushi>
<duanzhu>九魚切，五部。</duanzhu>
<xushi>《詩》曰「報之以瓊琚。</xushi>
</t>

<wh>璓</wh>
<t>
<xushi>石之次玉者。</xushi>
<duanzhu>〈衞風〉充耳琇瑩〔傳〕。琇、瑩、美石也。按琇、瑩是二石名。《故都人士傳》曰「琇、美石也。著傳曰「瑩、石似玉也。</duanzhu>
<xushi>从王，莠聲。</xushi>
<duanzhu>陸德明引《說文》弋久反。唐韻息救切。三部。按《說文》从莠。隷从秀。猶从芺之多爲夭也。</duanzhu>
<xushi>《詩》曰「充耳璓瑩。</xushi>
</t>

<wh>玖</wh>
<t>
<xushi>石之次玉黑色者。</xushi>
<duanzhu>《詩．木瓜》傳曰「玖、玉名。「𠀌中有麻」傳曰「玖、石次玉者。按不應同物異訓。葢木瓜傳本作玉石。《漢書．西域傳》「于闐國多玉石。注曰「玉石、石之似玉者也。楊雄〈蜀都賦〉亦言玉石。轉寫石譌名耳。玖音近黝。故訓黑色。</duanzhu>
<xushi>从王，久聲。</xushi>
<duanzhu>陸德明引《說文》紀又反。唐韻舉友切，古音在一部。《詩》久字在一部。孔子易傳久在三部。</duanzhu>
<xushi>《詩》曰「貽我佩玖。</xushi>
<duanzhu>貽當作詒。王風文。</duanzhu>
<xushi>讀若𦬊。</xushi>
<duanzhu>此古音在一部之證。</duanzhu>
<xushi>或曰「若人句脊之句。</xushi>
<duanzhu>此又一音也。上句音鉤。下句當作痀。？部曰「痀、曲脊也。古讀如苟。句聲在四部。此一部三部四部合韻最近之理。</duanzhu>
</t>

<wh>㺿</wh>
<t>
<xushi>石之似玉者。</xushi>
<duanzhu>似、《玉篇》作次。又引《倉頡》云五色石也。</duanzhu>
<xushi>从王，𦣞聲，讀若貽。</xushi>
<duanzhu>與之切，一部。</duanzhu>
</t>

<wh>珢</wh>
<t>
<xushi>石之似玉者。从王，艮聲。</xushi>
<duanzhu>語巾切，古音在十三部。</duanzhu>
</t>

<wh>𤤺</wh>
<t>
<xushi>石之似玉者。从王，曳聲。</xushi>
<duanzhu>余制切。古音在十六部。曳从申。以象抴引之。丿爲聲。按《玉篇》、廣韻皆兼有𤤺？字。訓釋同。？音臾。必有一誤。</duanzhu>
</t>

<wh>璅</wh>
<t>
<xushi>石之似玉者。从王，巢聲。</xushi>
<duanzhu>子晧切，二部。</duanzhu>
</t>

<wh>璡</wh>
<t>
<xushi>石之似玉者。从王，進聲，讀若津。</xushi>
<duanzhu>將鄰切，十二部。</duanzhu>
</t>

<wh>㻸</wh>
<t>
<xushi>石之似玉者。从王，朁聲。</xushi>
<duanzhu>側岑切，七部。</duanzhu>
</t>

<wh>璁</wh>
<t>
<xushi>石之似玉者。从王，悤聲，讀若蔥。</xushi>
<duanzhu>倉紅切，九部。</duanzhu>
</t>

<wh><img src="017A-01">𤩭</img></wh>
<t>
<xushi>石之似玉者。从王，號聲，讀若鎬。</xushi>
<duanzhu>乎到切，二部。</duanzhu>
</t>

<wh><img src="017A-02">𤪍</img></wh>
<t>
<xushi>石之似玉者。从王，舝聲，讀若曷。</xushi>
<duanzhu>乎捌切，十五部。</duanzhu>
</t>

<wh>𤦼</wh>
<t>
<xushi>石之似玉者。从王。𥄗聲。</xushi>
<duanzhu>烏貫切，十四部。</duanzhu>
</t>

<wh>𤫉</wh>
<t>
<xushi>石之玉。</xushi>
<duanzhu>鍇本如此。下有言次玉者四字。葢注釋語。自𤤺至㺮十八字。皆似玉者。鉉本作石之次玉者，與鍇本注皆非。《玉篇》、廣韻皆云：𤫉、石似玉。</duanzhu>
<xushi>从王，燮聲。</xushi>
<duanzhu>穌叶切，七部。</duanzhu>
</t>

<wh>玽</wh>
<t>
<xushi>石之似玉者。</xushi>
<duanzhu>似汲古原本作次。非。</duanzhu>
<xushi>从王，句聲，讀若苟。</xushi>
<duanzhu>古厚切，四部。</duanzhu>
</t>

<wh>琂</wh>
<t>
<xushi>石之似玉者。从王，言聲。</xushi>
<duanzhu>語軒切，十四部。</duanzhu>
</t>

<wh>璶</wh>
<t>
<xushi>石之似玉者。从王，盡聲。</xushi>
<duanzhu>徐刃切，十二部。</duanzhu>
</t>

<wh>琟</wh>
<t>
<xushi>石之似玉者。从王，隹聲，讀若維。</xushi>
<duanzhu>以追切，十五部。</duanzhu>
</t>

<wh>瑦</wh>
<t>
<xushi>石之似玉者。从王，烏聲。</xushi>
<duanzhu>安古切，五部。</duanzhu>
</t>

<wh>瑂</wh>
<t>
<xushi>石之似玉者。从王，眉聲，讀若眉。</xushi>
<duanzhu>武悲切，十五部。</duanzhu>
</t>

<wh>璒</wh>
<t>
<xushi>石之似玉者。从王，登聲。</xushi>
<duanzhu>都騰切，六部。</duanzhu>
</t>

<wh>㺨</wh>
<t>
<xushi>石之似玉者。从王，厶聲。讀與私同。</xushi>
<duanzhu>凡言讀與某同者，亦卽讀若某也。息夷切，十五部。</duanzhu>
</t>

<wh>玗</wh>
<t>
<xushi>石之似玉者。</xushi>
<duanzhu>鍇釋以珣玗琪。非也。珣玗琪合三字爲玉名。單言珣者，玉器也。單言璂者，弁飾也。單言玗者，美石也。〈齊風〉「尚之以瓊華」〔傳〕曰「華、美石。華葢卽玗。二字同于聲也。</duanzhu>
<xushi>从王，亏聲。</xushi>
<duanzhu>羽俱切，五部。</duanzhu>
</t>

<wh><img src="017B-01">𤣻</img></wh>
<t>
<xushi>玉屬也。</xushi>
<duanzhu>《玉篇》引穆天子傳。采石之山有？瑤。凡言某屬者。謂某之類。</duanzhu>
<xushi>从王，？（⿱口又）聲，讀若？。</xushi>
<duanzhu>莫悖切，十五部。</duanzhu>
</t>

<wh>瑎</wh>
<t>
<xushi>黑石似玉者。从王，皆聲，讀若諧。</xushi>
<duanzhu>尸皆切，十五部。</duanzhu>
</t>

<wh>碧</wh>
<t>
<xushi>石之靑美者。</xushi>
<duanzhu>〈西山經〉：高山其下多靑碧。傳。碧亦玉類也。《淮南書》「崑崙有碧樹。注碧、靑石也。劉逵、常璩、郭樸皆曰「越巂會無縣（⿰県系）東山出碧。</duanzhu>
<xushi>从王石。白聲。</xushi>
<duanzhu>从玉石者，似玉之石也。碧色靑白。金尅木之色也。故从白。云白聲者，以形聲苞會意。兵彳切，古意在五部。</duanzhu>
</t>

<wh>琨</wh>
<t>
<xushi>石之美者。</xushi>
<duanzhu>王肅及某氏注〈禹貢〉皆曰「瑤琨皆美石。劉逵注〈吳都賦〉、顏師古注〈地理志〉皆曰「琨、美石。今本轉寫石多譌玉。穆天子傳。天子之珤玉昆。傳。石似美玉。今本昆譌果。招魂。昆蔽象棋。注：昆，玉也。當云昆同琨。石似玉。</duanzhu>
<xushi>从王，昆聲。</xushi>
<duanzhu>古渾切，十三部。</duanzhu>
<xushi>〈夏書〉曰「</xushi>
<duanzhu>夏各本譌虞。</duanzhu>
<xushi>楊州貢瑤琨。瑻琨或从貫。</xushi>
<duanzhu>馬融《尚書》、漢〈地理志〉皆作瑻。貫聲在十四部。與十三部昆聲合韻最近。而又雙聲。如昆夷亦爲串夷。韋昭瑻音貫。</duanzhu>
</t>

<wh>珉</wh>
<t>
<xushi>石之美者。</xushi>
<duanzhu>弁師。珉玉三采。</duanzhu>
<xushi>从王，民聲。</xushi>
<duanzhu>武巾切。十二部。按凡民聲字在十二部。凡昏聲字在十三部。昏不以民爲聲也。〈聘義〉注曰「碈或作玟。凡文聲昏聲同部。琘碈字皆玟之或體。不與珉同字。其譌亂久矣。</duanzhu>
</t>

<wh>瑤</wh>
<t>
<xushi>石之美者。</xushi>
<duanzhu>各本石譌玉。今依《詩音義》正。〈衞風〉「報之以瓊瑤」〔傳〕曰「瑤、美石。正義不誤。王肅某氏注《尚書》、劉逵注〈吳都賦〉皆曰「瑤琨、皆美石也。〈大雅〉曰「維玉及瑤。云及則瑤賤於玉。《周禮》「享先王。大宰贊王玉爵。內宰贊后瑤爵。《禮記》：尸飮五。君洗玉爵獻卿。尸飮七。以瑤爵獻大夫。是玉與瑤等差明證。九歌注云：瑤、石之次玉者。凡謂瑤爲玉者非是。</duanzhu>
<xushi>从王，䍃聲。</xushi>
<duanzhu>余招切，二部。</duanzhu>
<xushi>《詩》曰「報之㠯瓊瑤。</xushi>
<duanzhu>〈衞風〉木瓜。</duanzhu>
</t>

<wh>珠</wh>
<t>
<xushi>蜯中陰精也。</xushi>
<duanzhu>蜯、或蚌字。中各本作之。今依《初學記》「《大戴禮》曰「珠者，陰之陽也。故勝火。</duanzhu>
<xushi>从王，朱聲。</xushi>
<duanzhu>章俱切，古音在三部。</duanzhu>
<xushi>《春秋國語》曰「珠足以御火災是也。</xushi>
<duanzhu>足字依《玉篇》補。御各本作禦。今正。〈楚語〉：左史倚相曰「珠足以禦火災則寶之。韋注：珠水精。故以禦火災。</duanzhu>
</t>

<wh>玓</wh>
<t>
<xushi>玓瓅。</xushi>
<duanzhu>逗。</duanzhu>
<xushi>明珠光也。</xushi>
<duanzhu>光各本作色。今依李善所引。《史記．司馬相如傳》曰「明月珠子。玓瓅江靡。應邵曰「靡，邊也。</duanzhu>
<xushi>从王，勺聲。</xushi>
<duanzhu>都歴切，古音在二部。</duanzhu>
</t>

<wh>瓅</wh>
<t>
<xushi>玓瓅也。从王，樂聲。</xushi>
<duanzhu>郞擊切。古音在二部。二字曡韻。</duanzhu>
</t>

<wh>玭</wh>
<t>
<xushi>珠也。</xushi>
<duanzhu>謂珠名也。</duanzhu>
<xushi>从王，比聲。</xushi>
<duanzhu>韋昭薄迷反。十五部。紕字下曰「讀若玭珠。</duanzhu>
<xushi>宋宏曰「淮水中出玭珠。玭珠珠之有聲者。</xushi>
<duanzhu>此宋宏說伏生《尚書》語也。宏字仲子。能薦桓譚、辟牟長者。伏生《尚書》「徐州之貢。淮夷玭珠臮魚。仲子謂淮水中出玭珠。與鄭《古文尙書》說合。玭珠珠之有聲者七字、當作玭蚌之有聲者六字。玭本是蚌名。以爲珠名。韋昭曰「玭，蚌也。廣韻曰「蠙、珠母也。〈西山經〉：𩶯魮之魚。其狀如覆銚。鳥首而翼。魚尾。音如磬之聲。是生珠玉。〈江賦〉所謂文魮磬鳴。郭傳云：蚌類。按玭蚌葢類是。能鳴。故曰蚌之有聲者。</duanzhu>
</t>

<wh><img src="018A-01">蠙</img></wh>
<t>
<xushi>〈夏書〉玭从虫、賓。</xushi>
<duanzhu>謂古文〈夏書〉玭字如此作。从虫，賓聲，古音在十二部。故唐韻步因切，其音變爲蒲邊、扶堅二切；小篆从比，其雙聲也。玭字葢亦古文，故伏生《尙書》作玭，〈夏本紀〉、〈地理志〉從之，非伏生依小篆，乃其壁藏本固爾也。</duanzhu>
</t>

<wh>珕</wh>
<t>
<xushi>蜃屬。</xushi>
<duanzhu>謂蜃之類。其甲亦可飾物也。</duanzhu>
<xushi>从王，劦聲。</xushi>
<duanzhu>郎計切，十五部。</duanzhu>
<xushi>《禮記》曰</xushi>
<duanzhu>《記》曰字依《韻會》所引補。〈土部〉「《禮記》曰天子赤墀。今本亦刪（⿰刂）記曰字。〈藝文志〉曰「記百三十一篇。七十子後。學者所記也。</duanzhu>
<xushi>佩刀、士珕琫而珧珌。</xushi>
<duanzhu>《詩》正義作珕琫而珕珌。</duanzhu>
</t>

<wh>珧</wh>
<t>
<xushi>蜃甲也。</xushi>
<duanzhu>介物之㱿曰甲。</duanzhu>
<xushi>所以飾物也。</xushi>
<duanzhu>〈釋器〉曰「以蜃者謂之珧。按《爾雅》「蜃小者珧。〈東山經〉。嶧臯之水多蜃珧。傳曰「蜃、蚌屬。珧、玉珧。亦蚌屬。然則蜃珧二物也。許云一物者，據《爾雅》言之。凡物統言不分。析言有別。蜃飾謂之珧。猶金飾謂之銑、玉飾謂之珪。金不必皆銑、玉不必皆珪也。</duanzhu>
<xushi>从王，兆聲。</xushi>
<duanzhu>余昭切，二部。</duanzhu>
<xushi>《禮記》曰</xushi>
<duanzhu>二字補。</duanzhu>
<xushi>佩刀、天子玉琫而珧珌。</xushi>
<duanzhu>見《毛傳》「按天子玉琫珧珌。僃物也。諸侯璗琫璆珌。讓於天子也。璆、美玉也。天子<pb n="18-2"/>玉上。諸矦玉下。故曰讓於天子也。大夫鐐琫鏐珌。銀上金下也。士珕琫珧珌。珧有玉珧之偁。貴於珕。自諸矦至士皆下美於上。惟天子上美於下。《毛詩》集注、定本、《釋文》皆作諸矦璆珌。惟正義作諸矦鏐珌。又集注、定本、《釋文》皆作大夫鏐珌。惟正義作大夫鐐珌。又《說文》作士珧珌。正義作士珕珌。與《說文》異。</duanzhu>
</t>

<wh>玟</wh>
<t>
<xushi>玟瑰。</xushi>
<duanzhu>逗。</duanzhu>
<xushi>火𠫼珠。</xushi>
<duanzhu>各本作火？玟瑰也。今依《韻會》所引正。〈子虛賦〉晉灼注、呂靜韻集皆同。〈吳都賦〉注曰「火齊如雲母。重沓而可開。色黃赤似金。出日南。《廣雅》珠屬有玟瑰。</duanzhu>
<xushi>一曰石之美者。</xushi>
<duanzhu>謂石之美者名玟。此字義之別說也。釋元應《大唐衆經音義》引。石之美好曰玟。〈聘義〉君子貴玉而賤碈注：碈、石似玉。或作玟。〈玉藻〉：士佩瑌玟。玟又作砇。按《史記．子虛賦》「琳琘琨珸。砇琘琘皆玟之或體。與珉各部。</duanzhu>
<xushi>从王，文聲。</xushi>
<duanzhu>二義古音皆讀如文。在十三部。今音則前義讀如枚。人十五部。後義讀如罠。入十二部。</duanzhu>
</t>

<wh>瑰</wh>
<t>
<xushi>玟瑰也。从王，鬼聲。</xushi>
<duanzhu>公回切。十五部。玟瑰本雙聲。後人讀爲曡韻。</duanzhu>
<xushi>一曰圜好。</xushi>
<duanzhu>謂圜好曰瑰。此字義之別說也。《衆經音義》亦引圜好曰瑰。《玉篇》圜好上增<pb n="18-3"/>珠字。誤。後義當音回。○按《詩．秦風》傳曰「瑰、石而次玉。疑許失載。</duanzhu>
</t>

<wh>璣</wh>
<t>
<xushi>珠不圜者。</xushi>
<duanzhu>各本作也。今依《尙書音義》、《後漢書注》author。凡經傳沂鄂謂之幾、門橜謂之機。故珠不圜之字从幾。</duanzhu>
<xushi>从王，幾聲。</xushi>
<duanzhu>居衣切，十五部。</duanzhu>
</t>

<wh>琅</wh>
<t>
<xushi>琅玕。</xushi>
<duanzhu>逗。</duanzhu>
<xushi>似珠者。</xushi>
<duanzhu>《尙書》「璆琳琅玕。鄭注曰「琅玕，珠也。王充《論衡》曰「璆琳琅玕。土地所生。眞玉珠也。魚蚌之珠、與〈禹貢〉琅玕皆眞珠也。《本艸經》「靑琅玕。陶貞白謂卽〈蜀都賦〉之靑珠。而某氏注《尙書》、郭注《爾雅》、《山海經》皆曰「琅玕、石似珠。玉裁按。出於蚌者爲珠。則出於地中者爲似珠。似珠亦非人爲之。故鄭、王謂之眞珠也。</duanzhu>
<xushi>从王，良聲。</xushi>
<duanzhu>魯當切，十部。</duanzhu>
</t>

<wh>玕</wh>
<t>
<xushi>琅玕也。从王，干聲。</xushi>
<duanzhu>古寒切，十四部。</duanzhu>
<xushi>〈禹貢〉雝州璆琳琅玕。</xushi>
</t>

<wh><img src="018B-01">𤥚</img></wh>
<t>
<xushi>古文玕。从王旱。</xushi>
<duanzhu>葢壁中《尙書》如此作。干聲旱聲一也。賈誼新書。上有蔥珩。下有雙璜。捍珠以納其閒。琚瑀以雜之。捍必？之誤。</duanzhu>
</t>

<wh>珊（⿰王）</wh>
<t>
<xushi>珊（⿰王）瑚。</xushi>
<duanzhu>逗。</duanzhu>
<xushi>色赤。生於海。</xushi>
<duanzhu>廣韻引。生海中而色赤也。</duanzhu>
<xushi>或生於山。</xushi>
<duanzhu>《廣雅》珊（⿰王）瑚爲珠類。故次於此。〈上林賦〉注曰「珊（⿰王）瑚生水底石邊。大者樹高三<pb n="19"/>尺餘。枝格交錯。無有葉。石部曰「上摘山巖空靑珊（⿰王）瑚陊之。珊（⿰王）瑚有靑色者。或云：赤爲珊（⿰王）瑚。靑爲琅玕。</duanzhu>
<xushi>从王，刪（⿰刂）省聲。</xushi>
<duanzhu>穌干切，十四部。</duanzhu>
</t>

<wh>瑚</wh>
<t>
<xushi>珊（⿰王）瑚也。从王，胡聲。</xushi>
<duanzhu>戸吳切，五部。</duanzhu>
</t>

<wh><img src="019A-01">𤥗</img></wh>
<t>
<xushi>石之有光者。璧𤥗也。</xushi>
<duanzhu>者字依李善〈江賦〉注補。此當作璧𤥗石之有光者也。恐亦後人倒之。璧𤥗、卽璧流離也。〈地理志〉曰「人海市明珠、璧流離。〈西域傳〉曰「罽賓國出璧流離。璧流離三字爲名、胡語也。猶珣玕琪之爲夷語。漢武梁祠堂畫有璧流離。曰王者不隱過則至。吳國山𥓓紀符瑞亦有璧流離。梵書言吠璢璃。吠與璧音相近。〈西域傳〉注：孟康曰「璧流離靑色如玉。今本《漢書注》無璧字。讀者誤認正文璧與流離爲二物矣。今人省言之曰流離。改其字爲璢璃。古人省言之曰璧𤥗。𤥗與流璢音同。楊雄羽獵賦。椎夜光之流離。是古亦省作流離也。</duanzhu>
<xushi>出西胡中。</xushi>
<duanzhu>西胡、西域也。班固曰「西域三十六國皆在匈奴之西。故《說文》謂之西胡。凡三見。魏略云：大秦國出赤白黑黃靑綠縹紺紅紫十種流離。師古曰「此葢自然之物。采澤光潤。踰於衆玉。其色不恆。今俗所用。皆銷洽石汁。加以衆藥。灌而爲之。尤<pb n="19-1"/>虛脃不貞實。</duanzhu>
<xushi>从王，丣聲。</xushi>
<duanzhu>廣韻引《說文》音畱。三部。玉裁按。古音卯丣二聲同在三部爲曡韻。而畱𤥗𦯄𦕼駵𪕚劉等字皆與丣又曡韻中雙聲。昴貿茆等字與卯㬪韻中雙聲。部分以㬪韻爲重。字音以雙聲爲重。許君丣丣畫分。而从丣之字、俗多改爲从。自漢已然。卯金刀爲劉之說。緯書荒繆。正屈中、止句、馬頭人、人持十之類。許所不信也。凡俗字丣變卯者，今皆更定。學者勿持漢人繆字以疑之。</duanzhu>
</t>

<wh>琀</wh>
<t>
<xushi>送死口中玉也。</xushi>
<duanzhu>〈典瑞〉曰「大喪共飯玉、含玉。注：飯玉、碎玉以雜米也。含玉、柱左右顚及在口中者。雜記曰「含者執璧將命。則是璧形而小耳。《穀梁傳》曰「貝玉曰含。按琀、士用貝。見〈士喪禮〉「諸矦用璧。見雜記。天子用玉。</duanzhu>
<xushi>从王含。含亦聲。</xushi>
<duanzhu>胡紺切。古音在七部。經傳多用含。或作唅。</duanzhu>
</t>

<wh><img src="019A-02">𤪎</img></wh>
<t>
<xushi>遺玉也。</xushi>
<duanzhu>謂贈遺之玉也。蒙上送死言之。何休曰「知死者贈襚。襚猶遺也。大宰、〈典瑞〉皆言大喪贈玉。注云：葢璧也。鍇說以《山海經》遺玉。儻是玉名。則當廁於璙已下十六字閒。</duanzhu>
<xushi>从王，𣣸聲。</xushi>
<duanzhu>以周切。三部。此字葢在禮古經及記。</duanzhu>
</t>

<wh>璗</wh>
<t>
<xushi>金之美者。</xushi>
<duanzhu>釋器。黃金謂之璗。其美者謂之鏐。許說小<pb n="19-2"/>異。</duanzhu>
<xushi>與玉同色。从王。</xushi>
<duanzhu>謂光色如玉之符采。故其字从玉。</duanzhu>
<xushi>湯聲。</xushi>
<duanzhu>徒朗切，十部。</duanzhu>
<xushi>《禮記》曰</xushi>
<duanzhu>二字依《韻會》補。</duanzhu>
<xushi>佩刀、諸矦璗琫而璆珌。</xushi>
<duanzhu>《詩毛傳》同，《詩正義》作璗琫而鏐珌也，〈王莽傳〉瑒琫瑒珌──瑒卽璗字。孟康云玉名，非。</duanzhu>
</t>

<wh>𤫊</wh>
<t>
<xushi>巫也。</xushi>
<duanzhu>各本巫上有靈字，乃複舉篆文之未刪（⿰刂）者也。許君原書。篆文之下以𣜩複寫其字。後人剛之。時有未盡。此因巫下脫也字。以靈巫爲句。失之。今補也字。屈賦九歌。靈偃蹇兮皎服。又靈連蜷兮既畱。又思靈保兮賢姱。王注皆云：靈，巫也。楚人名巫爲靈。許亦當云巫也無疑矣。引伸之義如謚法曰極知鬼事曰靈。好祭鬼神曰靈。曾子曰陽之精氣曰神。陰之精氣曰靈。毛公曰神之精明者稱靈。皆是也。</duanzhu>
<xushi>以玉事神。</xushi>
<duanzhu>依《韻會》無也字。</duanzhu>
<xushi>从王。</xushi>
<duanzhu>巫能以玉事神。故其字从玉。</duanzhu>
<xushi>霝聲。</xushi>
<duanzhu>郎丁切，十一部。</duanzhu>
</t>

<wh>靈</wh>
<t>
<xushi>𤫊或从巫。</xushi>
</t>
<variants>文百二十四<duanzhu>依鍇本</duanzhu>，重十七<duanzhu>鍇十六。今增㻫字則十七。按自璙己下皆<pb n="19-3"/>玉名也。瓚者，用玉之等級也。瑛、玉光也。璑己下五交記玉之惡與美也。璧至瑞皆言玉之成瑞器者也。璬珩玦珥至瓃皆以玉爲飾也。玼至瑕皆言玉色也。琢琱理三文言治玉也。珍玩二文言愛玉也。玲己下六文、玉聲也。瑀至玖、石之次玉者也。㺿至瑎、石之似玉者也。琨珉瑤、石之美者也。玓至？皆珠類也。琀？二文、送死玉也。璗異類而同玉色者。靈謂能用玉之巫也。通乎《說文》之條理次第。斯可以治小學。</duanzhu>。</variants>

<wh>玨</wh>
<t>
<xushi>二玉相合爲一珏。</xushi>
<duanzhu>《左傳正義》曰「瑴、《倉頡篇》作珏。云雙玉爲珏。故字从雙玉。按《淮南書》曰「玄玉百工。注：二玉爲一工。工與珏雙聲。百工卽百珏也。不言从二玉者。義在於形、形見於義也。古岳切，三部。</duanzhu>
<xushi>凡珏之屬皆从珏。</xushi>
<duanzhu>因有班𨌥字。故珏專列一部。不則綴於〈玉部〉末矣。凡《說文》通例如此。</duanzhu>
</t>

<wh><img src="019B-01">瑴</img></wh>
<t>
<xushi>珏或从㱿。</xushi>
<duanzhu>㱿聲也。《左傳》納玉十瑴、魯語行玉廿瑴、字皆如此作。韋昭、杜預解同《說文》。</duanzhu>
</t>

<wh>班</wh>
<t>
<xushi>分瑞玉。</xushi>
<duanzhu>〈堯典〉曰「班瑞于羣后。</duanzhu>
<xushi>从玨刀。</xushi>
<duanzhu>會意。刀所以分也。布還切，古音在十三部。讀如文質份份之份。《周禮》以頒爲班。<pb n="20"/>古頒班同部。</duanzhu>
</t>

<wh>𨌥</wh>
<t>
<xushi>車笭閒皮匧也。</xushi>
<duanzhu>也字依《玉篇》補。〈東京賦〉、司馬彪《輿服志》皆曰「𨌥弩。李善曰「𨌥、車闌閒皮筐。置弩於𨌥曰𨌥弩。師古亦曰「𨌥弩、皮篋盛弩也。今本《輿服志》𨌥弩二字譌爲𨏟輒弩三字。</duanzhu>
<xushi>古者，使奉玉所以盛之。</xushi>
<duanzhu>依《玉篇》補正。</duanzhu>
<xushi>从車玨。</xushi>
<duanzhu>謂此皮篋、漢時輕車以藏弩。輕車、古之戰車也。其制沿於古者，人臣出使。奉圭璧璋琮諸玉。車笭閒皮篋。所用盛之。此其字之所由从車玨會意也。〈聘禮〉「圭藏於櫝。然則櫝藏於皮篋。</duanzhu>
<xushi>讀與服同。</xushi>
<duanzhu>房六切。古音當在一部。以服古在一部也。</duanzhu>
</t>
<variants>文三，重一。</variants>

<wh>气</wh>
<t>
<xushi>雲气也。</xushi>
<duanzhu>气氣古今字。自以氣爲雲气字。乃又作餼爲廩氣字矣。气本雲气。引伸爲凡气之偁。</duanzhu>
<xushi>象形。</xushi>
<duanzhu>象雲起之皃。三之者，列多不過三之意也。是類乎從三者也。故其次在是。去既切。十五部。借爲气假於人之气。又省作乞。</duanzhu>
<xushi>凡气之屬皆从气。</xushi>
</t>

<wh>氛</wh>
<t>
<xushi>祥气也。</xushi>
<duanzhu>謂吉凶先見之氣。《左傳》曰「非祭祥也，喪氛<pb n="20-1"/>也。杜注：氛、惡氣也。〈晉語〉曰「見翟柤之氛。注：氛、祲氛。凶象也。凶曰氛。吉曰祥。玉裁按。統言則祥氛二字皆兼吉凶。析言則祥吉氛凶耳。許意是統言。《左傳》又曰「楚氛甚惡。杜注：氛，氣也。可見不容分別。</duanzhu>
<xushi>从气，分聲。</xushi>
<duanzhu>符分切，十三部。</duanzhu>
</t>

<wh>雰</wh>
<t>
<xushi>氛或从雨。</xushi>
<duanzhu>按此爲〈小雅〉雨雪雰雰之字。〈月令〉「雰霧冥冥。《釋名》「氛，粉也。潤氣箸艸木。因凍則凝。色白若粉也。皆當作此。雰與祥氣之氛各物。似不當混而一之。</duanzhu>
</t>
<variants>文二，重一。</variants>

<wh>士</wh>
<t>
<xushi>事也。</xushi>
<duanzhu>〈豳風〉、〈周頌〉〔傳〕凡三見。〈大雅〉武王豈不仕〔傳〕亦云：仕，事也。鄭注表記申之曰「仕之言事也。士事㬪韻。引伸之、凡能事其事者偁士。《白虎通》曰「士者，事也。任事之稱也。故傳曰「通古今、辯然不、謂之士。</duanzhu>
<xushi>數始於一。終於十。从一十。</xushi>
<duanzhu>三字依廣韻。此說會意也。</duanzhu>
<xushi>孔子曰「推十合一爲士。</xushi>
<duanzhu>《韻會》、《玉篇》皆作推一合十。鉉本及廣韻皆作推十合一。似鉉本爲長。數始一終十。學者由博返約。故云推十合一。《博學》、審<pb n="20-2"/>問、愼思、明辨、篤行、惟以求其至是也。若一以貫之。則聖人之極致矣。鉏里切，一部。</duanzhu>
<xushi>凡士之屬皆从士。</xushi>
</t>

<wh>壻</wh>
<t>
<xushi>夫也。</xushi>
<duanzhu>夫者丈夫也。然則壻爲男子之美稱。因以爲女夫之稱。〈釋親〉曰「女子之夫爲壻。</duanzhu>
<xushi>从士胥。</xushi>
<duanzhu>鉉本有聲字。誤。《周禮》〔注〕、《詩》〔箋〕皆曰「胥，有才知之稱」。又曰「胥，讀如諝，謂其有才知爲什長」。《說文》〈言部〉曰「諝，知也。然則从胥者，从諝之省。</duanzhu>
<xushi>《詩》曰「女也不爽。士貳其行。士者，夫也。</xushi>
<duanzhu>此引〈衞風〉而䆁之。明从士之意。</duanzhu>
<xushi>讀與細同。</xushi>
<duanzhu>穌計切，古音當在十六部。</duanzhu>
</t>

<wh>婿</wh>
<t>
<xushi>壻或从女。</xushi>
<duanzhu>以女配有才知者，爲會意。</duanzhu>
</t>

<wh>壯</wh>
<t>
<xushi>大也。</xushi>
<duanzhu>《方言》曰「凡人之大謂之奘。或謂之壯。尋《說文》之例。當云大士也。故下云从士。此葢淺人刪（⿰刂）士字。</duanzhu>
<xushi>从士，爿聲。</xushi>
<duanzhu>側亮切，十部。</duanzhu>
</t>

<wh>墫</wh>
<t>
<xushi>士舞也。</xushi>
<duanzhu>各本無士。依《詩》、《爾雅音義》補。《周禮》「大胥、以學士合舞。小胥、巡學士舞列。故其字从士。也當爲皃。《毛傳》「墫墫、舞皃。古書也皃二字多互譌。</duanzhu>
<xushi>从士，𢍜聲。</xushi>
<duanzhu>慈損切，十三部。</duanzhu>
<xushi>《詩》曰「？？舞我。</xushi>
<duanzhu>《詩》〈小雅〉文。《爾雅》「坎坎、墫墫，喜也。今《詩》作蹲。</duanzhu>
</t>
<variants>文四，重一。</variants>

<wh>丨</wh>
<t>
<xushi>下上通也。</xushi>
<duanzhu>依《玉篇》。</duanzhu>
<xushi>引而上行讀若囟。</xushi>
<duanzhu>囟之言進也。</duanzhu>
<xushi>引而下行讀若𨓤。</xushi>
<duanzhu>可上可下。故曰下上通。〈竹部〉曰「篆、引書也。凡字之直。有引而上、引而下之不同。若至字當引而下、不字當引而上、又若才屮木生字皆當引而上之類是也。分用之則音讀各異。讀若？在十三部。讀若𨓤在十五部。今音思二切。囟之雙聲也。又音古本切。</duanzhu>
<xushi>凡丨之屬皆从丨。</xushi>
</t>

<wh>中</wh>
<t>
<xushi>內也。</xushi>
<duanzhu>俗本和也。非是。當作內也。宋麻沙本作肉也。一本作而也。正皆內之譌。入部曰「內者，入也。入者，內也。然則中者，別於外之辭也。别於偏之辭也。亦合宜之辭也。作內、則此字平聲去聲之義無不賅矣。許以和爲唱和字。龢爲諧龢字。龢和皆非中之訓也。《周禮》中失卽得失。</duanzhu>
<xushi>从口丨。下上通也。</xushi>
<duanzhu>按中字會意之恉、必當从口。音圍。衞宏說。？字从？？。則中之不从口明矣。俗皆从口。失之。云下上通者，謂中直或引而上或引而下皆入其內也。陟弓切，九部。</duanzhu>
</t>

<wh><img src="020B-01">𠁧</img></wh>
<t>
<xushi>古<pb n="21"/>文中。</xushi>
<duanzhu>此字可疑。豈淺人誤以屈中之虫入此歟。</duanzhu>
</t>

<wh><img src="021A-01">𣃘</img></wh>
<t>
<xushi>旌旗杠皃。</xushi>
<duanzhu>〈釋天〉曰「素錦韜杠。杠謂旗之竿也。《詩》謂之干。</duanzhu>
<xushi>从丨㫃。</xushi>
<duanzhu>以丨象杠形。加㫃爲偏㫄。會意。</duanzhu>
<xushi>㫃亦聲。</xushi>
<duanzhu>丑善切，十四部。</duanzhu>
</t>
<variants>文三，重一<duanzhu>依鍇本。張次立依鉉本增？字。云籒文中。</duanzhu>。</variants>
<title n="juan-tail">說文解字弟一篇上</title>
<jiaodui>受業祁門胡文水校字</jiaodui>
</xml>
