
<檔 ="swjz01-02.xml">
<title n="juan-head" id="01-02">說文解字第一篇下</title>
<author>金壇段玉裁注</author>

<wh>屮</wh>
<t>
<xushi>艸木初生也。象丨出形有枝莖也。</xushi>
<duanzhu>丨讀若囟。引而上行也。枝謂兩旁莖枝。柱謂丨也。過乎屮則爲㞢。下垂根則爲？。</duanzhu>
<xushi>古文或㠯爲艸字。</xushi>
<duanzhu>漢人所用尙爾。或之言有也。不盡爾也。凡云古文以爲某字者，此明六書之叚借。以，用也。本非某字。古文用之爲某字也。如古文以洒爲灑埽字。以？爲《詩》〈大雅〉字。以丂爲巧字。以臤爲賢字。以？爲魯衞之魯。以哥爲歌字。以詖爲頗字。以？爲靦字。籒文以爰爲車？字。皆因古時字少。依聲託事。至於古文以屮爲艸字。以？爲足字。以丂爲亐字。以？爲訓字。以㚖爲澤字。此則非屬依聲。或因形近相借。無容後人效尤者也。</duanzhu>
<xushi>讀若徹。</xushi>
<duanzhu>上言以爲、且言或。則本非艸字。當何讀也。讀若徹。徹，通也。義存乎音。此尹彤說。尹彤見漢人艸木字多用此。俗誤謂此卽艸字。故正之。言叚借必依聲託事。屮艸音類遠<pb n="22-1"/>隔。古文叚借尙屬偶爾。今則更不當爾也。丑列切，十五部。</duanzhu>
<xushi>凡屮之屬皆从屮。尹彤說。</xushi>
<duanzhu>三字當在凡屮上。轉寫者倒之。凡言某說者，所謂博采通人也。有說其義者，有說其形者。有說其音者。</duanzhu>
</t>

<wh>屯</wh>
<t>
<xushi>難也。屯</xushi>
<duanzhu>《韵會》有。</duanzhu>
<xushi>象艸木之初生。屯然而難。从屮貫一屈曲之也。一，地也。</xushi>
<duanzhu>此依《九經字㨾》、《衆經音義》所引。《說文》多說一爲地。或說爲天。象形也。屮貫一者，木剋土也。屈曲之者，未能申也。乙部曰「春艸木冤曲而出。陰气尙彊。其出乙乙。屯字从屮而象其形也。陟倫切，十三部。</duanzhu>
<xushi>易曰「屯剛柔始交而難生。</xushi>
<duanzhu>《周易》彖傳文。《左傳》曰「屯固比入。〈序卦〉〔傳〕曰「屯者，盈也。不堅固、不盈滿。則不能出。</duanzhu>
</t>

<wh>每</wh>
<t>
<xushi>艸盛上出也。</xushi>
<duanzhu>《左傳》「輿人誦曰，原田每每」〔杜注〕「晉君美盛，若原田之艸每每然」，〈魏都賦〉「蘭渚每每」用此，俗改爲莓。按，每是艸盛，引伸爲凡盛，如「品庶每生」、「貪也每懷」。懷，私也──皆盛意。毛公曰「每，雖也」，凡言雖者皆充類之辭，今俗語言每每者，不一端之辭，皆盛也。</duanzhu>
<xushi>从屮，母聲。</xushi>
<duanzhu>武罪切；《左傳音義》亾回、梅對二反，古音在一部；李善莫來反。</duanzhu>
</t>

<wh>毒</wh>
<t>
<xushi>厚也。</xushi>
<duanzhu>毒厚疊韵。三部四部同入也。毒兼善惡之辭。猶祥兼吉凶、臭兼香臭也。易曰「聖人以此毒天下而民從之。《列子書》曰「亭之毒之。皆謂厚民也。毒與竺篤同音通用。〈微子篇〉：天毒降災。《史記》作天篤。</duanzhu>
<xushi>害人之艸。往往而生。从屮。</xushi>
<duanzhu>字義訓厚矣。字形何以从屮。葢製字本意。因害人之艸。往往而生。往往猶歷歷也。其生蕃多則其害尢厚。故字从屮。引伸爲凡厚之義。</duanzhu>
<xushi>毒聲。</xushi>
<duanzhu>毒在一部。毒在三部。合韵至近也。徒沃切。</duanzhu>
</t>

<wh><img src="022A-01">𥲮</img></wh>
<t>
<xushi>古文毒。从刀䈞。</xushi>
<duanzhu>从刀者，刀所以害人也。从䈞爲聲。䈞，厚也。讀若篤。𥲮字、鍇本及汗𥳑、古文四聲韵上从竹不誤。而下譌从副从？。鉉本則竹又誤爲艸矣。古文築作？。亦䈞聲。</duanzhu>
</t>

<wh>㞣</wh>
<t>
<xushi>艸初生其香分布也。</xushi>
<duanzhu>《衆經音義》兩引《說文》「芬。芳也。其所據本不同。按〈艸部〉。芳、艸香也。《詩》說馨香、多言苾芬。〈大雅〉〔毛傳〕曰「芬芬，香也。然則元應所據正是古本。</duanzhu>
<xushi>从屮，分聲。</xushi>
<duanzhu>撫文切，十三部。</duanzhu>
</t>

<wh>芬</wh>
<t>
<xushi>㞣或从艸。</xushi>
</t>

<wh><img src="022A-03">𡴆</img></wh>
<t>
<xushi>菌𡵉。</xushi>
<duanzhu>逗。</duanzhu>
<xushi>地？。</xushi>
<duanzhu>〈釋艸〉曰「中馗、？。注：地蕈也。似葢。今江東名爲土菌。亦曰馗廚。又出隧蘧蔬。注：蘧蔬似土菌。生菰草中。按馗廚、蘧蔬、菌？三者。一音之轉語。菌？《玉篇》作圈？。</duanzhu>
<xushi>叢生田中。</xushi>
<duanzhu>陳藏器曰「地生者爲菌。木生者爲㮕。按㮕同䓴。許云：蕈、桑䓴也。故謂地生者爲地蕈。</duanzhu>
<xushi>从屮，六聲。</xushi>
<duanzhu>力竹切，三部。</duanzhu>
</t>

<wh><img src="022A-02">𡴫</img></wh>
<t>
<xushi>籒文𡵉。从三𡵉。</xushi>
<duanzhu>象叢生之狀也。籒文陸字从此。</duanzhu>
</t>

<wh>熏</wh>
<t>
<xushi>火煙上出也。</xushi>
<duanzhu>〈豳風〉曰「穹窒熏鼠。</duanzhu>
<xushi>从屮。
<duanzhu>象煙上出。此於六書爲叚借。</duanzhu>
<xushi>从黑，屮黑熏象。</xushi>
<duanzhu>此恐學者不達會意。故發明之曰屮。而繼之以黑。此煙上出。而煙所到處成黑色之象也。合二體爲會意。單言上體則爲叚借。與璗本金而从玉同意。故居部末。許云切，十三部。</duanzhu>
</t>
<variants>文七，重三。</variants>

<wh>艸</wh>
<t>
<xushi>百芔也。</xushi>
<duanzhu>卉下曰「艸之緫名也。是謂轉注：二屮三屮一也。引伸爲艸稿、艸具之艸。</duanzhu>
<xushi>从二屮。</xushi>
<duanzhu>倉老切。古音在三部。俗以草爲艸。乃別以皁爲草。</duanzhu>
<xushi>凡艸之屬皆从艸。</xushi>
</t>

<wh>莊</wh>
<t>
<xushi>上諱。</xushi>
<duanzhu>見示<pb n="23"/>部。其說解當曰艸大也、从艸壯聲。其次當在菿蔪二字之閒。此形聲兼會意字。壯訓大。故莊訓艸大。古書莊壯多通用。引伸爲凡壯盛精嚴之義。《論語》「臨之以莊。苞咸曰「莊、嚴也是也。側羊切，十部。</duanzhu>
</t>

<wh><img src="022B-01">𤖄</img></wh>
<t>
<xushi>古文莊。</xushi>
<duanzhu>莊字篆文本不書。今書之者。後人補也。然則錄古文注之曰古文莊。亦恐後人所加。且其形本非莊字。當是奘字之譌。古文士或作？。譌爲？也。凡古文經後人轉寫昧難知者，舉以𥲮奘二字爲例求之。</duanzhu>
</t>

<wh>蓏</wh>
<t>
<xushi>在木曰果。在艸曰蓏。</xushi>
<duanzhu>各本作在地曰蓏。今正。考《齊民要術》引《說文》「在木曰果。在艸曰蓏。以別於許愼注《淮南》云：在樹曰果。在地曰蓏。然則賈氏所據未誤。後人用許《淮南》〔注〕、臣瓚《漢書注》改之。惟在艸曰蓏。故蓏字从艸。凡爲傳注者主說大義。造字書者主說字形。此所以注《淮南》、作《說文》出一手而互異也。應劭、宋衷云：木實曰果。艸實曰蓏。與《說文》合。若張晏云：有核曰果。無核曰蓏。臣瓚云：木上曰果。地上曰蓏。馬融、鄭康成云：果、桃李屬。蓏、瓜瓠屬。高注《呂氏春秋》云：有實曰果。無實曰蓏。沈約注《春秋元命苞》云：木實曰果。蓏、瓜瓠之屬。韓康伯注易傳云：果蓏者物之實。說各不同。皆無不<pb n="23-1"/>合。高云有實無實、卽有核無核也。</duanzhu>
<xushi>从艸㼌。</xushi>
<duanzhu>此合二體會意。㼌者，本不勝末。微弱也。謂凡艸結實如瓜瓞下垂者，統謂之蓏。郞果切。十七部。鍇本作㼌聲。誤。㼌、窳聲。葢在五部。此會意形聲之必當辨者也。</duanzhu>
</t>

<wh>芝</wh>
<t>
<xushi>神芝也。</xushi>
<duanzhu>〈釋艸〉曰「苬芝。《論衡》曰「土氣和、故芝艸生。</duanzhu>
<xushi>从艸，之聲。</xushi>
<duanzhu>止而切，一部。</duanzhu>
</t>

<wh>萐</wh>
<t>
<xushi>萐莆。</xushi>
<duanzhu>逗。</duanzhu>
<xushi>瑞艸也。堯時生於庖廚。扇暑而涼。</xushi>
<duanzhu>《白虎通》曰「孝道至則萐莆生庖廚。萐莆者，樹名也。其葉大於門扇。不搖自扇。於飮食淸涼助供養也。《論衡》作箑脯。言廚中自生肉脯。薄如箑。搖𡔷生風。寒涼食物。</duanzhu>
<xushi>从艸，疌聲。</xushi>
<duanzhu>山洽切，八部。</duanzhu>
</t>

<wh>莆</wh>
<t>
<xushi>萐莆也。从艸，甫聲。</xushi>
<duanzhu>方矩切。五部。鍇本苖莆二字在𦯄下荼上。</duanzhu>
</t>

<wh>虋</wh>
<t>
<xushi>赤苗。</xushi>
<duanzhu>句。</duanzhu>
<xushi>嘉穀也。</xushi>
<duanzhu>〈大雅〉曰「誕降嘉穀。維虋維𦬊。《爾雅》、《毛傳》皆曰「虋、赤苗。芑、白苗。按《倉頡篇》曰「苗者，禾之未秀者也。禾者今之小米。赤苗白苗謂禾莖有赤白之分。非謂粟。云嘉穀者，據生民《詩》言之。今《詩》作嘉種。許君引誕降嘉穀。維秬維秠。虋芑下皆曰嘉穀。</duanzhu>
<xushi>从艸，釁聲。</xushi>
<duanzhu>莫奔切。十三部。今《詩》作穈非。</duanzhu>
</t>

<wh>荅</wh>
<t>
<xushi>小尗也。</xushi>
<duanzhu>禮注有麻荅。《廣雅》云：小豆荅也。叚借爲酬荅。</duanzhu>
<xushi>从艸，合聲。</xushi>
<duanzhu>都合切，七部。</duanzhu>
</t>

<wh>萁</wh>
<t>
<xushi>豆莖也。</xushi>
<duanzhu>當云尗而曰豆。從漢時語也。或後人改之。楊惲傳。種一頃豆。落而爲萁。孫子兵法曰「𦮼秆一石。當吾二十石。曹操注：𦮼音忌。豆稭也。按𦮼卽萁字。潘岳馬汧督誄曰「萁稈空虛。用𦮼秆字。</duanzhu>
<xushi>从艸，其聲。</xushi>
<duanzhu>渠之切一部。</duanzhu>
</t>

<wh>𧆑</wh>
<t>
<xushi>尗之少也。</xushi>
<duanzhu>少讀養幼少之少。《毛詩傳》曰「藿猶苗也。是也。李善引《說文》作豆之葉也。與〈士喪禮〉注合。</duanzhu>
<xushi>从艸，靃聲。</xushi>
<duanzhu>虛郭切，五部。</duanzhu>
</t>

<wh>莥</wh>
<t>
<xushi>鹿藿之實名也。</xushi>
<duanzhu>見〈釋艸〉。</duanzhu>
<xushi>从艸，狃聲。</xushi>
<duanzhu>敕久切，三部。</duanzhu>
</t>

<wh>蓈</wh>
<t>
<xushi>禾粟之莠生而不成者。謂之童蓈。</xushi>
<duanzhu>莠各本作？。鍇音穗。童各本作蕫。今依《詩》、《爾雅音義》「生而不成、謂不成莠也。不成謂之童蓈。已成謂之莠。此蓈莠二字連屬之義。云禾。粟之莠者，惡其類禾而別之也。〈小雅〉曰「不稂不莠。《爾雅》、《毛傳》皆曰「稂、童粱也。童粱卽童蓈。陸璣疏云：禾莠爲穗而不成。崱嶷然謂之童粱。今本莠作秀。誤。</duanzhu>
<xushi>从艸，郞聲。</xushi>
<duanzhu>魯當切，十部。</duanzhu>
</t>

<wh>稂</wh>
<t>
<xushi>蓈或从禾。</xushi>
<duanzhu>今《詩》、《爾雅》皆作此字。非禾而從禾。非孔子惡莠意。</duanzhu>
</t>

<wh>莠</wh>
<t>
<xushi>禾粟下揚生莠也。</xushi>
<duanzhu>禾粟下猶言禾粟閒也。禾粟者，今之小米。莠、今之狗尾艸。莖葉？皆似禾。故曰惡莠恐其亂苗。苗者，禾也。凡禾？下垂。故《淮南書》謂之向根。張衡賦美其顧本。莠則？同而揚起不下垂。故《詩》刺其驕驕桀桀。此君子小人之別也。〈七月〉〔傳〕曰「揚、條揚也。</duanzhu>
<xushi>从艸，秀聲，讀若酉。</xushi>
<duanzhu>與久切。三部。古書多借爲秀字。</duanzhu>
</t>

<wh>萉</wh>
<t>
<xushi>枲實也。</xushi>
<duanzhu>枲，麻也。枲實、麻子也。〈釋艸〉作黂。《周禮》籩人、艸人作蕡。〈喪服〉〔傳〕云：苴絰、苴麻之有？者也。按麻實名萉。因之麻亦名萉。艸人用蕡。《說文》林下云：萉之緫名。皆是。</duanzhu>
<xushi>从艸，肥聲。</xushi>
<duanzhu>房未切，十五部。</duanzhu>
</t>

<wh><img src="023A-01">𪎰</img></wh>
<t>
<xushi>萉或从麻賁。</xushi>
<duanzhu>按賁聲本在十五部。音轉入十三部。故？亦符刃、符分切。</duanzhu>
</t>

<wh>芓</wh>
<t>
<xushi>麻母也。</xushi>
<duanzhu>見〈釋艸〉「今《爾雅》作茡。按〈釋艸〉云：？、枲實。枲實猶言麻實耳。《儀禮》傳云：牡麻者枲麻也。然則枲無實。芓乃有實。統言則皆偁枲。析言則有實者偁芓、無實者偁枲。麻母言麻子之母。〈喪服〉所謂苴。斬衰皃若苴。齊衰皃若枲。苴麤於枲矣。《詩》九月叔苴。則又𧦝麻子爲苴。</duanzhu>
<xushi>从艸，子聲。</xushi>
<duanzhu>疾吏切，一部。</duanzhu>
<xushi>一曰「芓卽枲也。</xushi>
<duanzhu>此字義之別說也。芓枲不分。故云枲實。</duanzhu>
</t>

<wh>䔬</wh>
<t>
<xushi>芓也。从艸，異聲。</xushi>
<duanzhu>羊吏切，一部。</duanzhu>
</t>

<wh>蘇</wh>
<t>
<xushi>桂荏也。</xushi>
<duanzhu>桂上鍇本有蘇字。此複寫隷字刪（⿰刂）之未盡者。蘇、桂荏。〈釋艸〉文。內則注曰「薌蘇、桂之屬也。《方言》曰「蘇亦荏也。關之東西或謂之蘇。或謂之荏。郭樸曰「蘇、荏類。是則析言之則蘇荏二物。統言則不別也。桂荏今之紫蘇。蘇之叚借爲樵蘇。</duanzhu>
<xushi>从艸，穌聲。</xushi>
<duanzhu>素孤切，五部。</duanzhu>
</t>

<wh>荏</wh>
<t>
<xushi>桂荏。</xushi>
<duanzhu>逗。</duanzhu>
<xushi>蘇也。</xushi>
<duanzhu>是之謂轉注：凡轉注有各部互見者。有同部類見者。荏之別義爲荏染。</duanzhu>
<xushi>从艸，任聲。</xushi>
<duanzhu>如甚切，七部。</duanzhu>
</t>

<wh>䒨</wh>
<t>
<xushi>菜也。从艸，矢聲。</xushi>
<duanzhu>失匕切，十五部。</duanzhu>
</t>

<wh>䔇</wh>
<t>
<xushi>菜之美者，雲夢之䔇。</xushi>
<duanzhu>《呂氏春秋》「伊尹對湯曰「菜之美者，雲夢之芹。高注：雲夢、楚澤。芹生水涯。許作䔇。葢殷微二韵轉移冣近。許君采自伊尹書。與《呂覽》字異。音義則同。《廣韵》曰「。䔇菜似蕨。生水中。說者謂豐水有芑卽此。</duanzhu>
<xushi>从艸，豈聲。</xushi>
<duanzhu>《廣韵》袪豨切，是。《唐韵》作驅喜。葢謂䔇卽芑字也。十五部。</duanzhu>
</t>

<wh>葵</wh>
<t>
<xushi>菜也。</xushi>
<duanzhu>崔寔曰「六月六日可種葵。中伏後可種冬葵。九月可作葵<pb n="24-1"/>葅、乾葵。《齊民要術》有種葵法、種冬葵法。</duanzhu>
<xushi>从艸，<seal_script>癸</seal_script>聲。</xushi>
<duanzhu>彊惟切。十五部。今作葵。</duanzhu>
</t>

<wh>䕬</wh>
<t>
<xushi>御溼之菜也。</xushi>
<duanzhu>御、鉉作禦。《神農本艸經》曰「乾薑主逐風溼痹、（溼病也）腸澼、（匹辟切腸閒水）下痢。生者尢良。久服去臭氣、通神明。按生者尢良、謂乾薑中之不孰而生者耳。今人謂不乾者爲生薑。失之矣。</duanzhu>
<xushi>从艸，彊聲。</xushi>
<duanzhu>居良切，十部。</duanzhu>
</t>

<wh>蓼</wh>
<t>
<xushi>辛菜。</xushi>
<duanzhu>句。</duanzhu>
<xushi>薔虞也。</xushi>
<duanzhu>蓼爲辛菜。故內則用以和。用其莖葉。非用實也。薔虞見下文薔字下。此云蓼、薔虞也。下文云薔虞，蓼也。是爲轉注：正與蘇桂荏也、桂荏蘇也同。特以篆籒異其處耳。顏注《急就篇》乃云：虞蓼一名薔。叔重云蓼一名薔虞。非也。夫〈釋艸〉一篇。許君偁用異其讀者往往而是。其萌虇蕍爲夢灌渝也。鎬矦莎爲莎鎬矦也。藄月爾爲藄土夫也。蕦葑蓯爲葑須從也。何所疑於蓼𧦝薔虞哉。某氏、孫炎、郭樸皆薔爲句。虞、蓼爲句。蓼借爲蓼蕭之蓼。長大皃。</duanzhu>
<xushi>从艸，翏聲。</xushi>
<duanzhu>盧鳥切，古音在三部。</duanzhu>
</t>

<wh>䔃</wh>
<t>
<xushi>菜也。</xushi>
<duanzhu>《廣雅》「蒩，蕺也。崔豹《古今注》曰「荆楊人謂蒩爲蕺。〈蜀都賦〉劉注曰「蒩亦名土茄。葉覆地生。根可食。人饑則以繼糧。風土記曰「䔼、香菜。根似茅根。蜀人所謂蒩香。段<pb n="24-2"/>公路北戸錄曰「䔼、秦人謂之葅子。按䔼與蕺同。側立切。作蕋者誤。蒩作蒩葅皆誤。《說文》無蕺字。卽今魚腥艸也。凶年人掘食之。</duanzhu>
<xushi>从艸，祖聲。</xushi>
<duanzhu>則古切，五部。</duanzhu>
</t>

<wh>𦼫</wh>
<t>
<xushi>菜也。佀蘇者。</xushi>
<duanzhu>此《齊民要術》蘘荷芹𦼫之𦼫。本艸新補之苦苣也。野生者名褊苣。人家常食爲白苣。江外嶺南吳人無白苣。嘗植野苣以供廚饌。字或作？。俗譌作苣。《廣雅》云：？，？也。曹憲云：白？與苦？大異。恐非。《廣韵》曰「。苦𦼫、江東呼爲苦？。賈思勰引《詩》義疏云：𦼫、苦葵也。靑州謂之苞。</duanzhu>
<xushi>从艸，豦聲。</xushi>
<duanzhu>其吕切，又彊魚切。五部。</duanzhu>
</t>

<wh>薇</wh>
<t>
<xushi>菜也。</xushi>
<duanzhu>見《毛傳》。</duanzhu>
<xushi>佀藿。</xushi>
<duanzhu>謂似豆葉也。陸璣《詩》疏曰「薇、山菜也。莖葉皆似小豆。蔓生。其味亦如小豆。藿可作羹。亦可生食。今官園種之。以供宗廟祭祀。項安世曰「薇、今之野豌豆也。蜀人謂之大巢菜。按今四川人掐豌豆媆梢食之。謂之豌豆顚顚。古之采於山者，野生者也。〈釋艸〉云垂水。薇之俗名耳。不當以生於水邊釋之。</duanzhu>
<xushi>从艸，微聲。</xushi>
<duanzhu>無非切，十五部。</duanzhu>
</t>

<wh><img src="024B-01">𦵨</img></wh>
<t>
<xushi>籒文薇省。</xushi>
</t>

<wh>蓶</wh>
<t>
<xushi>菜也。</xushi>
<duanzhu>《齊民要術》曰「蓶菜音唯。似烏韭而黃。</duanzhu>
<xushi>从艸，唯聲。</xushi>
<duanzhu>以水切，十五部。</duanzhu>
</t>

<wh>菦</wh>
<t>
<xushi>菜、類<pb n="24-3"/>蒿。</xushi>
<duanzhu>《詩》、禮皆作芹。〈小雅〉〔箋〕曰「芹，菜也。可以爲菹。〈魯頌〉〔箋〕曰「芹、水菜也。〈釋艸〉及《周禮》〔注〕曰「芹、楚葵也。按卽今人所食芹菜。今《說文》各本於艾蔁二字之下又出芹字。訓楚葵也。从艸斤聲。此恐不知菦卽芹者妄用《爾雅》增之。攷《周禮音義》曰「芹、《說文》作菦。則《說文》之有菦無芹明矣。且《詩》〔箋〕引《周禮》芹菹。《說文》引《周禮》菦菹。豈得云二物也。</duanzhu>
<xushi>从艸，近聲。</xushi>
<duanzhu>《周禮音義》引《說文》音謹。《唐韵》巨巾切。古在十三部。部本艸作斳。</duanzhu>
<xushi>《周禮》有菦菹。</xushi>
<duanzhu>見醢人。菦葢《周禮故書》字。</duanzhu>
</t>

<wh>䖆</wh>
<t>
<xushi>菜也。</xushi>
<duanzhu>《方言》曰「蘇、沅湘之南或謂之？（音車轄）其小者謂之䖆葇。許所說未必此也。《齊民要術》以爲藏菹之䖆。人丈切。內則注菜釀。不从艸。</duanzhu>
<xushi>从艸，釀聲。</xushi>
<duanzhu>《玉篇》引《說文》而丈切，《唐韵》女亮切。十部。</duanzhu>
</t>

<wh>莧</wh>
<t>
<xushi>莧菜也。</xushi>
<duanzhu>菜上莧字乃複寫隷字刪（⿰刂）之僅存者也。尋《說文》之例。云䒨菜、葵菜、？菜、𦼫菜、薇菜、蓶菜、菦菜、䖆菜、莧菜以釋篆文。？者，字形。葵菜也者，字義。如〈水部〉？者，字形。河水也者，字義。若云此篆文是葵菜也、此篆文是河水也。槩以爲複字而刪（⿰刂）之。此不學之過。《周易》音義引宋衷云：莧、莧菜也。此可以證矣。《爾雅》「蕢、赤莧。郭注：今人莧、赤莖者。按<pb n="25"/>人莧、莧名。</duanzhu>
<xushi>从艸，見聲。</xushi>
<duanzhu>矦㵎切，十四部。</duanzhu>
</t>

<wh>芋</wh>
<t>
<xushi>大葉實根駭人。故謂之芌也。</xushi>
<duanzhu>口部曰「吁，驚也。《毛傳》曰「訏，大也。凡于聲字多訓大。芋之爲物。葉大根實。二者皆堪駭人。故謂之芋。其字从艸于聲也〈小雅〉君子攸芋〔毛傳〕：芋，大也。謂居中以自光大。箋云：芋當作幠。</duanzhu>
<xushi>从艸，亏聲。</xushi>
<duanzhu>王遇切，五部。</duanzhu>
</t>

<wh>莒</wh>
<t>
<xushi>齊謂芋爲莒。</xushi>
<duanzhu>所謂別國《方言》也。借爲國名。</duanzhu>
<xushi>从艸，呂聲。</xushi>
<duanzhu>居許切。五部。《顏氏家訓》云：北人之音多以舉莒爲矩、唯李季節云：齊桓公與管仲於臺上謀伐莒。東郭牙望桓公口開而不閉。故知所言者莒也。然則莒、矩必不同呼。此爲知音矣。按《廣韵》莒、矩雖分語、麌。然雙聲同呼。顏氏云：北人讀舉莒同矩者。《唐韵》矩其呂切。北人讀舉莒同之也。李季節音諩讀舉莒居許切。則與矩之其呂不同呼。合於《管子》所云口開而不閉。《廣韵》矩俱雨切。非《唐韵》之舊矣又按《孟子》以遏徂莒。《毛詩》作徂旅。知莒從呂聲。本讀如呂。是所以口開不閉。不第如李季節所云也。</duanzhu>
</t>

<wh>蘧</wh>
<t>
<xushi>蘧麥也。</xushi>
<duanzhu>三字一句。𥼶艸曰「大菊蘧麥。本艸謂之瞿麥。一名巨句麥。《廣雅》謂之紫萎。一名麥句薑。俗謂之洛陽<pb n="25-1"/>花。一名石竹。</duanzhu>
<xushi>从艸，遽聲。</xushi>
<duanzhu>彊魚切，五部。</duanzhu>
</t>

<wh>菊</wh>
<t>
<xushi>大菊。</xushi>
<duanzhu>逗。</duanzhu>
<xushi>蘧麥。从艸，匊聲。</xushi>
<duanzhu>居六切，三部。</duanzhu>
</t>

<wh>葷</wh>
<t>
<xushi>臭菜也。</xushi>
<duanzhu>謂有气之菜也。士相見禮。夜侍坐。問夜膳。葷。請退可也。注：葷、辛物。葱薤之屬。食之以止臥。古文葷作薰。〈玉藻〉：膳於君有葷桃茢。注：葷、薑及辛菜也。葷或作焄。按《儀禮》注謂葱薤之屬爲辛物。卽《禮記》〔注〕所謂辛菜也。《禮記》〔注〕先以薑者。薑辛而不葷。金辛之臭腥。葱薤之屬皆辛而葷。實與薑同類也。葷古作薰。或作焄者。殠得名薰。猶治曰亂。祭義注：焄謂香臭也。</duanzhu>
<xushi>从艸，軍聲。</xushi>
<duanzhu>許云切，十三部。</duanzhu>
</t>

<wh>蘘</wh>
<t>
<xushi>蘘荷也。</xushi>
<duanzhu>三字句。蘘荷見〈上林賦〉、劉向九歎、張衡〈南都賦〉、潘岳〈閒居賦〉。</duanzhu>
<xushi>一名葍蒩。</xushi>
<duanzhu>《史記．子虛賦》作猼且。《漢書》作巴且。王逸作蒪菹。顏師古作蒪苴。《名醫別錄》作覆葅。皆字異音近。景瑳大招則倒之曰苴蒪。崔豹《古今注》曰「似薑。宜陰翳地。師古曰「根旁生笋。可以爲葅。又治蠱毒。宗懍荆楚歲時記云：仲冬以鹽藏蘘荷。以僃冬儲。《急就篇》所云老菁蘘荷冬日藏也。</duanzhu>
<xushi>从艸，襄聲。</xushi>
<duanzhu>汝羊切，十部。</duanzhu>
</t>

<wh>菁</wh>
<t>
<xushi>韭華也。</xushi>
<duanzhu>《周禮》「菁菹。先鄭曰「菁菹、韭華菹也。今各本<pb n="25-2"/>脫華字。則何以別於上文之韭菹乎。《廣雅》曰「韭其華謂之菁。若〈南都賦〉曰秋韭冬菁、則是二物。史游所云老菁冬日藏也。</duanzhu>
<xushi>从艸，靑聲。</xushi>
<duanzhu>子盈切，十一部。</duanzhu>
</t>

<wh>蘆</wh>
<t>
<xushi>蘆菔也。一曰薺根。</xushi>
<duanzhu>此字義別說。謂薺根謂之蘆也。</duanzhu>
<xushi>从艸，盧聲。</xushi>
<duanzhu>落乎切，五部。</duanzhu>
</t>

<wh>菔</wh>
<t>
<xushi>蘆菔。佀蕪菁。實如小尗者。</xushi>
<duanzhu>今之蘿蔔也。〈釋艸〉：葵蘆萉。郭云：萉當爲菔。蘆菔、蕪菁屬。紫花大根。一名葖。俗呼雹葖。按實根駭人。故呼突。或加艸耳。蕪菁卽蔓菁。</duanzhu>
<xushi>从艸，服聲。</xushi>
<duanzhu>蒲北切，一部。</duanzhu>
</t>

<wh>苹</wh>
<t>
<xushi>？也。無根浮水而生者。</xushi>
<duanzhu>〈小雅〉「呦呦鹿鳴。食野之苹。傳曰「苹，藾也。釋草苹字㒳出。一曰？。一曰藾蕭。《鄭箋》以水中之艸非鹿所食。易之曰苹、藾蕭也。於有令曰？，萍也。於《周禮》萍氏引《爾雅》萍？。似分別萍爲水艸、苹爲藾蕭。鄭所據《爾雅》自作萍？。而《毛詩》、〈夏小正〉以苹爲萍。皆屬叚借。許君則苹？萍三字同物。不謂苹爲叚借。○李善注〈高唐賦〉引《說文》「苹苹、艸皃。音平。</duanzhu>
<xushi>从艸，平聲。</xushi>
<duanzhu>符兵切，十一部。</duanzhu>
</t>

<wh>茞</wh>
<t>
<xushi>艸也。</xushi>
<duanzhu>謂艸名。</duanzhu>
<xushi>从艸，臣聲。</xushi>
<duanzhu>稹鄰切，十二部。</duanzhu>
</t>

<wh>薲</wh>
<t>
<xushi>大？也。</xushi>
<duanzhu>〈釋艸〉曰「苹、？、其大者蘋。《毛傳》曰「蘋、大？也。薲蘋古今字。</duanzhu>
<xushi>从艸，賓聲。</xushi>
<duanzhu>符眞切，十二部。</duanzhu>
</t>

<wh>藍</wh>
<t>
<xushi>染靑艸也。</xushi>
<duanzhu>〈小雅〉〔傳〕曰「藍、染艸也。</duanzhu>
<xushi>从艸，監聲。</xushi>
<duanzhu>魯甘切，八部。</duanzhu>
</t>

<wh>藼</wh>
<t>
<xushi>令人忘憂之艸也。</xushi>
<duanzhu>見《毛傳》「藼之言諼也。諼，忘也。</duanzhu>
<xushi>从艸，憲聲。</xushi>
<duanzhu>況袁切，十四部。</duanzhu>
<xushi>《詩》曰「安得藼艸。</xushi>
<duanzhu>〈衞風〉文。今《詩》作焉得諼草。</duanzhu>
</t>

<wh>蕿</wh>
<t>
<xushi>或从煖。</xushi>
<duanzhu>煖聲。此字小徐無。張次立補。可刪（⿰刂）。</duanzhu>
</t>

<wh>萱</wh>
<t>
<xushi>或从宣。</xushi>
<duanzhu>宣聲。</duanzhu>
</t>

<wh>营</wh>
<t>
<xushi>营？。</xushi>
<duanzhu>逗。</duanzhu>
<xushi>香艸也。</xushi>
<duanzhu>《左傳》作鞠竆。賈逵云：所以禦溼。按今本《左傳》「有山鞠竆乎。山字。注疏皆不釋。疑衍。或本作蘜。而譌爲二字。</duanzhu>
<xushi>从艸，宮聲。</xushi>
<duanzhu>去弓切，九部。</duanzhu>
</t>

<wh>芎</wh>
<t>
<xushi>司馬相如說营从弓。</xushi>
<duanzhu>葢《凡將篇》如此作。弓聲在六部。古音讀如肱。音轉入九部。如躳字亦或弓聲。</duanzhu>
</t>

<wh>藭</wh>
<t>
<xushi>营藭也。从艸，竆聲。</xushi>
<duanzhu>渠弓切。九部。营？曡韵。</duanzhu>
</t>

<wh>蘭</wh>
<t>
<xushi>香艸也。</xushi>
<duanzhu>易曰「其臭如蘭。《左傳》曰「蘭有國香。說者謂似澤蘭也。</duanzhu>
<xushi>从艸，闌聲。</xushi>
<duanzhu>落干切，十四部。</duanzhu>
</t>

<wh>葌</wh>
<t>
<xushi>香艸也。</xushi>
<duanzhu>依《衆經音義》補二字。</duanzhu>
<xushi>出吳林山。</xushi>
<duanzhu>中山經曰「吳林之山。<pb n="26"/>其中多葌草。又云：葌山有葌水出焉。又云：有艸、其狀如葌。郭云：葌卽营。誤。</duanzhu>
<xushi>从艸，姦聲。</xushi>
<duanzhu>古顏切，十四部。</duanzhu>
</t>

<wh>葰</wh>
<t>
<xushi>䕬屬。可㠯香口。</xushi>
<duanzhu>〈既夕禮〉實綏澤焉注：綏、廉薑。澤、澤蘭也。皆取其香且禦溼。按綏者，葰之叚借字。一名山辣。今藥中三柰也。〈吳都賦〉謂之薑彚。</duanzhu>
<xushi>从艸，俊聲。</xushi>
<duanzhu>息遺切，十五部。</duanzhu>
</t>

<wh>芄</wh>
<t>
<xushi>芄蘭。</xushi>
<duanzhu>逗。</duanzhu>
<xushi>莞也。</xushi>
<duanzhu>〈釋艸〉：雚、芄蘭。此莞當爲雚。《說文》莞與藺蒲爲類。芄蘭與香艸爲類。割分異處。𣃔非一物。或曰「莞衍字。鄭、陸、郭說芄蘭皆同。許君以芄蘭列於香艸。未審其意同否也。</duanzhu>
<xushi>从艸，丸聲。</xushi>
<duanzhu>胡官切，十四部。</duanzhu>
<xushi>《詩》曰「芄蘭之枝。</xushi>
<duanzhu>《說苑》亦作枝。今《詩》作支。</duanzhu>
</t>

<wh>虈</wh>
<t>
<xushi>楚謂之蘺。晉謂之䖀。齊謂之茝。</xushi>
<duanzhu>此一物而方俗異名也。茝、《本艸經》謂之白芷。茝芷同字。茝聲止聲同在一部也。內則曰「佩帨茝蘭。掌禹錫曰「范子計然云：白芷出齊郡。王逸九思曰「芳䖀兮挫枯。《埤蒼》曰「齊茝一曰䖀。按屈原賦有茝有芷又有葯。王注曰「葯、白芷也。《廣雅》曰「白芷、其葉謂之葯。《說文》無葯字。䖀聲約聲同在二部。疑䖀葯同字耳。但又曰楚謂之蘺。下卽系以蘺篆。云江蘺蘪蕪。<pb n="26-1"/>以茝、江蘺、蘪蕪爲一物。殊不可曉。〈離騷〉曰「扈江蘺於辟芷兮。非一物明矣。</duanzhu>
<xushi>从艸，囂聲。</xushi>
<duanzhu>許驕切，二部。</duanzhu>
</t>

<wh>蘺</wh>
<t>
<xushi>江蘺。</xushi>
<duanzhu>逗。</duanzhu>
<xushi>蘪蕪。</xushi>
<duanzhu>相如賦云：芷若射干。穹竆昌蒲。江離麋蕪。又云：被以江離。糅以麋蕪。是各物明矣。而說者云：江蘺、蘪蕪皆芎？苗也。有二種。似稾本者爲江蘺。似虵牀而香者爲蘪蕪。則芎？、江蘺、蘪蕪爲一。徐之才藥對亦云：蘪蕪一名江蘺。芎？苗也。而《說文》以蘪蕪釋江蘺。且以江蘺卽楚人謂茝者。但楚謂茝爲蘺。不云謂茝爲江蘺也。葢因〈釋艸〉有蘄茝蘪蕪之文而合之。茝與蘄茝又未必一物也。</duanzhu>
<xushi>从艸，離聲。</xushi>
<duanzhu>呂支切，古音在十六部。</duanzhu>
</t>

<wh>茝</wh>
<t>
<xushi>䖀也。从艸。𦣞聲。</xushi>
<duanzhu>昌改切，一部。</duanzhu>
</t>

<wh>蘪</wh>
<t>
<xushi>蘪蕪也。</xushi>
<duanzhu>三字句。蘪蕪雙聲。</duanzhu>
<xushi>从艸，麋聲。</xushi>
<duanzhu>靡爲切，古音在十五部。</duanzhu>
</t>

<wh>薰</wh>
<t>
<xushi>香艸也。</xushi>
<duanzhu>《左傳》曰「一薰一蕕。〈蜀都賦〉劉注曰「葉曰蕙。根曰薰。張捐注〈上林賦〉曰「蕙、薰艸也。陳藏器曰「薰卽是零陵香也。郭注〈西山經〉曰「蕙、蘭屬也。非薰葉。</duanzhu>
<xushi>从艸，薰聲。</xushi>
<duanzhu>許云切，十三部。</duanzhu>
</t>

<wh>𦺇</wh>
<t>
<xushi>水萹？也。</xushi>
<duanzhu>謂萹？之生於水者，謂之𦺇也。統言則曰萹？。析言則有水陸之異。<pb n="26-2"/>異其名因異其字。《詩》〈衞風〉綠竹猗猗音義曰「竹、《韓詩》作𦺇。萹？也。石經亦作𦺇。按石經者，葢漢一字石經。魯《詩》也。〈西京賦〉李注：引《韓詩》綠䓯如簣。《玉篇》曰「䓯同𦺇。</duanzhu>
<xushi>从艸水。毒聲，讀若督。</xushi>
<duanzhu>徒沃切，三部。</duanzhu>
</t>

<wh>萹</wh>
<t>
<xushi>萹？也。</xushi>
<duanzhu>三字句。〈釋艸〉云：竹萹蓄。按竹者釋《毛詩》〈衞風〉之竹也。韓、魯《詩》皆作𦺇。《毛詩》獨叚借作竹。《爾雅》與《毛詩》合。？蓄曡韵、通用。《本艸經》亦作萹蓄。</duanzhu>
<xushi>从艸，扁聲。</xushi>
<duanzhu>方沔切，十二部。</duanzhu>
</t>

<wh>茿</wh>
<t>
<xushi>萹筑也。从艸。筑省聲。</xushi>
<duanzhu>陟玉切。三部。按此不云巩聲而云筑省聲者。以巩字。工聲。筑字、竹亦聲也。茿篆鍇本在後䓊下范上。</duanzhu>
</t>

<wh>藒</wh>
<t>
<xushi>藒車。</xushi>
<duanzhu>逗。</duanzhu>
<xushi>芞輿也。</xushi>
<duanzhu>各本無藒車二字。今依《韵會》所引補。藒芞、車輿皆疊韵。《爾雅》本或無車字。不得以之改《說文》也。〈離騷〉、〈上林賦〉皆作揭車。廣志曰「黃葉白華。</duanzhu>
<xushi>从艸，䅥聲。</xushi>
<duanzhu>去謁切。十五部。《玉篇》作藒、從木。</duanzhu>
</t>

<wh>䒗</wh>
<t>
<xushi>芞輿也。</xushi>
<duanzhu>三字苟。</duanzhu>
<xushi>从艸，气聲。</xushi>
<duanzhu>去謁切，十五部。</duanzhu>
</t>

<wh>苺</wh>
<t>
<xushi>馬莓也。</xushi>
<duanzhu>？篆不廁於此。則非山莓也。</duanzhu>
<xushi>从艸，母聲。</xushi>
<duanzhu>母辠切，古音在一部。</duanzhu>
</t>

<wh>茖</wh>
<t>
<xushi>艸也。</xushi>
<duanzhu>〈釋艸〉：茖、山葱。按《爾雅》雖有此字。然許<pb n="26-3"/>君果用《爾雅》「何以不云山葱而云艸也。凡所不知。寧從葢闕。</duanzhu>
<xushi>从艸，各聲。</xushi>
<duanzhu>古額切，古音在五部。</duanzhu>
</t>

<wh>苷</wh>
<t>
<xushi>甘艸也。</xushi>
<duanzhu>所謂藥中國老。安和七十二種石一千二百種艸者也。</duanzhu>
<xushi>从艸，甘聲。</xushi>
<duanzhu>此以形聲。包會意。古三切，八部。</duanzhu>
</t>

<wh>芧</wh>
<t>
<xushi>艸也。</xushi>
<duanzhu>〈上林賦〉蔣芧靑薠。張揖曰「芧三棱也。郭樸音杼。按三棱者蘇頌圖經所謂葉似莎艸極長、莖三陵如削、高五六尺、莖端開花是也。江蘇蘆灘中極多。呼爲馬芧。音同宁。莖可繫物。亦可辮之爲索。〈南都賦〉「藨苧薠莞。李注引《說文》苧可以爲索。葢賦文本作芧。《文𨕖》〈上林賦〉亦作苧。苧者，芧之別字。</duanzhu>
<xushi>从艸，予聲。</xushi>
<duanzhu>直呂切，五部。</duanzhu>
<xushi>可㠯爲繩。</xushi>
</t>

<wh>藎</wh>
<t>
<xushi>艸也。</xushi>
<duanzhu>蘇恭、掌禹錫皆云：俗名菉蓐艸。《爾雅》所謂王芻。《詩》淇澳之菉也。按《說文》有藎。又別有菉。則許意藎非菉矣。</duanzhu>
<xushi>从艸，盡聲。</xushi>
<duanzhu>徐刃切。十二部。〈大雅〉以爲進字。</duanzhu>
</t>

<wh>蒁</wh>
<t>
<xushi>艸也。</xushi>
<duanzhu>陳藏器本艸。蓬莪荗。（旬律切）一名蓬莪。二名蒁。三名波殺。徐鍇引之。未知是否。</duanzhu>
<xushi>从艸，述聲。</xushi>
<duanzhu>食聿切，十五部。</duanzhu>
</t>

<wh>荵</wh>
<t>
<xushi>荵冬艸。</xushi>
<duanzhu>三字句。《名醫別錄》作忍冬。今之金銀藤也。其花曰金銀花。</duanzhu>
<xushi>从艸，忍聲。</xushi>
<duanzhu>而軫切，十二部。</duanzhu>
</t>

<wh>萇</wh>
<t>
<xushi>萇楚。</xushi>
<duanzhu>逗。</duanzhu>
<xushi>銚弋。</xushi>
<duanzhu>見檜風、〈釋艸〉、《毛傳》。</duanzhu>
<xushi>一曰羊桃。</xushi>
<duanzhu>陸璣、張揖皆曰羊桃也。</duanzhu>
<xushi>从艸，長聲。</xushi>
<duanzhu>直良切，十部。</duanzhu>
</t>

<wh>薊</wh>
<t>
<xushi>芺也。</xushi>
<duanzhu>〈釋艸〉曰「芺、薊、其實荂。郭云：芺似薊。許以芺釋薊。則爲一物。而芺字又不類列於此。未聞。</duanzhu>
<xushi>从艸，魝聲。</xushi>
<duanzhu>古詣切，十五部。</duanzhu>
</t>

<wh>荲</wh>
<t>
<xushi>艸也。</xushi>
<duanzhu>下文之苖也。《本艸經》曰「羊蹄」、〈小雅〉謂之蓫。蓫卽苖字，亦作蓄。《廣韵》一屋。荲，許竹、丑六二切──羊蹄菜也。</duanzhu>
<xushi>从艸，里聲，讀若釐。</xushi>
<duanzhu>里之切，一部。按，《廣韵》荲讀許竹、丑六切者，因荲、蓄同物而誤讀。荲同蓄也。</duanzhu>
</t>

<wh>藋</wh>
<t>
<xushi>堇艸也。</xushi>
<duanzhu>依《集韵》、《類篇》、李仁甫本作堇。《廣雅》「堇，（謹音），藋也。《名醫別錄》「蒴藋一名蓳草。一名芨。按下籒文內有蓳字。云根如薺。葉如細桺。未知是一否。○凡物有異名同實者。〈釋艸〉曰「芨、堇艸。陸德明謂卽本艸之蒴藋。按郭釋以烏頭。烏頭名堇。見《國語》「而芨名無見。陸說爲長。鍇本堇作釐。</duanzhu>
<xushi>一曰拜商藋。</xushi>
<duanzhu>〈釋艸〉商作蔏。《說文》言一曰者有二例。一是兼採別說。一是同物二名。此一曰未詳何屬。疑堇艸爲蒴藋。拜商藋爲今之灰藋也。灰藋似藜。《左傳》斬之蓬蒿藜藋。李燾本商作啻。宋麻沙大徐本<pb n="27-1"/>亦作啻。葢許所據《爾雅》不同今本。</duanzhu>
<xushi>从艸，翟聲。</xushi>
<duanzhu>徒弔切，二部。</duanzhu>
</t>

<wh>芨</wh>
<t>
<xushi>堇艸也。</xushi>
<duanzhu>見上。</duanzhu>
<xushi>从艸，及聲，讀若急。</xushi>
<duanzhu>居立切，七部。</duanzhu>
</t>

<wh>葥</wh>
<t>
<xushi>山苺也。</xushi>
<duanzhu>見〈釋艸〉。</duanzhu>
<xushi>从艸，歬聲。</xushi>
<duanzhu>子賤切，古音在十二部。</duanzhu>
</t>

★
<wh>蓩</wh>
<t>
<xushi>毒艸也。</xushi>
<duanzhu>鉉、鍇本篆皆作「蓩（⿱艹⿰矛⿱攵女），從艸，婺（⿰矛⿱攵女）聲」。鉉本蓩（⿱艹⿰矛⿱攵女）下又出蓩篆，云「卷耳也，從艸，務聲」。鍇本無蓩，張次立依鉉補之。攷《後漢書．劉聖公傳》「戰於蓩鄕」注曰「蓩，音莫老反」，《字林》云「毒艸也，因以爲地名」；《廣韵》「蓩，毒艸──武道切；又地名」。據此則毒艸之字從力不從女明矣。《玉篇》云「蓩，莫屋、莫老二切──毒艸也」，此顧野王原本；而蓩下引《說文》「卷耳也」，又出蓩（⿱艹⿰矛⿱攵女）字，莫𠋫切，引《說文》「毒艸也」。此孫强、陳彭年輩據俗本《說文》增之。今改正篆文作「蓩，毒艸也」，而刪（⿰刂）「蓩，卷耳也」。之云「卷耳，果名蓩」，則當與「苓，卷耳也」同處矣。又按，《韵會》引《後漢書注》作䓮鄕，《說文》有䓮字，云「細艸叢生也」。</duanzhu>
<xushi>从艸，務聲。</xushi>
<duanzhu>古音在三部。</duanzhu>
</t>

★
<wh>蓡</wh>
<t>
<xushi>人薓。</xushi>
<duanzhu>逗。</duanzhu>
<xushi>藥艸。</xushi>
<duanzhu>句。</duanzhu>
<xushi>出上黨。</xushi>
<duanzhu>《本艸經》作人參。</duanzhu>
<xushi>从艸，𣹰聲。</xushi>
<duanzhu>山林切，七部。</duanzhu>
</t>

<wh>䖂</wh>
<t>
<xushi>鳧葵也。</xushi>
<duanzhu>後又云𦯄、鳧葵也。二字不同處者，以小篆、籒文別之也。䖂𦯄雙聲。《廣雅》曰「䖂、𦯄、鳧葵也。按䖂蓴古今字。古作䖂。今作蓴作蒓。</duanzhu>
<xushi>从艸，攣聲。</xushi>
<duanzhu>洛官切，曹憲力船力眷二切。十四部。</duanzhu>
</t>

<wh>䓞</wh>
<t>
<xushi>艸也。可㠯染畱黃。</xushi>
<duanzhu>糸部綟下曰「帛、䓞艸染色也。畱黃、辭賦家多作流黃。皇侃《禮記》義疏作駵黃。土剋水。故中央駵黃。色黃黑也。漢諸矦王盭綬。晉灼曰「盭、艸名。出琅邪平昌縣（⿰県系）。似艾。可染黃。因以爲綬名。玉裁按。盭、同音叚借字也。漢制盭綬在紫綬之上。其色黃而近綠。故徐廣云似綠。或云似紫綬、名緺綬者，非也。緺、紫靑色。與綟不同。</duanzhu>
<xushi>从艸，戾聲。</xushi>
<duanzhu>郞計切，十五部。</duanzhu>
</t>

<wh>荍</wh>
<t>
<xushi>蚍𧉈也。</xushi>
<duanzhu>〈釋艸〉曰「荍、蚍衃。《毛傳》曰「荍、芘芣也。與《說文》皆字異音同。陸璣曰「一名荆葵。似蕪菁。華紫綠色。可食。微苦。蚍𧉈音毗浮。</duanzhu>
<xushi>从艸，收聲。</xushi>
<duanzhu>渠遙切，古音在三部。</duanzhu>
</t>

<wh><img src="027A-01">𦳈</img></wh>
<t>
<xushi>蒿也。从艸。𣬈聲。</xushi>
<duanzhu>房脂切，十五部。</duanzhu>
</t>

<wh>萭</wh>
<t>
<xushi>艸也。从艸，禹聲。</xushi>
<duanzhu>王矩切。五部。〈攷工記〉故書。禹之以眡其匡。先鄭讀爲萭。鄭云萭蔞。未詳何物。</duanzhu>
</t>

<wh><img src="027A-02">𦯔</img></wh>
<t>
<xushi>艸也。</xushi>
<duanzhu>鍇本作荑。夷聲。鉉本作？。今鉉本篆體尙未全誤。攷《廣韵》、《玉篇》、《類篇》皆本《說文》云？，艸也。知《集韵》合？荑爲一字之誤矣。荑見《詩》「茅之始<pb n="27-3"/>生也。</duanzhu>
<xushi>从艸，弟聲。</xushi>
<duanzhu>杜兮切，十五部。</duanzhu>
</t>

<wh><img src="027A-03">𧃎</img></wh>
<t>
<xushi>艸也。</xushi>
<duanzhu>〈子虛賦〉：高燥生薛。張揖曰「薛、賴蒿也。按賴蒿、葢卽藾蕭。</duanzhu>
<xushi>从艸，辥聲。</xushi>
<duanzhu>私列切，十五部。</duanzhu>
</t>

<wh>苦</wh>
<t>
<xushi>大苦。</xushi>
<duanzhu>逗。</duanzhu>
<xushi>苓也。</xushi>
<duanzhu>見〈邶風〉、〈唐風〉〔毛傳〕：〈釋艸〉苓作蘦。孫炎注云：今甘艸也。按《說文》苷字解云甘艸矣。倘甘艸又名大苦、又名苓。則何以不類列而割分異處乎。且此云大苦，苓也。中隔百數十字又出蘦篆云大苦也。此苓必改爲蘦而後畫一。卽畫一之。又何以不類列也。攷周時音韵。凡令聲皆在十二部。今之眞臻先也。凡霝聲皆在十一部。今之庚耕淸靑也。〈𥳑兮〉苓與榛人韵。〈采苓〉苓與顚韵。倘改作蘦則爲合音而非本韵。然則〈釋艸〉作蘦、不若《毛詩》爲善。許君𣃔非於苦下襲《毛詩》「於蘦下襲《爾雅》「劃分兩處。前後不相顧也。後文蘦篆必淺人據《爾雅》妄增。而此大苦苓也固不誤。然則大苦卽卷耳與。曰非也。《毛傳》、《爾雅》皆云卷耳、苓耳。《說文》苓篆下必當云苓耳、（逗）卷耳也。今本必淺人刪（⿰刂）其苓耳字。卷耳自名苓耳。非名苓。凡合二字爲名者，不可刪（⿰刂）其一字以同於他物。如單云蘭非芄蘭、單云葵非鳧葵是也。此大苦𣃔非苓耳。而苦篆苓篆不類廁、又其證也。然則大苦<pb n="28"/>何物。曰沈括筆談云：《爾雅》蘦大苦注云：蔓延生。葉似荷靑。莖赤。此乃黃藥也。其味極苦。謂之大苦。郭云甘草。非也。甘草枝葉全不同。苦爲五味之一。引伸爲勞苦。</duanzhu>
<xushi>从艸，古聲。</xushi>
<duanzhu>康杜切，五部。</duanzhu>
</t>

<wh>菩</wh>
<t>
<xushi>艸也。</xushi>
<duanzhu>《周禮》〔注〕：犯軷以菩芻棘柏爲神主。郭樸注穆天子傳云：萯今菩字。按許書則菩、萯各物各字也。</duanzhu>
<xushi>从艸，咅聲。</xushi>
<duanzhu>步乃切。一部。易豐其蔀。鄭、薛作菩。云小席。</duanzhu>
</t>

<wh><img src="027B-01">𦺳</img></wh>
<t>
<xushi>𦺳苢。</xushi>
<duanzhu>《本艸經》〈艸部〉上品有薏苡人。陶隱居云：生交阯者子冣大。彼土人呼爲𦼮（音幹）珠。馬援大取將還。人讒以爲珍珠也。按𦼮與？雙聲。</duanzhu>
<xushi>从艸，𠶷聲。</xushi>
<duanzhu>於力切，一部。</duanzhu>
<xushi>一曰？英。</xushi>
<duanzhu>未詳。</duanzhu>
</t>

<wh>茅</wh>
<t>
<xushi>菅也。</xushi>
<duanzhu>按統言則茅菅是一。析言則菅與茅殊。許菅茅互訓。此從統言也。陸璣曰「菅似茅而滑澤、無毛。根下（當作上）五寸中有白粉者，柔韌宜爲索。漚乃尤善矣。此析言也。</duanzhu>
<xushi>从艸，矛聲。</xushi>
<duanzhu>莫交切，古音在三部。</duanzhu>
<xushi>可縮酒、爲藉。</xushi>
<duanzhu>各本無此五字。依《韵會》所引補。縮酒見《左傳》「爲藉見《周易》「此與葰可以香口、蒻可以爲苹席一例。</duanzhu>
</t>

<wh>菅</wh>
<t>
<xushi>茅也。</xushi>
<duanzhu>《詩》「白華菅兮。〈釋艸〉曰「白華野菅。《毛傳》足之曰「已漚爲菅。按《詩》謂白華既漚爲菅又以白茅收束之。菅別於茅。野菅又別於菅也。</duanzhu>
<xushi>从艸，官聲。</xushi>
<duanzhu>古顏切，十四部。</duanzhu>
</t>

<wh>蘄</wh>
<t>
<xushi>艸也。</xushi>
<duanzhu>〈釋艸〉蘄字四見。不識許所指何物也。</duanzhu>
<xushi>从艸，？（⿰單斤）聲。</xushi>
<duanzhu>《說文》無？字。蘄當是從蕇、斤聲。如〈虫部〉蠲字當是從蜀、益聲。不立蕇部蜀部。是以傅於艸虫二部。而？聲不可通。或曰當有從單斤聲之？字。《說文》無單部。因無？字也。陸德明曰「蘄古芹字。然《說文》有菦字。則非一字也。汪氏龍曰「？字葢失收。《集韵》渠希切。古音當在十三部。古鐘鼎欵識多借爲祈字。</duanzhu>
<xushi>江夏有蘄春縣（⿰県系）。</xushi>
<duanzhu>見〈地理志〉「縣（⿰県系）各本作亭。今正。凡縣（⿰県系）名系於郡。亭名鄕名系於某郡某縣（⿰県系）。</duanzhu>
</t>

<wh>莞</wh>
<t>
<xushi>艸也。可㠯作席。</xushi>
<duanzhu>〈小雅〉「下莞上簟。箋云：莞、小蒲之席也。司几筵。蒲筵加莞席。正義。以莞加蒲。麤者在下。美者在上也。《列子》「老韭之爲莞。殷敬順曰「莞音官。似蒲而圓。今之爲席者是也。楊承慶字統音關。玉裁謂。莞之言管也。凡莖中空者曰管。莞葢卽今席子艸。細莖。圓而中空。鄭謂之小蒲。實非蒲也。《廣雅》謂之葱蒲。</duanzhu>
<xushi>从艸，完聲。</xushi>
<duanzhu>胡官切，在十四部。</duanzhu>
</t>

<wh>藺</wh>
<t>
<xushi>莞屬。可爲席。</xushi>
<duanzhu>依《韵會》所引補三字。《急就篇》有藺席。</duanzhu>
<xushi>从艸，閵聲。</xushi>
<duanzhu>良刃切，十二部。</duanzhu>
</t>

<wh>蒢</wh>
<t>
<xushi>黃蒢，職也。</xushi>
<duanzhu>〈釋艸〉：職、黃除。</duanzhu>
<xushi>从艸，除聲。</xushi>
<duanzhu>直魚切。五部。按鍇本無蒢。莞藺皆蒲屬。故次之以蒲也。鉉本有之。依郭注蘵似酸漿。未審亦蒲屬否。</duanzhu>
</t>

<wh>蒲</wh>
<t>
<xushi>水艸也。或㠯作席。</xushi>
<duanzhu>《周禮》「祭祀席有蒲筵。</duanzhu>
<xushi>从艸，浦聲。</xushi>
<duanzhu>此當云從艸水、甫聲。薄胡切，五部。</duanzhu>
</t>

<wh>蒻</wh>
<t>
<xushi>蒲子。</xushi>
<duanzhu>句。</duanzhu>
<xushi>可㠯爲平席。</xushi>
<duanzhu>蒲子者，蒲之少者也。凡物之少小者謂之子。或謂之女。〈周書〉蔑席。𥄕部曰「纖蒻席也。馬融同。王肅曰「纖蒻、苹席也。某氏《尙書》〔傳〕曰「底席、蒻苹也。鄭注閒傳曰「芐、今之蒲苹也。《釋名》曰「蒲苹、以蒲作之。其體平也。苹者，席安隱之偁。此用蒲之少者爲之。較蒲席爲細。〈攷工記〉注曰「今人謂蒲本在水中者爲弱。弱卽蒻。蒻必媆。故蒲子謂之蒻。非謂取水中之本爲席也。</duanzhu>
<xushi>世謂蒲蒻。</xushi>
<duanzhu>《太平御覽》有此四字。</duanzhu>
<xushi>从艸，弱聲。</xushi>
<duanzhu>而灼切，二部。</duanzhu>
</t>

<wh><img src="028A-01">𦸂</img></wh>
<t>
<xushi>？蒲。</xushi>
<duanzhu>逗。各本脫？字，今補。</duanzhu>
<xushi>蒻之類也。</xushi>
<duanzhu>此釋《周禮》也。加豆之實。㴱蒲？醢。先鄭曰「㴱蒲、蒲蒻入水㴱故曰㴱蒲。鄭曰「㴱蒲、蒲始生水中子。是則㴱蒲卽蒲蒻在水中者。許君以蒲子別於蒲、以蒻之類別於蒻。謂<pb n="28-3"/>蒲有三種。似二鄭說爲長。</duanzhu>
<xushi>从艸，㴱聲。</xushi>
<duanzhu>此當云从艸水、？聲。式箴切。七部。此字葢出故書。</duanzhu>
</t>

<wh>蓷</wh>
<t>
<xushi>隹也。</xushi>
<duanzhu>隹各本作萑。誤。今正。〈王風〉「中谷有蓷。〈釋艸〉：萑、蓷。《毛傳》曰「蓷、鵻。葢《爾雅》本作隹。與《毛傳》鵻字同。後人輒加卄頭耳。菼亦一名鵻。皆謂其色似夫不也。陸機云：舊說及魏周元明皆云菴閭。《韓詩》及《三蒼》、《說苑》云益母。本艸云：益母、茺蔚也。劉歆云：蓷、臭穢。（艸名）臭穢卽茺蔚也。按臭茺雙聲。穢蔚曡韵。李、郭注《爾雅》亦云茺蔚。未知許意何屬。</duanzhu>
<xushi>从艸，推聲。</xushi>
<duanzhu>他回切，十五部。</duanzhu>
<xushi>《詩》曰「中谷有蓷。</xushi>
<duanzhu>按鉉本此下有萑篆。萑訓艸多皃。則鍇本在茸葏二篆閒，是也。鉉乃移而類居之。必萑訓蓷也則可矣。</duanzhu>
</t>

<wh>茥</wh>
<t>
<xushi>缺盆也。</xushi>
<duanzhu>見〈釋艸〉：郭云覆盆也。實可食。</duanzhu>
<xushi>从艸，圭聲。</xushi>
<duanzhu>苦圭切，古音在十六部。</duanzhu>
</t>

<wh>莙</wh>
<t>
<xushi>牛藻也。</xushi>
<duanzhu>見〈釋艸〉：按藻之大者曰牛藻。凡艸類之大者多曰牛曰馬。郭云：江東呼馬薻矣。陸機云：藻二種。一種葉如雞蘇。莖大如箸。長四五尺。一種莖大如釵股。葉如蓬。謂之聚藻。扶風人謂之藻。聚爲發聲也。牛藻當是葉如雞蘇者。但析言則有別。統言則皆謂之藻。亦皆謂之莙。《顏氏家訓》云：莙艸細。細葉蓬茸水中。一節長數寸。細茸如絲。圓繞可愛。東宮舊事所云六色罽䋿者。凡寸𣃔五色絲。橫著線股閒。繞之以象莙艸。用以飾物。卽名爲莙。於時當縛六色罽。作此莙以飾緄帶。張敞因造糸㫄畏耳。據此、則莖如釵股者亦謂之莙也。</duanzhu>
<xushi>从艸，君聲，讀若威。</xushi>
<duanzhu>渠殞切。十三部。按君聲而讀若威。此由十三部轉入十五部。張敞之變爲䋿。䋿音隈。《說文》音隱之音塢瑰反。《字林》窘亦音巨畏反。皆是也。《唐韵》渠殞切。則不違本部。地有南北。時有古今。語言不同之故。竊疑《左傳》薀藻卽莙字。薀與藻爲二。猶筐與筥、錡與釡皆爲二也。</duanzhu>
</t>

<wh><img src="028B-02">𦺊</img></wh>
<t>
<xushi>夫離也。</xushi>
<duanzhu>見〈釋艸〉：？〈釋艸〉亦作莞、夫作苻。</duanzhu>
<xushi>从艸，睆聲。</xushi>
<duanzhu>胡官切，十四部。</duanzhu>
</t>

<wh>蒚</wh>
<t>
<xushi>夫離上也。</xushi>
<duanzhu>見〈釋艸〉。</duanzhu>
<xushi>从艸，鬲聲。</xushi>
<duanzhu>力的切。十六部。按前既有莞艸可以作席之文。復出？字。則《爾雅》？苻離、非可以作席之莞也。</duanzhu>
</t>

<wh>苢</wh>
<t>
<xushi>芣苢。</xushi>
<duanzhu>逗。</duanzhu>
<xushi>一名馬舄。其實如李。令人宜子。</xushi>
<duanzhu>〈釋艸〉：芣苢、馬舄。馬舄、車前。《說文》凡云一名者皆後人所改竄。《爾雅音義》引作芣苢、馬舄也。可證其實如李。徐鍇謂其子亦似李。但微而小耳。按《韵會》所引<pb n="29-1"/>李作麥。似近之。但未知其何本。陸德明、徐鍇所據已作李矣。令人宜子。陸機所謂治婦人產難也。</duanzhu>
<xushi>从艸，㠯聲。</xushi>
<duanzhu>羊止切，一部。</duanzhu>
<xushi>〈周書〉所說。</xushi>
<duanzhu>〈示部〉曰《逸周書》「此不言逸。或詳或略。錯見也。王會篇曰「康民以桴苡。桴苡者，其實如李。食之宜子。《詩音義》云：《山海經》及〈周書〉皆云芣苡，木也。今《山海經》無芣苡之文。若〈周書〉正文未嘗言桴苡爲木。陶隱居又云：《韓詩》言芣苡是木。食其實宜子孫。此葢誤以說〈周書〉者語系之《韓詩》「德明引《韓詩》直曰車前。瞿曰芣苡。李善引薛君曰「芣苡、澤瀉也。《韓詩》何嘗說是木哉。竊謂古者，殊方之貢獻。自出其珍異以將其誠。不必知中國所無而後獻之。然則芣苢無二。不必致疑於許偁〈周書〉也。</duanzhu>
</t>

<wh>蕁</wh>
<t>
<xushi>䒞蕃也。</xushi>
<duanzhu>今本篆文無彡。誤。䒞當是本作冘。俗加艸。本艸作沈（直林切）燔。說《爾雅》者謂卽今之知母。</duanzhu>
<xushi>从艸，𢒫聲。</xushi>
<duanzhu>𢒫各本作尋。誤。徒南切，古音在七部。</duanzhu>
</t>

<wh><img src="028B-01">𧂇</img></wh>
<t>
<xushi>𧀷或从爻。</xushi>
</t>

<wh><img src="028B-03">𦼷</img></wh>
<t>
<xushi>艸也。从艸，毄聲。</xushi>
<duanzhu>古歷切，十六部。</duanzhu>
</t>

<wh>蓲</wh>
<t>
<xushi>烏蓲。</xushi>
<duanzhu>逗二字依《爾雅音義》補。</duanzhu>
<xushi>艸也。</xushi>
<duanzhu>《廣韵》曰「。烏蓲、艸名。本《說文》「郭注《爾雅》菼薍云：江東呼爲烏蓲。音𠀌。許不與蒹薍𦵹薕<pb n="29-2"/>四字類廁。則許意不同郭也。</duanzhu>
<xushi>从艸，區聲。</xushi>
<duanzhu>去鳩切，古音在四部。</duanzhu>
</t>

<wh>䓢</wh>
<t>
<xushi>艸也。从艸，固聲。</xushi>
<duanzhu>古慕切，五部。</duanzhu>
</t>

<wh><img src="029A-01">𦾮</img></wh>
<t>
<xushi>艸也。从艸，榦聲。</xushi>
<duanzhu>古案切，十四部。</duanzhu>
</t>

<wh>藷</wh>
<t>
<xushi>藷蔗也。</xushi>
<duanzhu>三字句。或作諸蔗、或都蔗。藷蔗二字曡韵也。或作竿蔗、或干蔗。象其形也。或作甘蔗。謂其味也。或作邯？。服䖍通俗文曰「荆州竿蔗。</duanzhu>
<xushi>从艸，諸聲。</xushi>
<duanzhu>章魚切，五部。</duanzhu>
</t>

<wh>蔗</wh>
<t>
<xushi>藷蔗也。从艸，庶聲。</xushi>
<duanzhu>之夜切，古音在三部。</duanzhu>
</t>

<wh><img src="029A-02">𧂘</img></wh>
<t>
<xushi>牂？。</xushi>
<duanzhu>逗。</duanzhu>
<xushi>可㠯作縻綆。</xushi>
<duanzhu>縻、牛轡也。綆、汲井綆也。</duanzhu>
<xushi>从艸，𤕦聲。</xushi>
<duanzhu>女庚切。古音在十部。牂？曡韵。</duanzhu>
</t>

<wh>藸</wh>
<t>
<xushi>艸也。从艸，豬聲。</xushi>
<duanzhu>直魚切。五部。鉉本移此字於荎篆下。以荎藸二字當類列。而不知許意單呼藸者，別是一物也。</duanzhu>
</t>

<wh><img src="029A-03">𧀩</img></wh>
<t>
<xushi>艸也。从艸，賜聲。</xushi>
<duanzhu>斯義切，十六部。</duanzhu>
</t>

<wh><img src="029A-04">𦬕</img></wh>
<t>
<xushi>艸也。从艸，中聲。</xushi>
<duanzhu>陟宮切，九部。</duanzhu>
</t>

<wh>萯</wh>
<t>
<xushi>王萯也。</xushi>
<duanzhu>〈夏小正〉「四月王萯秀。〈月令〉「四月王瓜生。注云：今〈月令〉云王萯秀。〈豳風〉四月秀葽箋。疑葽卽王萯。《管子》地員有萯。有大萯細萯。</duanzhu>
<xushi>从艸，負聲。</xushi>
<duanzhu>房九切，古音在一部。</duanzhu>
</t>

<wh>芺</wh>
<t>
<xushi>艸也。味苦。江南食之㠯下气。</xushi>
<duanzhu>《名醫別錄》云：苦芺主桼瘡。不云可下氣。漢人謂䂊章長沙爲江南。</duanzhu>
<xushi>从艸，夭聲。</xushi>
<duanzhu>烏浩切，二部。</duanzhu>
</t>

<wh><img src="029A-05">𦱁</img></wh>
<t>
<xushi>艸也。从艸，弦聲。</xushi>
<duanzhu>胡田切，十二部。</duanzhu>
</t>

<wh><img src="029A-06">𧅲</img></wh>
<t>
<xushi>艸也。从艸。𡈹聲。</xushi>
<duanzhu>于救切，古音在一部。</duanzhu>
<xushi>？籒文囿。</xushi>
</t>

<wh>莩</wh>
<t>
<xushi>艸也。从艸，孚聲。</xushi>
<duanzhu>芳無切，古音在三部。</duanzhu>
</t>

<wh>蔩</wh>
<t>
<xushi>兔瓜也。</xushi>
<duanzhu>見〈釋艸〉。</duanzhu>
<xushi>从艸，寅聲。</xushi>
<duanzhu>翼眞切，十二部。</duanzhu>
</t>

<wh><img src="029A-07">荓</img></wh>
<t>
<xushi>馬帚也。</xushi>
<duanzhu>見〈釋艸〉：〈夏小正〉「七月？秀？也者，馬帚也。《廣雅》曰「馬帚、屈馬？也。</duanzhu>
<xushi>从艸，幷聲。</xushi>
<duanzhu>薄經切。十一部。《詩》〈大雅〉？使也。</duanzhu>
</t>

<wh>蕕</wh>
<t>
<xushi>水邊艸也。</xushi>
<duanzhu>+《漢書．子虛賦》〔音義〕曰「軒于，蕕艸也。生水中。楊州有之。〈釋艸〉：莤，蔓于。莤卽蕕，蔓于卽軒于。</duanzhu>
<xushi>从艸，猶聲。</xushi>
<duanzhu>以周切，三部。</duanzhu>
</t>

<wh>荌</wh>
<t>
<xushi>艸也。从艸，安聲。</xushi>
<duanzhu>烏旰切，十四部。</duanzhu>
</t>

<wh>藄</wh>
<t>
<xushi>土夫也。</xushi>
<duanzhu>各本作藄月爾也。今依《爾雅音義》「攷今本〈釋艸〉：芏、夫王。郭云：芏艸生海邊。？月爾。郭云：卽紫藄也。似蕨可食。陸德明曰「？字亦作藄。紫藄菜也。《說文》云藄土夫也。其所據《說文》「必與《爾雅》殊異而偁之。不則何<pb n="30"/>容偁也。今本《說文》恐是據《爾雅》郭本郭注改者。但許君《爾雅》之讀今不可知矣。</duanzhu>
<xushi>从艸，綦聲。</xushi>
<duanzhu>渠之切，一部。</duanzhu>
</t>

<wh>莃</wh>
<t>
<xushi>兔葵也。</xushi>
<duanzhu>見〈釋艸〉。</duanzhu>
<xushi>从艸，希聲。</xushi>
<duanzhu>香衣切，十五部。</duanzhu>
</t>

<wh>𦿏</wh>
<t>
<xushi>灌渝。</xushi>
<duanzhu>今〈釋艸〉：葭蘆菼薍其萌虇。郭云：今江東呼蘆筍爲虇。音繾綣。下文蕍芛葟華榮。郭別爲一條。許君所據《爾雅》？灌渝。句字皆與今本大乖。今不可得其讀矣。</duanzhu>
<xushi>从艸，夢聲，讀若萌。</xushi>
<duanzhu>古音在六部。而讀若萌者，轉入十部也。今莫中切。</duanzhu>
</t>

<wh>蕧</wh>
<t>
<xushi>盜庚也。</xushi>
<duanzhu>見〈釋艸〉。</duanzhu>
<xushi>从艸，復聲。</xushi>
<duanzhu>房六切，三部。</duanzhu>
</t>

<wh>苓</wh>
<t>
<xushi>苓耳。</xushi>
<duanzhu>逗。二字各本脫，今補。說見苦字下。</duanzhu>
<xushi>卷耳艸。</xushi>
<duanzhu>艸字各本作也。今依《韵會》所引。〈釋艸〉、《毛傳》皆曰「卷耳、苓耳也。</duanzhu>
<xushi>从艸，令聲。</xushi>
<duanzhu>郞丁切，古音在十二部。</duanzhu>
</t>

<wh><img src="029B-01">𧆐</img></wh>
<t>
<xushi>艸也。从艸，贛聲。</xushi>
<duanzhu>古送切，又古禫切。古音在七八部。轉入九部。</duanzhu>
<xushi>一曰薏苢。</xushi>
<duanzhu>本艸曰「一名？。音感。卽此字。陶隱居云：交阯實大者名？珠。𦼮與？雙聲字也。</duanzhu>
</t>

<wh>藑</wh>
<t>
<xushi>藑茅。</xushi>
<duanzhu>逗。各本無藑字。此淺人不知其不可刪（⿰刂）而刪（⿰刂）之。如巂周，燕也。今本刪（⿰刂）巂字。其誤正同，今補。</duanzhu>
<xushi>葍也。</xushi>
<duanzhu>〈釋艸〉曰「葍、<pb n="30-1"/>藑茅。</duanzhu>
<xushi>一名舜。</xushi>
<duanzhu>䑞字下曰「楚謂之葍、秦謂之藑是也。今本作一名蕣。是以未堇爲葍矣。</duanzhu>
<xushi>从艸，夐聲。</xushi>
<duanzhu>渠營切，古音在十四部。</duanzhu>
</t>

<wh>䔰</wh>
<t>
<xushi>葍也。从艸，富聲。</xushi>
<duanzhu>方布切。古音在一部。布字依宋刻。</duanzhu>
</t>

<wh>葍</wh>
<t>
<xushi>䔰也。</xushi>
<duanzhu>見〈釋艸〉：郭云：大葉白華。根如指。正白。可啖。按〈邶風〉〔箋〕云：葑菲。二菜、蔓菁與葍之類也。皆上下可食。此根可啖之證也。郭又云：葍華有赤者爲藑。藑、葍一種耳。亦猶蔆苕華黃白異名。陸機云：葍有兩種。一種莖葉細而香。一種莖赤有臭氣。按毛公云葍惡菜。殆因有臭氣與。</duanzhu>
<xushi>从艸，畐聲。</xushi>
<duanzhu>方六切，古音在一部。</duanzhu>
</t>

<wh>蓨</wh>
<t>
<xushi>苖也。</xushi>
<duanzhu>〈釋艸〉曰「苖，蓨也。《管子》「黑？、其草宜苹蓨。按苹蓨二艸名。</duanzhu>
<xushi>从艸，脩聲。</xushi>
<duanzhu>徒𦕼切。又湯彫切。古三部。按小徐本無蓨。</duanzhu>
</t>

<wh>苖</wh>
<t>
<xushi>蓨也。</xushi>
<duanzhu>按小徐本苖字在後𦯄下荼上。</duanzhu>
<xushi>从艸，由聲。</xushi>
<duanzhu>徒歷切，又池六切。三部。</duanzhu>
</t>

<wh>𦳝</wh>
<t>
<xushi>艸也。</xushi>
<duanzhu>也字各本無，今補。按《說文》凡艸名篆文之下。皆複舉篆文某字曰某艸也。如葵篆下必云葵菜也。藎篆下必云藎艸也。篆文者其形。說解者其義。以義釋形。故《說文》爲小學家言形之書也。淺人不知。則盡以爲贅而剛之。不知葵<pb n="30-2"/>菜也、藎艸也、河水也、江水也皆三字句。首字不逗。今雖未復其舊。爲舉其例於此。此𦳝篆之下。本云𦳝艸也。各本既刪（⿰刂）𦳝字。又去也字。則𦳝篆不爲艸名。似爲凡枝枝相值、葉葉相當之偁矣。《玉篇》𦳝下引《說文》謂卽蓫𦳝、馬尾、蔏陸也。薚同𦳝。攷《本艸經》曰「商陸一名𦳝。（句）根一名夜呼。陶隱居曰「其花名𦳝。是則絫呼曰蓫𦳝。單呼曰𦳝。或謂其花𦳝。或謂其莖葉𦳝也。</duanzhu>
<xushi>枝枝相値。葉葉相當。从艸，昜聲。</xushi>
<duanzhu>褚羊切，十部。</duanzhu>
</t>

<wh>薁</wh>
<t>
<xushi>嬰薁也。</xushi>
<duanzhu>嬰鍇本作蘡。俗加艸頭耳。〈豳風〉：六月食鬱及薁〔傳〕曰「鬱，棣屬；薁，蘡薁也。《正義》曰「劉稹《毛詩義問》云：鬱樹高五六尺。其實大如李。本艸。鬱一名棣。則與棣相類。蘡薁亦是鬱類。晉宮閣銘。車下李三百一十四株。車下李卽鬱也。薁李一株。薁李卽薁也。二者相類而同時熟。玉裁按。《說文》李棣皆在〈木部〉。薁在〈艸部〉。毛公但云鬱棣屬。未嘗云薁鬱屬。《廣雅》〈釋艸〉：燕薁、蘡舌也。釋木云：山李、雀李、（二字今正未知是否）鬱也。然則薁之非木實明矣。晉宮閣銘所謂車下李、薁李皆非毛許之嬰薁也。《齊民要術》引《詩》義疏曰「櫻薁、實大如龍眼。黑色。今車鞅藤實是。按賈氏凡引《詩》艸木蟲魚疏<pb n="30-3"/>皆謂之《詩》義疏。陸璣本有釋薁云云：今本脫之耳。魏王花木志引《詩》疏亦同。</duanzhu>
<xushi>从艸，奥聲。</xushi>
<duanzhu>於六切，三部。</duanzhu>
</t>

<wh>葴</wh>
<t>
<xushi>馬藍也。</xushi>
<duanzhu>見〈釋艸〉：郭云：今大葉冬藍也。〈釋艸〉又云：葴、寒漿。郭云：今酸漿艸。江東呼曰苦葴。〈子虛賦〉：葴析苞荔。張揖釋以馬藍。郭樸云：葴、酸漿、江東名烏葴。</duanzhu>
<xushi>从艸，咸聲。</xushi>
<duanzhu>職㴱切，七部。</duanzhu>
</t>

<wh><img src="030A-01">𧀦</img></wh>
<t>
<xushi>艸也。可㠯束。从艸，魯聲。</xushi>
<duanzhu>郞古切，五部。</duanzhu>
</t>

<wh>蓾</wh>
<t>
<xushi>𧀦或从鹵。</xushi>
<duanzhu>〈釋艸〉云：蓾蔖。郭云：作履苴艸。按《說文》云：苴、履中艸。謂以艸襯履底曰苴。賈子曰「冠雖敝不以苴履是也。許云可用束。郭云可苴履。大約是一物。</duanzhu>
</t>

<wh><img src="030A-02">𦳋</img></wh>
<t>
<xushi>艸也。</xushi>
<duanzhu>《左傳》引《詩》曰「雖有絲麻。無棄菅蒯。李善引《聲類》曰「蒯艸中爲索。苦怪切。《史記》馮驩有一劔。蒯緱。裴駰曰「蒯、茅之類。可爲繩。其劔把無物可裝。以小繩纏之也。</duanzhu>
<xushi>从艸，㕟聲。</xushi>
<duanzhu>按《說文》無㕟字。而《爾雅》有之。〈釋詁〉曰「㕟，息也。音義曰「㕟苦怪反。又墟季反。《字林》以爲喟、𠀌懷反。孫本作快。郭又作嘳。按㕟字今不可得其左㫄所從何等、字之本訓何屬。但其古音在十五部甚明。《說文》？？皆以爲聲。而？字亦作聵？字。逸《詩》與萃匱爲韵。皆在十五部也。不知何時？改作蒯。從朋、從刀。殊不可曉。葢本扶風䣙鄕之字誤。䣙讀若陪。在第一部第六部。與十五部相隔絕遠。而誤其形作蒯。且用爲？字。不可從也。《玉篇》引無棄菅？不作蒯。苦怪切。</duanzhu>
</t>

<wh>蔞</wh>
<t>
<xushi>艸也。可㠯亨魚。</xushi>
<duanzhu>〈召南〉言刈其蔞。陸璣云：蔞、蔞蒿也。《爾雅》「購蔏蔞。郭云：蔞，蒿也。江東用羹魚。《楚辭》曰「吳酸芼蔞。按蔞蒿俗語耳。古衹呼蔞。〈釋艸〉古讀或於購蔏句絕。</duanzhu>
<xushi>从艸，婁聲。</xushi>
<duanzhu>力朱切，古音在四部。</duanzhu>
</t>

<wh>藟</wh>
<t>
<xushi>艸也。</xushi>
<duanzhu>《詩》七言葛藟。陸璣云：藟一名巨荒似燕薁。亦延蔓生。葉如艾。白色。其子赤。可食。酢而不美。幽州謂之椎藟。開寶本艸及圖經皆謂卽千歲虆也。按凡藤者謂之藟。系之艸則有藟字。系之木則有蘽字。其實一也。戴先生《詩》補注說葛藟猶言葛藤。《爾雅》山櫐虎櫐、《山海經》卑（一作畢（））山多櫐（古本從木）皆是也。然鄭君〈周南〉箋云葛也，藟也。分爲二物。與許合。葛與藟皆藤生。故《詩》多類舉之。左氏亦云：葛藟猶能庇其木根。藤古衹作縢。謂可用緘縢也。《山海經》傳曰「櫐一名縢。</duanzhu>
<xushi>从艸，畾聲。</xushi>
<duanzhu>力軌切，十五部。</duanzhu>
<xushi>《詩》曰「莫莫葛藟。</xushi>
<duanzhu>〈大雅〉旱麓文。</duanzhu>
<xushi>一曰秬鬯。</xushi>
<duanzhu>此字義別說也。柜鬯之酒。？而後鬯。凡字從畾聲者，皆有？積之意。是以神名鬱壘。〈上林賦〉云：隱轔鬱𡾊。秬鬯得名藟者，義在乎是。其字從艸者，釀芳艸爲之也。</duanzhu>
</t>

<wh>蒬</wh>
<t>
<xushi>棘蒬也。</xushi>
<duanzhu>見〈釋艸〉：《本艸經》云：遠志一名棘菀。一名葽繞。一名細艸。</duanzhu>
<xushi>从艸，冤聲。</xushi>
<duanzhu>於元切，十四部。</duanzhu>
</t>

<wh>茈</wh>
<t>
<xushi>茈艸也。</xushi>
<duanzhu>三字句。茈字僅得免刪（⿰刂）。可以證？下必云？艸也、藟下必云藟艸也。皆淺人刪（⿰刂）之。《周禮》〔注〕云：染艸。茅蒐、橐盧、豕首、紫茢之屬。按紫茢卽紫䓞也。紫䓞卽茈艸也。《廣雅》云：茈䓞、茈草也。古列戾同音。茈紫同音。《本艸經》云：紫草一名紫丹。一名紫芺。陶隱居云：卽是今染紫者。《說文》云：䓞艸可以染畱黃。謂之紫䓞者。以染紫之䓞別於染駵黃之䓞也。〈西山經〉曰「勞山多茈艸。司馬彪注〈上林賦〉曰「茈薑、紫色之薑。郭注南山經曰「茈？、紫色？。故知古紫茈通用。</duanzhu>
<xushi>从艸，此聲。</xushi>
<duanzhu>將此切，古音在十五部。轉入十六部。</duanzhu>
</t>

<wh><img src="030B-01">𧂀</img></wh>
<t>
<xushi>茈艸也。</xushi>
<duanzhu>見〈釋艸〉。</duanzhu>
<xushi>从艸，䫉聲。</xushi>
<duanzhu>莫覺切。古音在二部。古多借用爲眇字。如說大人則藐之及凡言藐藐者皆是。</duanzhu>
</t>

<wh>萴</wh>
<t>
<xushi>烏喙也。</xushi>
<duanzhu>《廣雅》「？、奚毒、附子也。一歲爲萴子。二歲爲烏喙。三歲爲附子。四歲爲烏頭。五歲爲天雄。按《本艸經》有附子、烏頭、天雄三條。云烏頭一名奚毒。一名卽子。一名烏喙。卽子卽萴子、猶鰂鯽一字也。《名醫別錄》又沾側子一條。誤矣。</duanzhu>
<xushi>从艸，則聲。</xushi>
<duanzhu>阻力切。一部。按茈？蒐茜等字皆染艸也。乃中隔以萴字。恐後人妄移。</duanzhu>
</t>

<wh>蒐</wh>
<t>
<xushi>茅蒐。</xushi>
<duanzhu>逗。</duanzhu>
<xushi>茹蘆。</xushi>
<duanzhu>蘆音閭。鉉本作藘。〈鄭風〉茹藘在阪。〈釋艸〉、《毛傳》皆云：茹藘、茅蒐也。陸璣云：茹藘、茅蒐、蒨艸也。一名地血。齊人謂之茜。徐州人謂之牛蔓。今圃人或作畦種蒔。故貨殖傳云：卮茜千石、亦比千乘之家。按《本艸經》有茜根。蜀本圖經、蘇頌圖經言其狀甚悉。徐廣注《史記》云：茜一名紅藍。其花染繒赤黃。此卽今之紅花。張騫得諸西域者。非茜也。陳藏器云：茜與蘘荷皆《周禮》攻蠱嘉艸之冣。</duanzhu>
<xushi>人血所生。可㠯染絳。</xushi>
<duanzhu>云人血所生者。釋此字所以從鬼（⿱田⿺儿厶）也。</duanzhu>
<xushi>从艸鬼（⿱田⿺儿厶）。</xushi>
<duanzhu>會意。所鳩切。三部。茅古音矛。茅蒐、茹蘆皆疊韵也。經傳多以爲春獵字。</duanzhu>
</t>

<wh>茜</wh>
<t>
<xushi>茅蒐也。从艸，西聲。</xushi>
<duanzhu>倉見切。古音在十三部。蒨卽茜字也。古音當在十一部。其音變適同耳。</duanzhu>
</t>

<wh><img src="031A-01">𧀳</img></wh>
<t>
<xushi>赤蕼也。从艸，肆聲。</xushi>
<duanzhu>息利切，十五部。</duanzhu>
</t>

<wh>薜</wh>
<t>
<xushi>牡贊也。</xushi>
<duanzhu>見〈釋艸〉。</duanzhu>
<xushi>从艸，辟聲。</xushi>
<duanzhu>蒲計切，古音在十六部。</duanzhu>
</t>

<wh>莣</wh>
<t>
<xushi>杜榮也。</xushi>
<duanzhu>見〈釋艸〉：郭云：今芒艸也。似茅。皮可以爲繩索履屩也。按《太平御覽》引字解詁。芒、杜榮。而芒譌作芸。</duanzhu>
<xushi>从艸，忘聲。</xushi>
<duanzhu>武方切，十部。</duanzhu>
</t>

<wh>苞</wh>
<t>
<xushi>艸也。</xushi>
<duanzhu>《曲禮》苞屨不入公門注：苞，藨也。齊衰藨？之菲也。〈子虛賦〉：葴析苞荔。張揖曰「苞，藨也。玉裁按。當是藨是正字。苞是叚借。故〈喪服〉作藨？之菲。《曲禮》作苞屨。〈南都賦〉說艸有藨。卽〈子虛〉之苞也。〈斯干〉、〈生民〉〔傳〕曰「苞，本也。此苞字之本義。凡《詩》云苞櫟苞棣、書云艸木蔪苞者皆此字。叚借爲包裹。凡《詩》言白茅苞之、書言厥苞橘柚、禮言苞苴、易言苞蒙苞荒苞承苞羞苞桑苞瓜、《春秋傳》言苞茅不入皆用此字。近時經典凡訓包裹者皆徑改爲包字。郭忠恕之說誤之也。許君立文當云苞本也、從艸、包聲。若不謂爲叚借。則當云苞，藨也。下文卽云藨、？屬。使讀者知《曲禮》之苞卽〈喪服〉之藨。葢艸木既難多識。文字古今屢變。雖曰至精。豈能無誤。善學古者，不泥於古可也。</duanzhu>
<xushi>南陽㠯爲？𡳐。</xushi>
<duanzhu>？各本不從艸。誤。？、艸𡳐也。見後。</duanzhu>
<xushi>从艸，包聲。</xushi>
<duanzhu>布交切。古音在三部。按，《曲禮音義》曰「苞，白表反」，爲欲讀同藨耳。</duanzhu>
</t>

<wh>艾</wh>
<t>
<xushi>仌臺也。</xushi>
<duanzhu>見〈釋艸〉：張華《博物志》曰「削冰令圓。舉以向日。以艾於後承其影、則得火。</duanzhu>
<xushi>从艸，乂聲。</xushi>
<duanzhu>五葢切。十五部。古多借爲乂字。治也。又訓養也。</duanzhu>
</t>

<wh>蔁</wh>
<t>
<xushi>艸也。</xushi>
<duanzhu>《玉篇》曰「蔁、桺根。卽蔏陸也。此非許意。</duanzhu>
<xushi>从艸，章聲。</xushi>
<duanzhu>諸良切，十部。</duanzhu>
</t>

<wh>芹</wh>
<t>
<xushi>楚葵也。从艸，斤聲。</xushi>
<duanzhu>詳菦字下。巨巾切，古音在十三部。</duanzhu>
</t>

<wh>薽</wh>
<t>
<xushi>豕首也。</xushi>
<duanzhu>〈釋艸〉曰「茢薽、豕首。許無茢字者。攷《太平御覽》引《爾雅》蔩土瓜。孫炎曰「一名列也。按叔然以茢上屬。許君讀葢與孫同。鄭注《周禮》豕首爲染艸之屬。《呂氏春秋》曰「豨首生而麥無葉。《本艸經》曰「天名精一名豕首。</duanzhu>
<xushi>从艸，甄聲。</xushi>
<duanzhu>側鄰切，古音在十三部。</duanzhu>
</t>

<wh>蔦</wh>
<t>
<xushi>寄生艸也。</xushi>
<duanzhu>艸字各本脫。依《毛詩》音義及《韵會》補。〈小雅〉〔傳〕曰「蔦、寄生也。陸璣曰「蔦一名寄生。葉似當盧。子如覆盆子。《本艸經》「桑上寄生。一名寓木。一名宛童。按寓木、宛童見釋木。</duanzhu>
<xushi>从艸。
<duanzhu>毛、陸皆曰寄生耳。許獨云寄生艸者。爲其字之從艸也。</duanzhu>
<xushi>鳥聲。</xushi>
<duanzhu>《詩音義》云：《說文》音弔。《唐韵》都了切，二部。</duanzhu>
<xushi>《詩》曰「蔦與女蘿。</xushi>
<duanzhu>〈小雅〉頍弁文。</duanzhu>
</t>

<wh>樢</wh>
<t>
<xushi>蔦或從木。</xushi>
<duanzhu>艸屬故從艸。寓木故<pb n="32-1"/>從木。《廣雅》釋木作樢字。</duanzhu>
</t>

<wh>芸</wh>
<t>
<xushi>艸也。佀目宿。</xushi>
<duanzhu>〈夏小正〉「正月采芸。爲廟采也。二月榮芸。〈月令〉「仲冬芸始生。注：芸、香艸。高注《淮南》、《呂覽》皆曰「芸、芸蒿。菜名也。《呂覽》曰「菜之美者，陽華之芸。注：芸、芳菜也。賈思勰引《倉頡解詁》曰「芸蒿似斜蒿。可食。沈括曰「今謂之七里香者是也。葉類豌豆。其葉極芬香。古人用以藏書辟蠧。採置席下。能去蚤蝨。</duanzhu>
<xushi>从艸，云聲。</xushi>
<duanzhu>王分切，十三部。</duanzhu>
<xushi>《淮南》王說。芸艸可㠯死復生。</xushi>
<duanzhu>《淮南》王劉安也。可以死復生。謂可以使死者復生。葢出萬畢（）術、鴻寶等書。今失其傳矣。</duanzhu>
</t>

<wh>䔴</wh>
<t>
<xushi>艸也。从艸。𠭥聲。</xushi>
<duanzhu>麤最切，十五部。</duanzhu>
</t>

<wh>葎</wh>
<t>
<xushi>艸也。</xushi>
<duanzhu>唐本艸曰「葛葎蔓。宋本艸曰「葛勒蔓。似葛有刺。</duanzhu>
<xushi>从艸，律聲。</xushi>
<duanzhu>呂戌切，十五部。</duanzhu>
</t>

<wh>茦</wh>
<t>
<xushi>莿也。</xushi>
<duanzhu>茦刺見〈釋艸〉：刺不從艸。《方言》曰「凡艸木刺人。北燕朝鮮之閒謂之策。或謂之壯。按木𦬆曰朿。艸𦬆曰茦。因木𦬆之字爲義與聲也。但許君上下文皆係艸名。不當泛釋凡艸之刺。或因上文葎艸有刺聯及之。或自有艸名茦。一名莿。與《方言》異義。未可定也。</duanzhu>
<xushi>从艸，朿聲。</xushi>
<duanzhu>楚革切，古音在十六部。</duanzhu>
</t>

<wh>䒷</wh>
<t>
<xushi>䒷蔞。</xushi>
<duanzhu>逗。</duanzhu>
<xushi>果？也。</xushi>
<duanzhu>果？宋鉉本作果蓏。依鍇本。與《詩》合。〈豳風〉「果？之實。亦施于宇。〈釋艸〉曰「果？之實、？樓也。《毛傳》同。李巡曰「？樓、子名也。《本艸經》「？樓一名地樓。玉裁按。？果、婁？皆雙聲。藤生蔓於木。故今《爾雅》、本艸字從木。艸屬也。故《說文》字從艸。</duanzhu>
<xushi>从艸，𠯑聲。</xushi>
<duanzhu>古？切，十五部。</duanzhu>
</t>

<wh>葑</wh>
<t>
<xushi>須從也。</xushi>
<duanzhu>〈邶風〉采葑采菲〔毛傳〕曰「葑，須也。〈釋艸〉曰「須、（逗）葑蓯。《說文》曰「葑、須從也。三家互異而皆不誤。葑須爲雙聲。葑從爲曡韵。單𧦝之爲葑。絫𧦝之爲葑從。單𧦝之爲須。絫𧦝之爲須從。語言之不同也。或許所據《爾雅》與今本異矣。坊記注云：葑、蔓菁也。陳宋之閒謂之葑。《方言》云：蘴蕘、蕪菁也。陳、楚之郊謂之蘴。郭注：蘴舊音蜂。今江東音嵩。字作菘也。玉裁按。蘴菘皆卽葑字。音讀稍異耳。須從正切菘字。陸佃、嚴粲、羅願皆言在南爲菘。在北爲蕪菁、蔓菁。若菰葑讀去聲。別是一物。</duanzhu>
<xushi>从艸，封聲。</xushi>
<duanzhu>府容切，九部。</duanzhu>
</t>

<wh>薺</wh>
<t>
<xushi>疾黎也。</xushi>
<duanzhu>今《詩》鄘風、〈小雅〉皆作茨。〈釋艸〉、〔傳〕、箋皆曰「茨、蒺藜也。易曰「據于蒺藜。陶隱居曰「子有刺。軍家鑄鐵作之。以布敵路。亦呼蒺藜。</duanzhu>
<xushi>从艸，𠫼聲。</xushi>
<duanzhu>疾咨切，十五部。</duanzhu>
<xushi>《詩》曰「牆有薺。</xushi>
</t>

<wh>莿</wh>
<t>
<xushi>茦也。</xushi>
<duanzhu>按《方言》衹作刺。卽從艸亦當與茦篆相屬。恐後人增之。</duanzhu>
<xushi>从艸，刺聲。</xushi>
<duanzhu>七賜切，十六部。</duanzhu>
</t>

<wh>蕫</wh>
<t>
<xushi>鼎蕫也。</xushi>
<duanzhu>〈釋艸〉曰「蘱、薡蕫。郭云：似蒲而細。按《說文》無蘱字者，葢許所據衹作類。</duanzhu>
<xushi>从艸，童聲。</xushi>
<duanzhu>多動切。九部。亦作董。古童重通用。或用爲童蓈字。誤。</duanzhu>
<xushi>杜林曰「藕根。</xushi>
<duanzhu>漢志有杜林《倉頡訓纂》一篇、杜林《倉頡故》一篇。此葢二篇中語。藕當從後文作蕅。蕅根猶荷根也。郭樸曰「北方人以藕爲荷。用根爲母號也。然則杜林謂蕅爲蕫。</duanzhu>
</t>

<wh>蘻</wh>
<t>
<xushi>狗毒也。</xushi>
<duanzhu>見〈釋艸〉：樊光云：俗語苦如蘻。</duanzhu>
<xushi>从艸，繫聲。</xushi>
<duanzhu>古詣切，十六部。</duanzhu>
</t>

<wh>𦺋</wh>
<t>
<xushi>艸也。</xushi>
<duanzhu>〈釋艸〉曰「？、𦺋𧃒。未知許𣃔句如此否。</duanzhu>
<xushi>从艸，㛮聲。</xushi>
<duanzhu>蘇老切。古音在三部。《說文》無？字者。葢所據衹作𢾕。</duanzhu>
</t>

<wh>芐</wh>
<t>
<xushi>地黃也。</xushi>
<duanzhu>見〈釋艸〉：《本艸經》謂之乾地黃。</duanzhu>
<xushi>从艸，下聲。</xushi>
<duanzhu>矦古切，五部。</duanzhu>
<xushi>《禮記》：</xushi>
<duanzhu>依宋本及《韵會》補記字。按下文〈公食〉大夫《禮記》文。</duanzhu>
<xushi>鈃毛牛𧆑羊芐豕薇是。</xushi>
<duanzhu>今《儀禮》毛作芼。與許所據不同。今《儀禮》曰「羊苦。注：苦、苦荼也。今文苦爲芐。然則許從今文。鄭從古文也。〈士虞禮〉、〈特牲饋食禮〉二記。？芼用苦若<pb n="33"/>薇。注皆云今文苦爲芐。〈特牲〉又正之曰「芐乃地黃。非也。</duanzhu>
</t>

<wh>薟</wh>
<t>
<xushi>白薟也。</xushi>
<duanzhu>《本艸經》作白斂。</duanzhu>
<xushi>从艸，僉聲。</xushi>
<duanzhu>良冄切，七部。</duanzhu>
</t>

<wh>蘞</wh>
<t>
<xushi>薟或从斂。</xushi>
<duanzhu>〈唐風〉「蘞蔓于野。陸璣云：似栝樓。葉盛而細。其子正黑。如燕薁。不可食。陸疏廣要曰「本艸蘞有赤白黑三種。疑此是黑蘞也。</duanzhu>
</t>

<wh>菳</wh>
<t>
<xushi>黃菳也。</xushi>
<duanzhu>《本艸經》《廣雅》皆作黃芩。今藥中黃芩也。</duanzhu>
<xushi>从艸，金聲。</xushi>
<duanzhu>巨今切，七部。</duanzhu>
</t>

<wh>芩</wh>
<t>
<xushi>艸也。</xushi>
<duanzhu>〈小雅〉「呦呦鹿鳴。食野之芩。傳曰「芩艸也。陸璣云：芩艸莖如釵股。葉如竹。蔓生澤中下地鹹處。爲艸眞實。牛馬皆喜食之。按如陸說。則非黃芩藥也。許君黃菳字從金聲。《詩》野芩字從今聲。𢧵然分別。他書亂之。非也。《毛詩》音義引《說文》云：蒿也。以別於毛公之艸也。甚爲可據。但訓蒿則與弟二章不別。且《說文》當以芩與蒿篆類廁。恐是一本作蒿屬。《釋文》也字或屬字之誤。又按《集韵》、《類篇》皆曰荶䕾芩三字同、魚音切。菜名。似蒜。生水中。攷《字林》、《齊民要術》皆云荶似蒜。生水中。此則別是一物。</duanzhu>
<xushi>从艸，今聲。</xushi>
<duanzhu>巨今切，七部。</duanzhu>
<xushi>《詩》曰「食野之芩。</xushi>
</t>

<wh>藨</wh>
<t>
<xushi>鹿𧆑也。</xushi>
<duanzhu>前莥篆訓鹿藿之實。此藨訓鹿藿。則當類處。徐鍇曰「〈釋艸〉：蔨、鹿藿。藨、麃。二者各物。疑字形之誤。以藨麃爲鹿藿也。玉裁按。葢麃誤爲鹿。淺人因妄增藿字耳。</duanzhu>
<xushi>从艸，麃聲，讀若剽。</xushi>
<duanzhu>平表切，二部。</duanzhu>
<xushi>一曰？之屬。</xushi>
<duanzhu>此字義別說也。〈南都賦〉「其艸則藨芧蘋莞。《廣韵》曰「。可爲席。或作？苞。</duanzhu>
</t>

<wh><img src="032B-02">𧅖</img></wh>
<t>
<xushi>綬艸也。</xushi>
<duanzhu>艸字依《韵會》補。〈陳風〉「邛有旨鷊」〔傳〕曰「鷊、綬艸也。〈釋艸〉曰「虉綬。按《毛詩》作鷊。叚借字也。今《爾雅》作虉、與《說文》作？不同者。鷊？同在十六部也。陸璣曰「鷊五色。作綬文。故曰綬艸。</duanzhu>
<xushi>从艸，鶪聲。</xushi>
<duanzhu>五狄切，十六部。</duanzhu>
<xushi>《詩》曰「邛有旨？是。</xushi>
</t>

<wh>蔆</wh>
<t>
<xushi>芰也。</xushi>
<duanzhu>《周禮》加籩之實有蔆注：蔆，芰也。〈子虛賦〉應劭注同。</duanzhu>
<xushi>从艸，淩聲。</xushi>
<duanzhu>力膺切，六部。</duanzhu>
<xushi>楚謂之芰。</xushi>
<duanzhu>〈楚語〉：屈到嗜芰。韋曰「芰，蔆也。</duanzhu>
<xushi>秦謂之薢茩。</xushi>
<duanzhu>〈釋艸〉曰「薢茩、芵光。郭云：芵明也。或曰䔖也。關西謂之薢茩。按景純兩解。後解與《說文》、《字林》合。〈釋艸〉又曰「蔆、蕨攈。（孫炎居郡反）郭云：今水中芰。按蕨攈、芵光皆雙聲。《爾雅》「薢茩、芰光。或可以決明子釋之。不嫌異物同名也。而《說文》之芰、薢茩。卽今蔆角。本無疑義。不知徐鍇何以淆惑。</duanzhu>
</t>

<wh><img src="032B-01">𧅊</img></wh>
<t>
<xushi>司馬相如說蔆<pb n="33-2"/>从䢯。</xushi>
<duanzhu>此當是《凡將篇》中字。〈藝文志〉曰「史游作《急就篇》，李長作《元尙篇》，皆《倉頡》中正字也。司馬相如《《凡將篇》》則頗有出矣。據是則《倉頡篇》正字作蔆。《凡將》別作？。营、芎同此。淩聲古音在六部。䢯聲古音在十二部。而合之者，以雙聲合之也。今《史》、《漢》、《文選》〈子虛賦〉衹作蔆華。</duanzhu>
</t>

<wh>芰</wh>
<t>
<xushi>蔆也。</xushi>
<duanzhu>是謂轉注：</duanzhu>
<xushi>从艸，支聲。</xushi>
<duanzhu>奇寄切，十六部。</duanzhu>
</t>

<wh>茤</wh>
<t>
<xushi>杜林說芰从多。</xushi>
<duanzhu>此葢《倉頡訓纂》、《倉頡故》二篇中語。支聲在十六部。多聲在十七部。二部合音冣近。古弟十七部中字多轉入弟十六部。</duanzhu>
</t>

<wh>薢</wh>
<t>
<xushi>薢茩也。</xushi>
<duanzhu>不云蔆也者，已見上矣。王注〈離騷〉曰「芰，䔖也。秦人曰薢茩。按薢與芰同在十六部。徐言之則云薢茩。</duanzhu>
<xushi>从艸，解聲。</xushi>
<duanzhu>胡買切，十六部。</duanzhu>
</t>

<wh>茩</wh>
<t>
<xushi>薢茩也。从艸，后聲。</xushi>
<duanzhu>蔆以角得名。蔆之言棱也。茩之言角也。茩角雙聲。同在第三部。《唐韵》胡口切。薢茩雙聲。</duanzhu>
</t>

<wh>芡</wh>
<t>
<xushi>雞頭也。</xushi>
<duanzhu>《周禮》加籩之實有芡注同此。《方言》䓈、芡、雞頭也。北燕謂之䓈。靑徐淮泗之閒謂之芡。南楚江湘之閒謂之雞頭。或謂之鴈頭。或謂之烏頭。</duanzhu>
<xushi>从艸，欠聲。</xushi>
<duanzhu>巨儉切，古音。在八部。</duanzhu>
</t>

<wh>䕮</wh>
<t>
<xushi>日精也。<pb n="33-3"/>㠯秋華。</xushi>
<duanzhu>以各本作似。今依宋本及《韵會》正。《本艸經》「菊花一名節花。又曰「一名日精。按一名節花、卽許所謂以秋華也。一名日精與許合。〈夏小正〉「九月榮鞠。鞠艸也。鞠榮而樹麥。時之急也。〈月令〉「鞠有黃華。〈離騷〉。夕餐秋菊之落英。字或作菊、或作鞠。以《說文》繩之。皆叚借也。〈釋艸〉：蘜、治牆。郭云：今之秋華菊。郭意蘜菊爲古今字玉裁謂。許君剖析菊爲大菊、蘧麥。蘜爲治牆。蘜爲日精。分廁三所。又恐學者以其同音易溷也。著之曰以秋華、言此䕮字乃小正、〈月令〉之布華玄月者也。然則許意治牆別是一物。種類甚殊。如大菊之非䕮。郭注《爾雅》與許全乖。攷郭氏所注小學三書。今存者二。有時涉及《字林》、而絶未嘗偁用《說文》也《本艸經》、名毉別錄秋華有九名而無治牆。則治牆之非秋華亦略可見。</duanzhu>
<xushi>从艸，𥶶省聲。</xushi>
<duanzhu>居六切，三部。</duanzhu>
</t>

<wh><img src="033A-01">𦶗</img></wh>
<t>
<xushi>䕮或省。</xushi>
<duanzhu>按米部𥶶從米、？省聲。省竹則爲䕮。又省米則爲？。卽㚔部之？之省聲也。</duanzhu>
</t>

<wh>蘥</wh>
<t>
<xushi>爵麥也。</xushi>
<duanzhu>見〈釋艸〉：爵當依今〈釋艸〉作雀。許君從所據耳。郭云：卽燕麥也。生故墟野林下。苗實俱似麥。或云爵麥卽穱麥。誤也。〈招䰟〉、〈七發〉皆云穱麥。穱卽𥼚字之異者。古爵焦聲同在弟二部。許云𥼚、早取穀也。招魂王注云：擇麥中先熟者也。義正同。</duanzhu>
<xushi>从艸，龠聲。</xushi>
<duanzhu>以勺切，二部。</duanzhu>
</t>

<wh>藗</wh>
<t>
<xushi>牡茅也。</xushi>
<duanzhu>見〈釋艸〉：此當與菅茅二篆類廁而不爾者，葢其種類殊也。</duanzhu>
<xushi>从艸，遬聲。</xushi>
<duanzhu>桑谷切，三部。</duanzhu>
<xushi>遬籒文速。</xushi>
<duanzhu>凡速聲字皆從速。則牡茅字作䔎可矣。而小篆偶從遬。與他速聲字不畫一。故箸之。序曰「小篆取史籒大篆或頗省改。藗者，大篆文應省改而不省改者也。</duanzhu>
</t>

<wh>𦮺</wh>
<t>
<xushi>茅秀也。</xushi>
<duanzhu>《廣雅》曰「䔑、𦮺、茅穗也。䔑卽荼字之變。《周禮》《儀禮》注、〈鄭風〉箋、〈吳語〉注皆云：荼、茅秀。當是荼爲茅之秀。𦮺爲藗之秀。統言之則曰茅秀而已。其色正白。</duanzhu>
<xushi>从艸，松聲。</xushi>
<duanzhu>息夷切，十五部。</duanzhu>
</t>

<wh>蒹</wh>
<t>
<xushi>？之未秀者。</xushi>
<duanzhu>蒙上茅秀而及？之秀與未秀也。凡經言？葦、言蒹葭、言葭菼皆竝舉二物。蒹、菼、？一也。今人所謂荻也。葭、葦一也。今人所謂蘆也。？一名薍、一名鵻、一名蒹。葦一名華。〈釋艸〉曰「葭華、蒹薕。每二字爲一物。又曰「葭藘、菼薍。亦每二字爲一物。葭蘆卽葭華也。菼薍卽蒹薕也。〈夏小正〉傳、毛公、許君說皆同此。舍人、李巡、樊光則云蘆薍爲一艸。陸璣、郭樸則又蒹葭菼爲三矣。〈夏小正〉「七月秀？葦」〔傳〕曰「未秀則不爲？葦。秀然後爲？葦。又曰「？未秀爲菼。葦未秀爲蘆。按已秀曰？。未秀則曰蒹、曰薍、曰菼也。於此不列？篆者。以小篆大篆隔之也。</duanzhu>
<xushi>从艸，兼聲。</xushi>
<duanzhu>古恬切，七部。</duanzhu>
</t>

<wh>薍</wh>
<t>
<xushi>𦵹也。从艸，亂聲。</xushi>
<duanzhu>五患切，十四部。</duanzhu>
<xushi>八月薍爲？。葭爲葦。</xushi>
<duanzhu>各本脫？葭爲三字。今補正。按此正申明未秀爲𦵹既秀爲？之恉。八月、秀之時也。言葭爲葦者，類言之也。豳《詩》八月？葦傳云：薍爲？、葭爲葦。謂至是月而薍秀爲？、葭秀爲葦矣。許正用毛語。</duanzhu>
</t>

<wh>𦵹</wh>
<t>
<xushi>？之初生。一曰薍。一曰騅。</xushi>
<duanzhu>騅各本作鵻。今依《爾雅》「兩一曰、謂𦵹之一名也。〈釋言〉云：菼，騅也。菼、薍也王風傳云：菼鵻也。蘆之初生者也。箋云：菼，薍也。按毛釋爲鵻。恐其與蓷無別也。故又申之曰「蘆之初生者也。菼別於蘆。析言之也。統言之則菼亦偁蘆。鄭恐？葦無別也。故又申之曰薍也。𦵹與騅皆言其靑色。薍言其形。細莖稹密。許云？之初生。亦以正毛也。</duanzhu>
<xushi>从艸，剡聲。</xushi>
<duanzhu>土敢切，八部。</duanzhu>
</t>

<wh>菼</wh>
<t>
<xushi>𦵹或从炎。</xushi>
<duanzhu>經典皆作此字。</duanzhu>
</t>

<wh>薕</wh>
<t>
<xushi>蒹也。</xushi>
<duanzhu>二字曡韵。</duanzhu>
<xushi>从艸，廉聲。</xushi>
<duanzhu>力鹽切，七部。</duanzhu>
</t>

<wh>薠</wh>
<t>
<xushi>靑<pb n="34-2"/>薠。</xushi>
<duanzhu>句。</duanzhu>
<xushi>佀莎而大者。</xushi>
<duanzhu>而大二字依《韵會》所引補。〈子虛賦〉：薛莎靑薠。張揖曰「靑薠似莎而大。生江湖。鴈所食。按高注《淮南》曰「薠狀如葴。與張說不同。《楚辭》有白薠。殆與靑薠一種。色少異耳。</duanzhu>
<xushi>从艸，煩聲。</xushi>
<duanzhu>附袁切，十四部。</duanzhu>
</t>

<wh>䒢</wh>
<t>
<xushi>䒢䓉。</xushi>
<duanzhu>逗。二字各本脫。今依全書通例補之。</duanzhu>
<xushi>昌蒲也。</xushi>
<duanzhu>《周禮》朝事之豆實有昌本注：昌本、昌蒲根。切之四寸爲菹。左氏謂之昌歜。《本艸經》「菖蒲一名昌陽。按或單呼曰昌。或曰堯韭。或曰荃。或曰蓀。䒢䓉之名今未見所出。</duanzhu>
<xushi>从艸，卬聲。</xushi>
<duanzhu>五剛切，十部。</duanzhu>
<xushi>益州云：</xushi>
<duanzhu>《本艸經》曰「生上洛池澤及蜀郡嚴道。云、毛扆改生。</duanzhu>
</t>

<wh>䓉</wh>
<t>
<xushi>䒢䓉也。从艸，邪聲。</xushi>
<duanzhu>以遮切，古音在五部。</duanzhu>
</t>

<wh>芀</wh>
<t>
<xushi>葦華也。</xushi>
<duanzhu>〈釋艸〉曰「葦、醜芀。顏注《漢書》云蒹錐者是也。取其脫穎秀出故曰芀。《方言》「錐謂之鍣。（音苕）因此凡言芀秀者，多借苕字爲之。《韓詩》葦䓟字作䓟。〈釋艸〉：蔈荂荼猋藨芀。皆謂艸之秀。〈豳風〉〔傳〕曰「荼、？苕也。〈夏小正〉〔傳〕曰「荼、？葦之秀。是與茅秀同名荼矣。葦華大於？華。故葭一名華。</duanzhu>
<xushi>从艸，刀聲。</xushi>
<duanzhu>徒𦕼切，二部。</duanzhu>
</t>

<wh>茢</wh>
<t>
<xushi>芀也。</xushi>
<duanzhu>〈檀弓〉：君臨臣喪。以巫祝桃茢執戈。注：茢、？苕。可埽不祥。〈玉藻〉：膳於君有葷桃茢。注：茢、菼帚也。按許云葦。鄭云？菼者。此統言不別也。芀帚、花退用穎爲之。芀一名茢。故帚一名茢。</duanzhu>
<xushi>从艸，列聲。</xushi>
<duanzhu>良薛切，十五部。</duanzhu>
</t>

<wh>䓿</wh>
<t>
<xushi>䓿𧂄也。从艸，圅聲。</xushi>
<duanzhu>胡感切，八部。</duanzhu>
</t>

<wh>𧂄</wh>
<t>
<xushi>䓿𧂄。</xushi>
<duanzhu>逗。</duanzhu>
<xushi>扶渠華。</xushi>
<duanzhu>句絕。扶渠、各本作芙蓉。誤。今從釋元應所引。許意扶渠爲華、葉、莖、實、本、根之緫名。《爾雅》說此艸、以夫渠建首。毛公亦曰「荷、扶渠也。其華䓿萏。扶渠一作夫渠。今《爾雅》作芙蕖、俗字也。</duanzhu>
<xushi>未發爲䓿𧂄。已發爲夫容。</xushi>
<duanzhu>此就華析言之也。〈陳風〉：有蒲䓿萏。《爾雅》、《毛傳》皆曰「其華䓿萏。此統言之。不論其未發已發也。屈原、宋玉言芙蓉不言䓿萏。亦猶是也。許意䓿之言含也。夫之言？也。故分別之。高誘曰「其華曰夫容。其秀曰䓿萏。與許意合。華與秀散文則同。對文則別。夫容今本作芙蓉、俗字也。</duanzhu>
<xushi>从艸，閻聲。</xushi>
<duanzhu>徒感切，八部。</duanzhu>
</t>

<wh>蓮</wh>
<t>
<xushi>扶渠之實也。</xushi>
<duanzhu>〈陳風〉：有蒲與蕑。箋云：蕑當作蓮。蓮、夫渠實也。鄭意欲合三章爲一物耳。《本艸經》謂之藕實。一名水芝丹。</duanzhu>
<xushi>从艸，連聲。</xushi>
<duanzhu>洛賢切，古音在十四部。</duanzhu>
</t>

<wh>茄</wh>
<t>
<xushi>扶渠莖。</xushi>
<duanzhu>謂華與葉之莖皆名茄也。？之言柯也。古與荷通用。〈陳風〉：有蒲與荷。《鄭箋》「夫渠之莖曰荷。樊光注《爾雅》引《詩》有蒲與茄。屈原曰「製芰荷以爲衣。雧芙蓉以爲裳。楊雄則曰「衿芰茄之綠衣。被芙蓉之朱裳。漢樂府鷺何食。食茄下。亦謂葉下。</duanzhu>
<xushi>从艸，加聲。</xushi>
<duanzhu>古牙切，十七部。</duanzhu>
</t>

<wh>荷</wh>
<t>
<xushi>扶渠葉。</xushi>
<duanzhu>今《爾雅》曰「其葉蕸。音義云：衆家無此句。惟郭有。就郭本中或復無此句。亦竝闕讀。玉裁按。無者是也。高注《淮南》云：荷夫渠也。其莖曰茄。其本曰蔤。其根曰藕。其華曰夫容。其秀曰䓿萏。其實蓮。蓮之藏者菂。菂之中心曰薏。大致與《爾雅》同。亦無其葉蕸三字、葢大葉駭人。故謂之荷。大葉扶搖而起。渠央寬大。故曰夫渠。《爾雅》假葉名其通體。故分別莖華實根各名而冠以荷夫渠三字。則不必更言其葉也。荷夫渠之華爲䓿萏。䓿萏之葉爲荷夫渠。省文互見之法也。或疑闕葉而補之。亦必當曰其葉荷。不嫌重複。無庸肊造蕸字。又案屈原、宋玉、楊雄皆以芙蓉與芰荷對文。然則芰者蔆之葉。蔆者芰之實。蔆之言棱角也。芰之言支起也。</duanzhu>
<xushi>从艸，何聲。</xushi>
<duanzhu>胡哥切，十七部。</duanzhu>
</t>

<wh>蔤</wh>
<t>
<xushi>扶渠本。</xushi>
<duanzhu>〈釋艸〉：其本蔤。郭云：莖下白蒻在泥中者。按蔤之<pb n="35-1"/>言入水深密也。蒲本亦偁蔤。〈周書〉？席。今作蔑席。纖蒻席也。〈檀弓〉：子蒲卒。哭者呼滅。注曰「滅葢子蒲名。哭呼名。故子臯非之。？滅皆蔤之叚借也。名蔤。故字蒲。</duanzhu>
<xushi>从艸，密聲。</xushi>
<duanzhu>美必切，十二部。</duanzhu>
</t>

<wh>蕅</wh>
<t>
<xushi>扶渠根。</xushi>
<duanzhu>〈釋艸〉：其根耦。按〈釋艸〉以其本蔤系於荷扶渠其莖茄之下者，謂此乃全荷之本。今俗所謂藕者是也。蔤之言滅𣳚於泥中也。以其根藕系於其華䓿𧂄其實蓮之下者，謂此乃花實之根。凡花實之莖必偕葉一莖同出。似有耦然。故下近蔤、上近花莖之根曰藕。本言其全。根言其偏。本在下。根上於本。下文的薏仍冡花實言之。此作《爾雅》之精意也。叔重列字次弟。未得其解矣。</duanzhu>
<xushi>从艸水。</xushi>
<duanzhu>會意。</duanzhu>
<xushi>禺聲。</xushi>
<duanzhu>五厚切。四部。今訂之乃從艸從耦。會意兼形聲。</duanzhu>
</t>

<wh>蘢</wh>
<t>
<xushi>天蘥也。</xushi>
<duanzhu>見〈釋艸〉。</duanzhu>
<xushi>从艸，龍聲。</xushi>
<duanzhu>盧紅切，九部。</duanzhu>
</t>

<wh>蓍</wh>
<t>
<xushi>蒿屬。</xushi>
<duanzhu>謂似蒿而非蒿也。陸機曰「似藾蕭。靑色。</duanzhu>
<xushi>生千歲三百莖。</xushi>
<duanzhu>艸木疏、《博物志》說皆同。《尙書大傳》曰「蓍之爲言耆也。百年一本生百莖。</duanzhu>
<xushi>易㠯爲數。</xushi>
<duanzhu>數，筭也。謂占易者必以是計筭也。詳《易．𣪠辭》。</duanzhu>
<xushi>天子蓍九尺。諸侯七尺。大夫<pb n="35-2"/>五尺。士三尺。</xushi>
<duanzhu>此禮三正記文也。亦見《白虎通》「《儀禮》〈特牲〉饋食。筮者坐筮。少牢饋食。筮者立筮。鄭注：卿大夫蓍五尺。立筮。士之蓍短。坐筮。皆由便也。賈公彥曰「然則天子諸侯立筮可知。</duanzhu>
<xushi>从艸，耆聲。</xushi>
<duanzhu>式脂切，十五部。</duanzhu>
</t>

<wh>菣</wh>
<t>
<xushi>香蒿也。</xushi>
<duanzhu>《詩》「食野之蒿。《爾雅》、《毛傳》皆云：蒿，菣也。郭樸云：今人呼爲靑蒿。香中炙啖者爲菣。</duanzhu>
<xushi>从艸，臤聲。</xushi>
<duanzhu>去刃切，十二部。</duanzhu>
</t>

<wh><img src="035A-01">𦸃</img></wh>
<t>
<xushi>菣或从堅。</xushi>
<duanzhu>按陸德明曰「菣、《字林》作？。</duanzhu>
</t>

<wh>莪</wh>
<t>
<xushi>莪。</xushi>
<duanzhu>逗。</duanzhu>
<xushi>蘿也。</xushi>
<duanzhu>此三字舊作蘿莪二字。今正。莪系複舉。不當倒於蘿下。〈小雅〉菁菁者莪、蓼蓼者莪。〈釋艸〉曰「莪、蘿。以蘿釋莪。《毛傳》曰「莪、蘿蒿也。以蘿蒿釋莪。陸璣亦云：莪蒿一名蘿蒿。</duanzhu>
<xushi>蒿屬。</xushi>
<duanzhu>凡言屬則別在其中。故鄭注同禮每云屬別。</duanzhu>
<xushi>从艸，我聲。</xushi>
<duanzhu>五何切，十七部。</duanzhu>
</t>

<wh>蘿</wh>
<t>
<xushi>莪也。</xushi>
<duanzhu>是謂轉注：</duanzhu>
<xushi>从艸，羅聲。</xushi>
<duanzhu>魯何切，十七部。</duanzhu>
</t>

<wh>菻</wh>
<t>
<xushi>蒿屬。</xushi>
<duanzhu>郭樸曰「莪蒿亦曰䕲蒿。按䕲同菻。許不言莪菻一物也。</duanzhu>
<xushi>从艸，林聲。</xushi>
<duanzhu>力稔切，七部。</duanzhu>
</t>

<wh>蔚</wh>
<t>
<xushi>牡蒿也。</xushi>
<duanzhu>〈小雅〉「匪莪伊蔚。〈釋艸〉、山傳皆云：牡菣。按牡菣猶牡蒿也。郭云：無子者。陸璣云：牡蒿、七月華。八月角。一名馬薪蒿。<pb n="35-3"/>與郭異。《名醫別錄》有牡蒿一條。唐人注曰「齊頭蒿也。</duanzhu>
<xushi>从艸，尉聲。</xushi>
<duanzhu>於胃切。十五部。古多借爲茂鬱字。</duanzhu>
</t>

<wh>蕭</wh>
<t>
<xushi>艾蒿也。</xushi>
<duanzhu>〈大雅〉：取蕭祭脂。〈郊特牲〉。焫蕭合馨香。故毛公曰「蕭所以共祭祀。鄭君曰「蕭、薌蒿也。陸璣曰「今人所謂萩蒿也。或云牛尾蒿。許愼以爲艾蒿。非也。按陸語非是。此物蒿類而似艾。一名艾蒿。許非謂艾爲蕭也。齊高帝云：蕭卽艾也。乃爲誤耳。○又按〈曹風〉〔傳〕曰「蕭，蒿也。此統言之。諸家云薌蒿艾蒿者，析言之。</duanzhu>
<xushi>从艸，肅聲。</xushi>
<duanzhu>蘇彫切。古音在三部。音修。亦與肅同音通用。甸師。共肅茅。杜子春讀肅爲蕭。蕭牆、蕭斧皆訓肅。</duanzhu>
</t>

<wh>萩</wh>
<t>
<xushi>蕭也。从艸，秌聲。</xushi>
<duanzhu>七由切。三部。古多以萩爲楸。如《左氏傳》伐雍門之萩、史漢河濟之閒千樹萩是也。</duanzhu>
</t>

<wh>芍</wh>
<t>
<xushi>鳧茈也。</xushi>
<duanzhu>見〈釋艸〉：今人謂之葧臍。卽鳧茈之轉語。郭樸云：苗似龍須。根可食。黑色。是也。《廣雅》云：葃姑、水芋、烏芋也。《名醫別錄》云：烏芋一名藉姑。一名水萍。藉與葃同音。萍必芋之誤。此專謂茨菰。不必因烏字牽合鳧茈也。茈徂咨切。</duanzhu>
<xushi>从艸，勺聲。</xushi>
<duanzhu>胡了切。二部。古勺聲與弱聲同。芍之可食者，其蒻也。</duanzhu>
</t>

<wh><img src="035A-02">𦺍</img></wh>
<t>
<xushi>王彗也。</xushi>
<duanzhu>〈釋艸〉字作<pb n="36"/>葥。郭云：似藜可爲彗。按凡物呼王者皆謂大。</duanzhu>
<xushi>从艸，湔聲。</xushi>
<duanzhu>昨先切，十二部。</duanzhu>
</t>

<wh>蔿</wh>
<t>
<xushi>艸也。</xushi>
<duanzhu>晉有士蔿。楚有蔿姓。</duanzhu>
<xushi>从艸，爲聲。</xushi>
<duanzhu>于委切。古音在十七部。大徐引《唐韵》于鬼（⿱田⿺儿厶）切。鬼（⿱田⿺儿厶）字恐誤。《左傳》蔿薳錯出。薳卽蔿字。</duanzhu>
</t>

<wh>䒞</wh>
<t>
<xushi>艸也。</xushi>
<duanzhu>此與䒞蕃各物。</duanzhu>
<xushi>从艸，冘聲。</xushi>
<duanzhu>直深切，古在八部。</duanzhu>
</t>

<wh>蘜</wh>
<t>
<xushi>治牆也。</xushi>
<duanzhu>未詳何物。《集韵》七之曰「菭蘠、艸名。</duanzhu>
<xushi>从艸，鞠聲。</xushi>
<duanzhu>居六切，三部。</duanzhu>
</t>

<wh>蘠</wh>
<t>
<xushi>蘠靡。</xushi>
<duanzhu>逗。</duanzhu>
<xushi>虋冬也。</xushi>
<duanzhu>見〈釋艸〉：按《本艸經》有天門冬、麥門冬。未知《爾雅》、《說文》謂何品也。</duanzhu>
<xushi>从艸，牆聲。</xushi>
<duanzhu>賤羊切，十部。</duanzhu>
</t>

<wh>芪</wh>
<t>
<xushi>芪母也。</xushi>
<duanzhu>三字一句。按前已有？、不與芪字爲伍。則說《爾雅》者謂？卽芪母。非許意也。</duanzhu>
<xushi>从艸，氏聲。</xushi>
<duanzhu>常支切。十六部。一名蝭母。一名知母。一名蚔母。皆同部同音。</duanzhu>
</t>

<wh>菀</wh>
<t>
<xushi>茈菀。</xushi>
<duanzhu>句。《本艸經》作紫菀。古紫通用茈。見上。唐本艸注云：白菀謂之女菀。《急就篇》「牡蒙甘艸菀藜蘆。師古曰「菀謂紫菀、女菀之屬也。</duanzhu>
<xushi>出漢中房陵。</xushi>
<duanzhu>本艸亦曰「生房陵山谷。</duanzhu>
<xushi>从艸，宛聲。</xushi>
<duanzhu>於阮切。十四部。《詩》菀彼北林、有菀者桺。假借爲鬱字也。</duanzhu>
</t>

<wh>莔</wh>
<t>
<xushi>貝母<pb n="36-1"/>也。</xushi>
<duanzhu>《詩》「言采其蝱。《毛傳》曰「蝱、貝母。〈釋艸〉、《說文》作莔。莔正字。蝱假借字也。根下子如聚小貝。《韵㑹》引作貝母艸、療蛇毒六字。</duanzhu>
<xushi>从艸，朙省聲。</xushi>
<duanzhu>武庚切。古音在十部。不曰囧聲、而曰省聲者。取皆讀如茫也。</duanzhu>
</t>

<wh>𦬸</wh>
<t>
<xushi>山薊也。</xushi>
<duanzhu>見〈釋艸〉、《本艸經》。</duanzhu>
<xushi>从艸，朮聲。</xushi>
<duanzhu>直律切，十五部。</duanzhu>
</t>

<wh>蓂</wh>
<t>
<xushi>析蓂。</xushi>
<duanzhu>二字逗。</duanzhu>
<xushi>大薺也。</xushi>
<duanzhu>此齊當作齊。許君薺爲蒺黎字。則薺菜必當作齊。如洛爲歸德水名。則知豫州水名必作雒也。《說文》字多與《爾雅》異。後人依《爾雅》改之。〈釋艸〉曰「菥蓂、大薺。郭云：似薺葉細。按此齊菜中之一種也。</duanzhu>
<xushi>从艸，冥聲。</xushi>
<duanzhu>莫歷切，古音在十一部。</duanzhu>
</t>

<wh>菋</wh>
<t>
<xushi>荎藸也。</xushi>
<duanzhu>見〈釋艸〉：郭云：五味也。</duanzhu>
<xushi>从艸，味聲。</xushi>
<duanzhu>無沸切，十五部。</duanzhu>
</t>

<wh>荎</wh>
<t>
<xushi>荎藸艸也。</xushi>
<duanzhu>四字句。〈釋艸〉有味荎藸。釋木有味荎著。實一物也。春初生苗。引赤蔓於高木。長六七尺。故又入釋木。</duanzhu>
<xushi>从艸，至聲。</xushi>
<duanzhu>直尼切，古音在十二部。</duanzhu>
</t>

<wh>葛</wh>
<t>
<xushi>絺綌艸也。</xushi>
<duanzhu>〈周南〉：葛之覃兮。爲絺爲綌。</duanzhu>
<xushi>从艸，曷聲。</xushi>
<duanzhu>古達切，十五部。</duanzhu>
</t>

<wh>蔓</wh>
<t>
<xushi>葛屬也。</xushi>
<duanzhu>此專謂葛屬、則知滋蔓字古衹作曼。正如蔓延字多作莚。</duanzhu>
<xushi>从艸，曼聲。</xushi>
<duanzhu>無販切，十四部。</duanzhu>
</t>

<wh>䔌</wh>
<t>
<xushi>葛屬也。白華。</xushi>
<duanzhu>南山經。其名曰白䓘。《廣雅》曰「䔌蘇、白䓘也。按未知卽此物與否。</duanzhu>
<xushi>从艸，皋聲。</xushi>
<duanzhu>古勞切。古音在三部。䓘音同。</duanzhu>
</t>

<wh>莕</wh>
<t>
<xushi>菨餘也。</xushi>
<duanzhu>〈周南〉：參差荇菜。《毛傳》「荇、接余也。〈釋艸〉荇作莕。</duanzhu>
<xushi>从艸，杏聲。</xushi>
<duanzhu>何梗切，古音在十部。</duanzhu>
</t>

<wh><img src="036A-01">䓷</img></wh>
<t>
<xushi>莕或从洐。同。</xushi>
<duanzhu>各本作荇。注云或從行。今依《爾雅音義》、《五經文字》正。</duanzhu>
</t>

<wh>菨</wh>
<t>
<xushi>菨餘也。</xushi>
<duanzhu>三字句。《毛傳》、陸疏作接余。按莕菜、今江浙池沼閒多有。葉不正圜。花黃六出。北方以人莧當之。南方以蓴絲當之。皆非也。</duanzhu>
<xushi>从艸，妾聲。</xushi>
<duanzhu>子葉切，八部。</duanzhu>
</t>

<wh><img src="036A-02">𧃣</img></wh>
<t>
<xushi>艸也。从艸。𥊽聲。</xushi>
<duanzhu>古渾切，十三部。</duanzhu>
</t>

<wh>芫</wh>
<t>
<xushi>魚毒也。</xushi>
<duanzhu>《爾雅》釋木。杬、魚毒。郭云：大木。皮厚。汁赤。堪藏卵果。顏師古注《急就篇》芫華曰「景純所說。乃左思〈吳都賦〉所謂緜杬杶櫨者耳。非魚毒也。芫草一名魚毒。煑之以投水中。魚則死而浮出。故以爲名。其華可以爲藥。芫字或作杬。玉裁按。《爾雅》杬字本或作芫。入於釋木。本艸及許君皆入〈艸部〉。</duanzhu>
<xushi>从艸，元聲。</xushi>
<duanzhu>愚袁切，十四部。</duanzhu>
</t>

<wh>蘦</wh>
<t>
<xushi>大苦也。</xushi>
<duanzhu>此與前大苦苓也相乖刺。說詳苦字下。</duanzhu>
<xushi>从艸，霝聲。</xushi>
<duanzhu>郞丁切，十一部。</duanzhu>
</t>

<wh>蕛</wh>
<t>
<xushi>？苵也。</xushi>
<duanzhu>見〈釋艸〉：郭云：蕛似稗。布地生。邵氏晉涵云：《孟子》之荑稗、《莊子》之？稗皆是也。</duanzhu>
<xushi>从艸，梯聲。</xushi>
<duanzhu>按今本篆作蕛。稊聲。從禾。考〈禾部〉無稊字。則稊聲乃梯聲之誤。蕛乃？之誤。大兮切，十五部。</duanzhu>
</t>

<wh>苵</wh>
<t>
<xushi>？苵也。</xushi>
<duanzhu>郭於？字逗。以苵釋？。許合？苵二字爲艸名。凡《爾雅》固有舉其名而無訓釋者。不當強爲句絕也。</duanzhu>
<xushi>从艸，失聲。</xushi>
<duanzhu>徒結切，十二部。</duanzhu>
</t>

<wh>艼</wh>
<t>
<xushi>艼熒胊也。</xushi>
<duanzhu>〈釋艸〉曰「葋艼熒。未知許於熒字逗。抑以艼逗熒胊也句、與今《爾雅》異也。</duanzhu>
<xushi>从艸，丁聲。</xushi>
<duanzhu>天經切，十一部。</duanzhu>
</t>

<wh>蔣</wh>
<t>
<xushi>𤓰也。</xushi>
<duanzhu>各本作𤓰蔣也。此蔣𤓰也之誤倒耳。今依《御覽》正。〈蜀都賦〉曰「攢蔣叢蒲。</duanzhu>
<xushi>从艸，將聲。</xushi>
<duanzhu>子良切，十部。</duanzhu>
</t>

<wh>苽</wh>
<t>
<xushi>雕胡。一名蔣。</xushi>
<duanzhu>各本胡字作𤓰。今依《御覽》正。食醫、内則皆有𤓰食。鄭云：𤓰、彫胡也。《廣雅》曰「菰，蔣也。其米謂之彫胡。然則猶扶渠實名蓮。亦因以爲華葉名也。彫胡、枚乘〈七發〉謂之安胡。其葉曰𤓰、曰蔣。俗曰茭。其中臺如小兒臂。可食。曰𤓰手。其根曰葑。（封去聲）</duanzhu>
<xushi>从艸，𤓰聲。</xushi>
<duanzhu>古胡切，五部。</duanzhu>
</t>

<wh><img src="036A-03">𦱀</img></wh>
<t>
<xushi>艸也。从艸，育聲。</xushi>
<duanzhu>余六切，三部。</duanzhu>
</t>

<wh>藣</wh>
<t>
<xushi>艸也。</xushi>
<duanzhu>《爾雅》釋器。旄謂之藣、作此字。假借爲麾字也。</duanzhu>
<xushi>从艸，罷聲。</xushi>
<duanzhu>符羈切，古音在十七部。</duanzhu>
</t>

<wh>䕼</wh>
<t>
<xushi>艸也。从艸，難聲。</xushi>
<duanzhu>如延切。十四部。〈火部〉？以爲聲。</duanzhu>
</t>

<wh>莨</wh>
<t>
<xushi>艸也。</xushi>
<duanzhu>〈子虛賦〉：卑溼則生藏莨。《漢書音義》曰「莨、莨尾艸也。按〈釋艸〉曰「孟狼尾。狼與莨同音。狼尾似狗尾而麤壯者也。孟作盂者譌。</duanzhu>
<xushi>从艸，良聲。</xushi>
<duanzhu>魯當切，十部。</duanzhu>
</t>

<wh>葽</wh>
<t>
<xushi>艸也。从艸，要聲。</xushi>
<duanzhu>於消切，二部。</duanzhu>
<xushi>《詩》曰「四月秀葽。劉向說此味苦。苦葽也。</xushi>
<duanzhu>四月秀葽。〈豳風〉文。毛曰「葽者，葽艸也。箋云：〈夏小正〉四月王萯秀。葽其是乎。物成自秀葽始。玉裁按。小正四月秀幽。幽葽一語之轉。必是一物。似鄭不當援王萯也。劉向說此味苦、苦葽也。苦葽當是漢人有此語。漢時目驗。今則不識。其味苦則應夏令也。小徐按字書云狗尾艸。夫狗尾卽莠。莠、四月未秀。非莠明矣。</duanzhu>
</t>

<wh>薖</wh>
<t>
<xushi>艸也。</xushi>
<duanzhu>〈衞風〉〈碩人〉之薖。假借此字。毛云：寬大皃。鄭云饑意。按毛、鄭意謂薖爲款之假借。《爾雅》款足者謂之鬲。漢志作空足曰鬲。楊王孫傳。窾木爲匵。服虔曰「窾，空也。《淮南書》窾者主浮注：窾，空也。讀如<pb n="37-1"/>科條之科。然則薖款古同音。許君亦曰「窠，空也。毛、鄭說皆取空中之意。</duanzhu>
<xushi>从艸，過聲。</xushi>
<duanzhu>苦禾切，十七部。</duanzhu>
</t>

<wh>菌</wh>
<t>
<xushi>地蕈也。</xushi>
<duanzhu>屮部所謂菌圥也。</duanzhu>
<xushi>从艸，囷聲。</xushi>
<duanzhu>渠殞切，十三部。</duanzhu>
</t>

<wh>蕈</wh>
<t>
<xushi>桑䓴也。</xushi>
<duanzhu>䓴之生於桑者曰蕈。蕈之生於田中者曰菌圥。鄭司農注《周禮》云深蒲。或曰桑耳。</duanzhu>
<xushi>从艸，覃聲。</xushi>
<duanzhu>慈衽切，七部。</duanzhu>
</t>

<wh>䓴</wh>
<t>
<xushi>木耳也。</xushi>
<duanzhu>内則記燕食所加庶羞有芝栭。正義曰「盧植云：芝、木芝也。王肅云：無華而實者名栭。按芝栭猶〈攷工記〉之之而。鄭君謂芝栭爲一物。栭卽䓴字也。今人謂光滑者木耳。皴者蕈。許意謂蕈爲木耳。</duanzhu>
<xushi>从艸，耎聲。</xushi>
<duanzhu>而兗切。十四部。按耎從大而聲。内則作栭。又作㮕。賀氏云：栭、輭棗。其所據本作㮕也《釋文》云：又作檽。檽字誤。</duanzhu>
<xushi>一曰萮茈。</xushi>
<duanzhu>未聞。《說文》亦無萮字。《集韵》九麌。萮勇主切。萮茈、木耳。是謂䓴之一名也。</duanzhu>
</t>

<wh>葚</wh>
<t>
<xushi>桑實也。</xushi>
<duanzhu>見《詩》。</duanzhu>
<xushi>从艸，甚聲。</xushi>
<duanzhu>常衽切，七部。</duanzhu>
</t>

<wh>蒟</wh>
<t>
<xushi>果也。</xushi>
<duanzhu>《史記》、《漢書》有枸酱。左思〈蜀都賦〉、常璩《華陽國志》作蒟。《史記》亦或作蒟。據劉逵、顧微、宋祁諸家說。卽扶畱藤也。葉可用食㯽榔。實如桑葚而長。名蒟。可爲醬。巴志<pb n="37-2"/>曰「樹有荔支。蔓有辛蒟。然則此物縢生緣木。故作蒟、從艸。亦作枸、從木。要必一物也。許君〈木部〉有枸字。云可爲醬。於〈艸部〉又有蒟字。葢不能定而兩存之。次於葚者，以其實似葚也。其實名蒟。故云果也。果、木實也。當云蒟果也、爲三字句。</duanzhu>
<xushi>从艸，竘聲。</xushi>
<duanzhu>俱羽切，五部。</duanzhu>
</t>

<wh>芘</wh>
<t>
<xushi>艸也。一曰芘尗木。</xushi>
<duanzhu>尗鉉作茮。芘尗木未聞。王氏念孫曰「芘茮木三字當是芘芣二字之譌。玉裁謂。《說文》荍字下作蚍𧉈。不當此作芘芣。葢木名也。</duanzhu>
<xushi>从艸，比聲。</xushi>
<duanzhu>旁脂切，十五部。</duanzhu>
</t>

<wh>蕣</wh>
<t>
<xushi>木堇。</xushi>
<duanzhu>句。</duanzhu>
<xushi>朝華莫落者。</xushi>
<duanzhu>〈鄭風〉。顔如舜華。毛曰「舜、木槿也。〈月令〉「季夏木堇榮。〈釋艸〉云：椴、木堇。櫬、木堇。鄭君曰「木堇、王蒸也。《莊子》「朝菌不知晦朔。潘尼云：朝菌、木槿也。</duanzhu>
<xushi>从艸。
<duanzhu>陸機疏入木類。而《爾雅》、《說文》皆入艸類者。樊光曰「其樹如李。其華朝生莫落、與艸同氣。故入艸中。</duanzhu>
<xushi>䑞聲。</xushi>
<duanzhu>舒閏切，十三部。</duanzhu>
<xushi>《詩》曰「顏如蕣華。</xushi>
<duanzhu>今《詩》作舜爲假借。</duanzhu>
</t>

<wh>茱</wh>
<t>
<xushi>茱萸。</xushi>
<duanzhu>逗。</duanzhu>
<xushi>茮屬。</xushi>
<duanzhu>内則三牲用藙注：藙、煎茱萸也。漢律㑹稽獻焉。《爾雅》謂之榝。《本艸經》「吳茱萸。味辛溫。一名藙。</duanzhu>
<xushi>从艸。
<duanzhu>《本艸經》、《廣雅》入木類。鄭君曰茱萸卽榝也。而《爾雅》椒榝在釋木。許君則茱萸與榝爲二物。〈木部〉曰「揚州有茱萸樹。正以見茱萸之本爲艸類也。</duanzhu>
<xushi>朱聲。</xushi>
<duanzhu>市朱切，古音在四部。</duanzhu>
</t>

<wh>萸</wh>
<t>
<xushi>茱萸也。从艸臾聲。</xushi>
<duanzhu>羊朱切，古音在四部。</duanzhu>
</t>

<wh>茮</wh>
<t>
<xushi>茮莍也。</xushi>
<duanzhu>此三字句。茮莍葢古語。猶《詩》之椒𦕼也。單呼曰茮。絫呼曰茮莍、茮𦕼。〈唐風〉「椒𦕼之實。毛曰「椒𦕼，椒也。釋木曰「椒、榝、醜莍、檓、大椒。《神農本艸經》有蜀椒。又有秦椒。</duanzhu>
<xushi>从艸。
<duanzhu>《爾雅》「本艸、陸疏皆入木類。今驗實木也而《說文》正從艸。此沿自古籒者。凡析言有艸木之分統言則艸亦木也故造字有不拘爾。</duanzhu>
<xushi>尗聲。</xushi>
<duanzhu>子寮切古音在三部。</duanzhu>
</t>

<wh>莍</wh>
<t>
<xushi>榝茮實裹如？也。</xushi>
<duanzhu>依《爾雅音義》正誤。？莍同音也。郭云：莍、萸子聚生成房皃《詩》〔箋〕作捄。釋木。櫟其實梂。皆卽莍字也。</duanzhu>
<xushi>从艸，求聲。</xushi>
<duanzhu>巨鳩切。三部求卽裘之古文。亦㑹意也</duanzhu>
</t>

<wh>荆</wh>
<t>
<xushi>楚木也。</xushi>
<duanzhu>林部曰「楚、叢木。一名荆。是爲轉注：</duanzhu>
<xushi>从艸，刑聲。</xushi>
<duanzhu>舉卿切，十一部。</duanzhu>
</t>

<wh><img src="037A-01">𦮓</img></wh>
<t>
<xushi>古文荆。</xushi>
</t>

<wh>菭</wh>
<t>
<xushi>水靑衣也。</xushi>
<duanzhu>依《爾雅音義》補靑字。醢人箈菹。鄭司農曰「箈。水中魚衣。玄謂箈、箭萌。玉裁按。先、後鄭異字。先鄭作菭、從艸。許說<pb n="38"/>正同。後鄭作䈚、從竹。郭注《爾雅》引䈚菹鴈醢。從後鄭也。後鄭注當有菭當爲䈚四字、而佚。今本《周禮》作箈。混誤不成字。所當正者也。〈吳都賦〉注曰「海苔生海水中。正靑。狀如亂髮。乾之赤。鹽藏有汁。名曰濡苔。</duanzhu>
<xushi>从艸，治聲。</xushi>
<duanzhu>徒哀切。沈重云：北人丈之反。一部。今作苔。</duanzhu>
</t>

<wh>芽</wh>
<t>
<xushi>芽。</xushi>
<duanzhu>逗。</duanzhu>
<xushi>萌也。</xushi>
<duanzhu>按此本作芽萌也。後人倒之。</duanzhu>
<xushi>从艸，牙聲。</xushi>
<duanzhu>五加切。古音在五部。古多以牙爲芽。</duanzhu>
</t>

<wh>萌</wh>
<t>
<xushi>艸木芽也。</xushi>
<duanzhu>木字依《玉篇》補。《說文》以艸木芽、艸木榦、艸木葉聮綴成文。？芽析言則有別。《尚書大傳》「周以至動、殷以萌、夏以牙是也。統言則不別。故曰？、艸木芽也。〈月令〉「句者畢（）出。？者盡達。注：句、屈生者。𦬆而直曰？。〈樂記〉作區？。</duanzhu>
<xushi>从艸，朙聲。</xushi>
<duanzhu>武庚切，古音在十部。</duanzhu>
</t>

<wh>茁</wh>
<t>
<xushi>艸初生地皃。从艸出。</xushi>
<duanzhu>依《韵㑹》所引。鄒滑切。十五部。言㑹意以包形聲也。</duanzhu>
<xushi>《詩》曰「彼茁者葭。</xushi>
<duanzhu>〈召南〉文。毛曰「茁，出也。按也當爲皃之譌。</duanzhu>
</t>

<wh>莖</wh>
<t>
<xushi>艸木榦也。</xushi>
<duanzhu>依《玉篇》所引。此言艸而兼言木。今本作枝柱。考《字林》作枝主。謂爲衆枝之主也。葢或用《字林》改《說文》「而主又譌柱。</duanzhu>
<xushi>从艸，巠聲。</xushi>
<duanzhu>戸耕切，十一部。</duanzhu>
</t>

<wh>莛</wh>
<t>
<xushi>莖也。</xushi>
<duanzhu>《說苑》「建天下之鳴鐘。撞之以莛。</duanzhu>
<xushi>从艸，廷聲。</xushi>
<duanzhu>特丁切，十一部。</duanzhu>
</t>

<wh>葉</wh>
<t>
<xushi>艸木之葉也。</xushi>
<duanzhu>凡物之薄者，皆得以葉名。</duanzhu>
<xushi>从艸，枼聲。</xushi>
<duanzhu>與涉切，古音在八部。</duanzhu>
</t>

<wh><img src="037B-01">𦺶</img></wh>
<t>
<xushi>艸之小者。从艸，㓹聲。㓹、古文銳字。</xushi>
<duanzhu>按〈金部〉、网部皆云：㓹、籒文銳。則此古字誤也。當改籒。</duanzhu>
<xushi>讀若芮。</xushi>
<duanzhu>今居例切，十五部。</duanzhu>
</t>

<wh>芣</wh>
<t>
<xushi>華盛。</xushi>
<duanzhu>《詩》言江漢浮浮、雨雪浮浮皆盛皃。芣與浮聲相近。</duanzhu>
<xushi>从艸，不聲。</xushi>
<duanzhu>縛牟切，古音在一部。</duanzhu>
<xushi>一曰芣苢。</xushi>
<duanzhu>疑前苢字下衹作不苢。此於芣字下又明之曰不苢之不亦作芣也。</duanzhu>
</t>

<wh>葩</wh>
<t>
<xushi>華也。</xushi>
<duanzhu>古光華字與花實字同義同音。葩之訓華者，艸木花也。亦華麗也。艸木花冣麗。故凡物盛麗皆曰華。韓愈曰「《詩》正而葩。謂正而文也。葩亦散也。通作皅。《靈樞經》曰「紛紛皅皅。終而復始。</duanzhu>
<xushi>从艸，皅聲。</xushi>
<duanzhu>暜巴切，古音在五部。</duanzhu>
</t>

<wh>芛</wh>
<t>
<xushi>艸之皇榮也。</xushi>
<duanzhu>皇當作葟。或？字。〈釋艸〉曰「蕍芛葟華榮郭曰「今俗呼艸木華初生者爲芛。音䝐豬之䝐。</duanzhu>
<xushi>从艸，尹聲。</xushi>
<duanzhu>羊捶切，古音在十三部。</duanzhu>
</t>

<wh>蘳</wh>
<t>
<xushi>黃華。</xushi>
<duanzhu>《後漢書．馬融傳》曰「蓶扈黊榮。黊<pb n="38-2"/>或作蘳。</duanzhu>
<xushi>从艸，黊聲。</xushi>
<duanzhu>此舉形聲見㑹意。</duanzhu>
<xushi>讀若墮壞。</xushi>
<duanzhu>此謂讀如墮壞之墮也。墮、隋聲在十七部。音轉許規切。入十六部。凡圭聲字在十六部。鉉本脫去墮字。《廣韵》蘳有壞音。誤矣。《唐韵》胡瓦切。十七部之音變也。</duanzhu>
</t>

<wh>蔈</wh>
<t>
<xushi>苕之黃華也。</xushi>
<duanzhu>〈釋艸〉：苕、陵苕。黃華蔈。白華茇。郭云：苕華色異。名亦不同。玉裁按許君茇字下云：一曰艸之白華爲茇。不云苕之白華。則蔈字下亦當云艸之黃華。不當如郭說也。今本苕字恐是後人用郭說改之。許於苕下云艸也。亦不云陵苕。</duanzhu>
<xushi>从艸，𤐫聲。</xushi>
<duanzhu>方小切，二部。</duanzhu>
<xushi>一曰末也。</xushi>
<duanzhu>〈金部〉之鏢、〈木部〉之標皆訓末。蔈當訓艸末。〈禾部〉曰「秒、禾𦬆也。秋分而秒定。按《淮南》天文訓作秋分蔈定。此蔈爲末之證也。</duanzhu>
</t>

<wh>英</wh>
<t>
<xushi>艸榮而不實者。</xushi>
<duanzhu>見〈釋艸〉。</duanzhu>
<xushi>一曰黃英。</xushi>
<duanzhu>此別一義也。疑卽權黃華。</duanzhu>
<xushi>从艸，央聲。</xushi>
<duanzhu>於京切，古音在十部。</duanzhu>
</t>

<wh>薾</wh>
<t>
<xushi>華盛。</xushi>
<duanzhu>㸚部曰「麗爾猶靡麗也。薾與爾音義同。</duanzhu>
<xushi>从艸，爾聲。</xushi>
<duanzhu>此於形聲見㑹意。薾爲華盛。濔爲水盛。兒氏切，十六部。</duanzhu>
<xushi>《詩》曰「彼薾惟何。</xushi>
<duanzhu>〈小雅〉文。今作爾。惟、今作維。</duanzhu>
</t>

<wh>萋</wh>
<t>
<xushi>艸盛。从艸，妻聲。</xushi>
<duanzhu>七稽切，十五部。</duanzhu>
<xushi>《詩》曰「菶菶萋萋。</xushi>
<duanzhu>〈大雅〉文。謂梧桐也。艸木同類。</duanzhu>
</t>

<wh>菶</wh>
<t>
<xushi>艸盛。</xushi>
<duanzhu>毛曰「菶菶萋萋。梧桐盛也。</duanzhu>
<xushi>从艸，奉聲。</xushi>
<duanzhu>補蠓切。九部。《說文》兩引《詩》𤓰瓞菶菶。今生民作唪唪。假借。</duanzhu>
</t>

<wh>薿</wh>
<t>
<xushi>茂也。从艸，疑聲。</xushi>
<duanzhu>魚己切，一部。</duanzhu>
<xushi>《詩》曰「黍稷薿薿。</xushi>
<duanzhu>〈小雅〉文。箋云：薿薿然而茂盛。《廣雅》釋訓。薿薿，茂也。</duanzhu>
</t>

<wh>蕤</wh>
<t>
<xushi>艸木華𠂹皃。</xushi>
<duanzhu>引伸凡物之垂者，皆曰蕤──冠緌系於纓而垂者也。禮家定爲蕤字，夏采建綏，〈王制〉大綏、小綏，〈明堂位〉夏后氏之綏，《襍記》以其綏復──鄭君皆改爲緌字，謂旄牛尾之垂於杠者也，讀如冠蕤、蕤賔之蕤。《白虎通》說蕤賔曰「蕤者，下也；賔者，敬也。</duanzhu>
<xushi>从艸，甤聲。</xushi>
<duanzhu>《唐韵》儒佳切，非也。當儒隨切，入五支，古音在十六部也。甤從生豕聲，豕聲在十六部。綏、緌字亦皆同部。</duanzhu>
</t>

<wh>葼</wh>
<t>
<xushi>靑齊兗冀謂木細枝曰葼。</xushi>
<duanzhu>見《方言》「引傳曰「慈母之怒子也。雖折葼笞之。其惠存焉。</duanzhu>
<xushi>从艸，㚇聲。</xushi>
<duanzhu>子紅切，九部。</duanzhu>
</t>

<wh>䔟</wh>
<t>
<xushi>艸萎䔟。</xushi>
<duanzhu>萎䔟曡韵。萎平聲。</duanzhu>
<xushi>从艸，移聲。</xushi>
<duanzhu>弋支切，古音在十七部。</duanzhu>
</t>

<wh>蒝</wh>
<t>
<xushi>艸木形。从艸原聲。</xushi>
<duanzhu>愚袁切，十四部。</duanzhu>
</t>

<wh>莢</wh>
<t>
<xushi>艸實。</xushi>
<duanzhu>《周禮》曰「墳衍植物宜莢物。按莢物兼艸木言。</duanzhu>
<xushi>从艸，夾聲。</xushi>
<duanzhu>古叶切八部。</duanzhu>
</t>

<wh>𦬆</wh>
<t>
<xushi>艸耑也。</xushi>
<duanzhu>《說文》無？字。此卽鋒？字也。</duanzhu>
<xushi>从艸，亾聲。</xushi>
<duanzhu>武方切，十部。</duanzhu>
</t>

<wh>䔺</wh>
<t>
<xushi>藍蓼秀。从艸，隋聲。</xushi>
<duanzhu>羊捶切。古音在十七部。按䔺與芛字皆切羊捶。葢卽芛字之異者。且當與芣葩芛蘳蔈英薾七字類列。此非其次、疑後人所沾也。</duanzhu>
</t>

<wh>蔕</wh>
<t>
<xushi>𤓰當也。</xushi>
<duanzhu>《曲禮》：削𤓰、土疐之。釋木、棗李曰疐之疐者，蔕之假借字。《聲類》曰「蔕、果鼻也。𤓰當、果鼻正同類。老子。深根固柢。柢亦作蔕。〈西京賦〉：蔕倒茄於藻井。皆假借爲柢字。</duanzhu>
<xushi>从艸，帶聲。</xushi>
<duanzhu>都計切，十五部。</duanzhu>
</t>

<wh>荄</wh>
<t>
<xushi>艸根也。</xushi>
<duanzhu>見〈釋艸〉及《方言》「郭曰「今俗謂韭根爲荄。</duanzhu>
<xushi>从艸，亥聲。</xushi>
<duanzhu>古哀切，一部。</duanzhu>
</t>

<wh>荺</wh>
<t>
<xushi>茇也。茅根也。</xushi>
<duanzhu>荺見〈釋艸〉：荺者，茇也。茇者，艸根也文相承。顧廣圻曰「依許君所說。是《爾雅》本云荺、茇、荄根。郭誤茇爲茭。遂以荺茭爲一義。荄根爲一義。茅根也之上當有一曰二字。此別一義。以荺專屬茅根也。</duanzhu>
<xushi>从艸，均聲。</xushi>
<duanzhu>于敏切，十二部。</duanzhu>
</t>

<wh>茇</wh>
<t>
<xushi>艸根也。从艸，犮聲。</xushi>
<duanzhu>北末切，十五部。</duanzhu>
<xushi>春艸根枯。引之而發土爲撥。故謂之茇。</xushi>
<duanzhu>此申明艸根爲茇之義也。氾勝之書曰「春土長冒橛。陳根可拔。耕者急發。〈攷工記〉注曰「𡿨土曰伐。伐之言發也。《詩》駿發爾私箋云：發，伐也。〈周語〉王耕一墢注：一墢、一耦之發也。引之而發土者，謂枱藉陳根。土易解散。其耕澤澤也。爲撥之撥卽〈攷工記〉之伐。《國語》之墢、《說文》〈土部〉之坺、今韵書之垡，實一字也。其連根之土曰坺。故艸根曰茇。引伸爲《詩》禮艸舍之茇。</duanzhu>
<xushi>一曰艸之白華爲茇。</xushi>
<duanzhu>見〈釋艸〉：郭連上文謂苕之白華。許泛言艸。</duanzhu>
</t>

<wh>芃</wh>
<t>
<xushi>艸盛皃。</xushi>
<duanzhu>皃字依《韵㑹》「鄘風。芃芃其麥。毛曰「芃芃然方盛長。</duanzhu>
<xushi>从艸，凡聲。</xushi>
<duanzhu>房戎切。古音在七部。衞彈𥓓。梵梵黍稷。隷變從林。而葛洪〈字苑〉始有梵字。潔也。凡泛切。</duanzhu>
<xushi>《詩》曰「芃芃黍苗。</xushi>
<duanzhu>〈曹風〉〔傳〕曰「美皃。〈小雅〉〔傳〕曰「長大皃。</duanzhu>
</t>

<wh><img src="038B-01">𦺉</img></wh>
<t>
<xushi>華葉布也。</xushi>
<duanzhu>與尃？字義通。從艸、故訓華葉布。</duanzhu>
<xushi>从艸，傅聲，讀若傅。</xushi>
<duanzhu>方遇切，五部。</duanzhu>
</t>

<wh>蓻</wh>
<t>
<xushi>艸木不生也。</xushi>
<duanzhu>蓻之言蟄也。與？反對成文。《玉篇》云艸木生皃。未知？是。</duanzhu>
<xushi>一曰<pb n="39-2"/>茅根。</xushi>
<duanzhu>此別一義也。</duanzhu>
<xushi>从艸，〾𡙕聲。</xushi>
<duanzhu>？入切，七部。</duanzhu>
</t>

<wh>䓄</wh>
<t>
<xushi>艸多皃。从艸，㹞聲。</xushi>
<duanzhu>語斤切，十三部。</duanzhu>
<xushi>江夏平春</xushi>
<duanzhu>見〈郡國志〉。</duanzhu>
<xushi>有䓄亭。</xushi>
<duanzhu>凡云有某亭有某縣（⿰県系）者，皆證其字形。不必名縣（⿰県系）名亭取字義也。今《說文》〈艸部〉末有？篆。訓釋十四字全同。此因䓄誤爲？。或𡚶附之部末也。</duanzhu>
</t>

<wh>茂</wh>
<t>
<xushi>艸木盛皃。</xushi>
<duanzhu>依《韵㑹》訂。茂之引伸借爲懋勉字。</duanzhu>
<xushi>从艸，戊聲。</xushi>
<duanzhu>莫𠋫切，古音在三部。</duanzhu>
</t>

<wh>𧀄</wh>
<t>
<xushi>艸茂也。</xushi>
<duanzhu>《孟子》、《史記》艸木畼茂字皆作畼。俗又作暢。</duanzhu>
<xushi>从艸，畼聲。</xushi>
<duanzhu>丑亮切，十部。</duanzhu>
</t>

<wh>蔭</wh>
<t>
<xushi>艸陰地。</xushi>
<duanzhu>《《左氏傳》》曰「若去枝葉。則本根無所庇蔭矣。〈楚語〉：玉足以庇蔭嘉穀。引伸爲凡覆庇之義也。〈釋言〉曰「庇茠蔭也。《說文》曰「庇，蔭也。休、止息也。</duanzhu>
<xushi>从艸陰。</xushi>
<duanzhu>依《韵㑹》無聲字。此以㑹意包形聲。於禁切。七部。《詩》桑柔以陰爲蔭。</duanzhu>
</t>

<wh>䔏</wh>
<t>
<xushi>艸皃。从艸，造聲。</xushi>
<duanzhu>初救切。三部。玉裁按。《左氏傳》。僖子使助薳氏之簉。杜注：簉、副倅也。《釋文》曰「《說文》簉從艸。《五經文字》〈艸部〉曰「䔏，倅也。《春秋傳》從竹。攷李善注〈長笛賦〉簉弄曰「《說文》簉倅字如此。注江淹《詩》步櫩簉瓊弁曰「《說文》簉襍字如此。然則《左傳》、《文選》從竹之簉。皆從艸之䔏之譌。而《說文》艸皃之下。本有一曰䔏襍也五字。今人言集。漢人多言襍。倅《周禮》作萃、作倅。亦湊集意也。小徐注䔏字云：艸相次也。葢識此意。</duanzhu>
</t>

<wh>茲</wh>
<t>
<xushi>艸木多益。</xushi>
<duanzhu>《詩》〈小雅〉「兄也永歎。毛曰「兄，茲也。戴先生毛鄭《詩》考正曰「茲今通用滋。《說文》茲字說云：艸木多益。滋字說云：益也。韋注《國語》云：兄，益也。《詩》之辭意言不能如兄弟相救、空滋之長歎而已。按〈大雅〉職兄斯引〔傳〕亦云兄，茲也。</duanzhu>
<xushi>从艸，絲省聲。</xushi>
<duanzhu>絲宋本作茲。非也。兹從二玄。音玄。字或作滋。？從絲省聲。《韵㑹》作𢆶聲。𢆶者，古文絲字。滋孶鷀皆茲聲。子之切。一部。經典茲，此也。《唐石經》皆誤作茲。</duanzhu>
</t>

<wh>𦵦</wh>
<t>
<xushi>艸旱盡也。</xushi>
<duanzhu>此與艸木多益反對成文。</duanzhu>
<xushi>从艸，俶聲。</xushi>
<duanzhu>徒歷切，古音在三部。</duanzhu>
<xushi>《詩》曰「𦵦𦵦山川。</xushi>
<duanzhu>〈大雅〉文。今《詩》作滌滌、毛云：滌滌旱氣也。山無木。川無水。按《玉篇》、《廣韵》皆作蔋。今疑當作？。艸木如盪滌無有也。叔聲淑聲字多不轉爲徒歷切。《詩》踧踧周道、踧字亦疑誤。</duanzhu>
</t>

<wh>藃</wh>
<t>
<xushi>艸皃。从艸，歊聲。</xushi>
<duanzhu>許嬌切，二部。</duanzhu>
<xushi>《周禮》曰「轂獘不藃。</xushi>
<duanzhu>〈攷工記〉文。獘字誤。當依本書作敝。鄭衆云：藃當爲秏。<pb n="40"/>康成云：藃、藃暴。陰柔後必橈減。幬革暴起。按此荀卿及漢人所謂槁暴也。橈減爲槁木之槁、與革之暴相因而致。木歉則革盈。瓬人注云：暴者墳起也。先鄭謂藃當是秏字之誤。後鄭謂藃爲槁之假借。其義則通。不言藃讀爲槁者，從先鄭作秏亦得也。凡許君引經傳。有證本義者。如𦵦𦵦山川是。有證假借者。如轂敝不藃、非關艸皃也。</duanzhu>
</t>

<wh><img src="039B-01">蔇</img></wh>
<t>
<xushi>艸多皃。</xushi>
<duanzhu>〈木部〉。穊，稠也。音義同。</duanzhu>
<xushi>从艸，既聲。</xushi>
<duanzhu>居味切，十五部。</duanzhu>
</t>

<wh>薋</wh>
<t>
<xushi>艸多皃。</xushi>
<duanzhu>〈離騷〉曰「薋菉葹以盈室。王注：薋、蒺蔾也。菉、王芻也。葹、枲耳也。《詩》楚楚者薋。三者皆惡艸也。據許君說、正謂多積菉葹盈室。薋非艸名。〈禾部〉曰「？、積禾也。音義同。蒺䔧之字《說文》作薺。今《詩》作茨、叔師所據《詩》作薋皆假借字耳。</duanzhu>
<xushi>从艸，資聲。</xushi>
<duanzhu>疾茲切。古音在十五部。《廣韵》疾資切。</duanzhu>
</t>

<wh>蓁</wh>
<t>
<xushi>艸盛皃。</xushi>
<duanzhu>《毛詩傳》曰「蓁蓁至盛皃。</duanzhu>
<xushi>从艸，秦聲。</xushi>
<duanzhu>側詵切，十二部。</duanzhu>
</t>

<wh>莦</wh>
<t>
<xushi>惡艸皃。从艸，肖聲。</xushi>
<duanzhu>所交切，二部。</duanzhu>
</t>

<wh>芮</wh>
<t>
<xushi>芮芮。</xushi>
<duanzhu>㬪字。</duanzhu>
<xushi>艸生皃。</xushi>
<duanzhu>芮芮與茙茙雙聲。柔細之狀。</duanzhu>
<xushi>从艸，內聲，讀若汭。</xushi>
<duanzhu>而銳切，十五部。</duanzhu>
</t>

<wh>茬</wh>
<t>
<xushi>艸皃。从艸，在聲。</xushi>
<duanzhu>仕甾切，一部。</duanzhu>
<xushi>濟北有茬平縣（⿰県系）。</xushi>
<duanzhu>茬俗作茌。〈地理志〉「泰山郡茬縣（⿰県系）。應劭曰「茬山在東北。音淄。東郡茬平縣（⿰県系）。應劭曰「在茬山之平地者也。司馬彪〈郡國志〉「茬平屬濟北國。注曰「本屬東郡。</duanzhu>
</t>

<wh>薈</wh>
<t>
<xushi>艸多皃。</xushi>
<duanzhu>引伸爲凡物㑹萃之義。</duanzhu>
<xushi>从艸，會聲。</xushi>
<duanzhu>烏外切，十五部。</duanzhu>
<xushi>《詩》曰「薈兮蔚兮。</xushi>
<duanzhu>〈曹風〉文。毛曰「薈蔚、雲興皃。謂南山朝隮。如艸木蒙茸也。</duanzhu>
</t>

<wh>䓮</wh>
<t>
<xushi>細艸叢生也。</xushi>
<duanzhu>䓮與茂音義同。《廣雅》曰「蓩蓩，茂也。蓩卽蓩之譌。</duanzhu>
<xushi>从艸，敄聲。</xushi>
<duanzhu>莫𠋫切。古音三部。曹憲亾老反。音之轉也。</duanzhu>
</t>

<wh>芼</wh>
<t>
<xushi>艸覆蔓。</xushi>
<duanzhu>覆地曼莚。</duanzhu>
<xushi>从艸，毛聲。</xushi>
<duanzhu>莫抱切，二部。</duanzhu>
<xushi>《詩》曰「左右芼之。</xushi>
<duanzhu>〈周南〉文。毛鄭《詩》考正曰「芼、菜之烹於肉湇者也。禮羹芼菹醢凡四物。肉謂之羹。菜謂之芼。肉謂之醢。菜謂之菹。菹醢生爲之。是爲醢人豆實。芼則湇烹之。與羹相從。實諸？。《儀禮》「？芼。牛藿、羊苦、豕薇。牲用魚。芼之以蘋藻。内則雉兔皆有芼是也。孔沖遠疑四豆之實無荇。不知《詩》明言芼、非菹也。玉裁按。芼字本義是艸覆蔓。故從艸毛㑹意。因之《爾雅》曰搴也。毛公曰擇也。皆於從毛得解。搴之而擇之。而以爲菜釀。<pb n="40-2"/>義實相成。《詩》禮本無不合。</duanzhu>
</t>

<wh>蒼</wh>
<t>
<xushi>艸色也。</xushi>
<duanzhu>引伸爲凡靑黑色之偁。</duanzhu>
<xushi>从艸，倉聲。</xushi>
<duanzhu>七岡切，十部。</duanzhu>
</t>

<wh>葻</wh>
<t>
<xushi>艸得風皃。从艸風。風亦聲，讀若婪。</xushi>
<duanzhu>盧含切，古音在七部。</duanzhu>
</t>

<wh>萃</wh>
<t>
<xushi>艸皃。</xushi>
<duanzhu>《易．彖》傳曰「萃，聚也。此引伸之義。</duanzhu>
<xushi>从艸，卒聲，讀若瘁。</xushi>
<duanzhu>秦醉切。十五部。按鍇本無萃。</duanzhu>
</t>

<wh>蒔</wh>
<t>
<xushi>更別種。</xushi>
<duanzhu>《方言》曰蒔，立也。蒔，更也。〈堯典〉「播時百穀。鄭讀時爲蒔。今江蘇人移秧插田中曰蒔秧。</duanzhu>
<xushi>从艸，時聲。</xushi>
<duanzhu>時吏切，一部。</duanzhu>
</t>

<wh>苗</wh>
<t>
<xushi>艸生於田者。从艸田。</xushi>
<duanzhu>武鑣切。二部。按苗之故訓禾也。禾者，今之小米。《詩》「誕降嘉穀。維秬維秠。維虋維芑。《爾雅》、《毛傳》、《說文》皆曰虋、赤苗。芑、白苗。〈魏風〉：無食我苗。毛曰「苗、嘉榖也。此本生民《詩》「首章言黍。二章言麥。三章則言禾。春秋經莊七年。秋、大水。無麥苗。卄八年。冬、大無麥禾。麥苗卽麥禾。秋言苗。冬言禾。何休曰「苗者，禾也。生曰苗。秀曰禾。《倉頡篇》曰「苗者，禾之未秀者也。孔子曰「惡莠恐其亂苗。魏文矦曰「幽莠似禾。明禾與苗同物。苗本禾未秀之名。因以爲凡艸木初生之名。《詩》言稷之苗。稷之穗、稷之實，是也。《說文》立文當以苗字<pb n="40-3"/>次虋字之前。云禾也。嘉榖也。則虋爲赤苗。籒文芑爲白苗。言之有序。艸生於田。皮傅字形爲說而已。○古或假苗爲茅。如士相見禮古文艸茅作艸苗。洛陽伽藍記所云魏時苗茨之𥓓、實卽茅茨。取堯舜茅茨不翦也。</duanzhu>
</t>

<wh>苛</wh>
<t>
<xushi>小艸也。</xushi>
<duanzhu>引伸爲凡瑣碎之稱。</duanzhu>
<xushi>从艸，可聲。</xushi>
<duanzhu>乎哥切，十七部。</duanzhu>
</t>

<wh>蕪</wh>
<t>
<xushi>薉也。从艸，無聲。</xushi>
<duanzhu>武扶切，五部。</duanzhu>
</t>

<wh>薉</wh>
<t>
<xushi>蕪也。从艸，歲聲。</xushi>
<duanzhu>於廢切。十五部。今作穢。</duanzhu>
</t>

<wh>荒（⿱艹㠩）</wh>
<t>
<xushi>蕪也。</xushi>
<duanzhu>荒（⿱艹㠩）之言尨也。故爲蕪薉。</duanzhu>
<xushi>从艸，㠩聲。</xushi>
<duanzhu>呼光切，十部。</duanzhu>
<xushi>一曰艸掩地也。</xushi>
<duanzhu>〈周南〉、〈魯頌〉毛鄭皆曰「荒（⿱艹㠩），奄也。此艸掩地引伸之義也。一本掩作？。</duanzhu>
</t>

<wh><img src="040A-01">𦱊</img></wh>
<t>
<xushi>𦱊薴。</xushi>
<duanzhu>逗。</duanzhu>
<xushi>艸亂也。从艸，爭聲。</xushi>
<duanzhu>側莖切，十一部。</duanzhu>
<xushi>杜林說𦱊𦺝艸皃。</xushi>
<duanzhu>𦱊𦺝㬪韵。此葢出《蒼頡訓纂》、《蒼頡故》。</duanzhu>
</t>

<wh>𦺝</wh>
<t>
<xushi>？𦺝也。从艸，寧聲。</xushi>
<duanzhu>女庚切。十一部。此二篆及解舊譌舛。今依全書通例正。</duanzhu>
</t>

<wh>落</wh>
<t>
<xushi>凡艸曰零。木曰落。</xushi>
<duanzhu>零《爾雅音義》作苓。落亦爲籬落、纏絡字。〈木部〉杝落也、糸部繯落也，是也。</duanzhu>
<xushi>从艸，洛聲。</xushi>
<duanzhu>盧各切，五部。</duanzhu>
</t>

<wh>蔽</wh>
<t>
<xushi>蔽蔽。</xushi>
<duanzhu>曡字。</duanzhu>
<xushi>小艸也。</xushi>
<duanzhu>也當作皃。〈召南〉「蔽芾甘棠。毛云：蔽芾、小皃。此小艸皃之引伸也。按《爾雅》〈釋言〉「芾，小也。卷阿《毛傳》云：茀，小也。芾茀同字。《說文》有茀無芾。甘棠本作茀、或本作市、不可知。蔽芾曡韵。猶？？、滭沸。</duanzhu>
<xushi>从艸，敝聲。</xushi>
<duanzhu>必袂切。十五部。沈重音必。</duanzhu>
</t>

<wh>蘀</wh>
<t>
<xushi>艸木凡皮葉落陊地爲蘀。</xushi>
<duanzhu>陊，落也。鍇本作墮。</duanzhu>
<xushi>从艸，擇聲。</xushi>
<duanzhu>他各切，五部。</duanzhu>
<xushi>《詩》曰「十月殞蘀。</xushi>
<duanzhu>〈豳風〉文。毛曰「蘀，落也。殞鉉作隕。</duanzhu>
</t>

<wh>薀</wh>
<t>
<xushi>積也。</xushi>
<duanzhu>《左傳》「芟夷薀崇。杜注：薀，積也。又蘋？薀藻之菜注：薀藻、聚藻也。〈小雅．都人士〉、《禮記．禮運》、借菀苑字爲之。</duanzhu>
<xushi>从艸，溫聲。</xushi>
<duanzhu>於粉切。十三部。俗作蘊。</duanzhu>
<xushi>《春秋傳》曰「薀利生孽。</xushi>
<duanzhu>《左傳》昭十年文。</duanzhu>
</t>

<wh>蔫</wh>
<t>
<xushi>菸也。</xushi>
<duanzhu>不鮮也。</duanzhu>
<xushi>从艸，焉聲。</xushi>
<duanzhu>於乾切，十四部。</duanzhu>
</t>

<wh>菸</wh>
<t>
<xushi>？也。</xushi>
<duanzhu>？各本作鬱。誤。蔫菸？三字雙聲。？者如釀？也。〈王風〉「中谷有蓷。暵其乾矣。毛曰「暵、菸皃。陸艸生於谷中。傷於水。玉裁按。暵卽蔫字之假借。故既云暵其乾。又云暵其溼。乾溼文互相足。</duanzhu>
<xushi>从艸，於聲。</xushi>
<duanzhu>央居切，五部。</duanzhu>
<xushi>一曰𣨙也。</xushi>
<duanzhu>𣨙，病也。菸𣨙雙聲。九辯曰「葉菸<pb n="41-1"/>邑而無色。按？𣨙二義互相足。</duanzhu>
</t>

<wh><img src="040B-01">𦾵</img></wh>
<t>
<xushi>艸旋皃也。</xushi>
<duanzhu>𦾵與縈音義同。</duanzhu>
<xushi>从艸，榮聲。</xushi>
<duanzhu>於營切，十一部。</duanzhu>
<xushi>《詩》曰「葛藟𦾵之。</xushi>
<duanzhu>〈周南〉文。毛曰「旋也。今《詩》作縈。陸德明作？。</duanzhu>
</t>

<wh>蔡</wh>
<t>
<xushi>艸丯也。</xushi>
<duanzhu>丯讀若介。丯字本無，今補。四篇曰「丯、艸蔡也。此曰「蔡、艸丯也。是爲轉注：艸生之散亂也。丯蔡曡韵。猶𦱊𦺝。此無丯字。則蔡當爲艸名。不廁此處矣。</duanzhu>
<xushi>从艸，祭聲。</xushi>
<duanzhu>蒼大切，十五部。</duanzhu>
</t>

<wh>茷</wh>
<t>
<xushi>艸葉多。</xushi>
<duanzhu>《詩》「白斾央央。本又作筏。泮水之其旂筏筏卽〈出車〉之旟旐旆旆、采菽之其旂淠淠也。然則小弁？葦淠淠亦當云？葦茷茷。本言艸葉之多、而引伸之狀旌旗也。</duanzhu>
<xushi>从艸，伐聲。</xushi>
<duanzhu>符發切，十五部。</duanzhu>
<xushi>《春秋傳》曰「晉糴茷。</xushi>
<duanzhu>見成十年《左氏傳》。</duanzhu>
</t>

<wh>菜</wh>
<t>
<xushi>艸之可食者。</xushi>
<duanzhu>菜字當冠於芑葵等字之上。</duanzhu>
<xushi>从艸，采聲。</xushi>
<duanzhu>此舉形聲包會意。古多以采爲菜。蒼代切，一部。</duanzhu>
</t>

<wh>荋</wh>
<t>
<xushi>艸多葉皃。</xushi>
<duanzhu>荋之言之而也。如鱗屬之之而。</duanzhu>
<xushi>从艸，而聲。</xushi>
<duanzhu>如之切，一部。</duanzhu>
<xushi>沛城父</xushi>
<duanzhu>見〈地理志〉。</duanzhu>
<xushi>有揚荋亭。</xushi>
</t>

<wh>䒦</wh>
<t>
<xushi>艸浮水中皃。</xushi>
<duanzhu>芝與氾音義同。</duanzhu>
<xushi>从艸，乏聲。</xushi>
<duanzhu>孚凡切，古音在七部。</duanzhu>
</t>

<wh>薄</wh>
<t>
<xushi>林薄也。</xushi>
<duanzhu>〈吳都賦〉：傾藪薄。劉注曰「薄、不入之叢也。按林木相迫不可入曰薄。引伸凡相迫皆曰薄。如外薄四海、日月薄蝕皆是。傍各補各二切同也。相迫則無閒可入。凡物之單薄不厚者亦無閒可入。故引伸爲厚薄之薄。曹憲云：必當作䙏。非也。</duanzhu>
<xushi>一曰蠶薄。</xushi>
<duanzhu>〈月令〉「季春、具曲植𥴧匡。注：時所以養蠶器也。曲，薄也。植，槌也。《方言》云：宋魏陳楚江淮之閒謂之？。或謂之麴。自關而西謂之薄。周勃傳。勃以織薄曲爲生。</duanzhu>
<xushi>从艸，溥聲。</xushi>
<duanzhu>㫄各切，五部。</duanzhu>
</t>

<wh>苑</wh>
<t>
<xushi>所㠯養禽獸。</xushi>
<duanzhu>《周禮》地官囿人注：囿、今之苑。是古謂之囿、漢謂之苑也。〈西都賦〉上囿禁苑。〈西京賦〉作上林禁苑。</duanzhu>
<xushi>从艸，夗聲。</xushi>
<duanzhu>於阮切，十四部。</duanzhu>
</t>

<wh>藪</wh>
<t>
<xushi>大澤也。</xushi>
<duanzhu>地官澤虞曰「每大澤大藪。中澤中藪。小澤小藪。注：澤水所鍾也。水希曰藪。此析言則澤藪殊也。職方氏云：其澤藪曰某。《毛詩傳》曰「藪澤。此統言則不別也。職方氏注曰「大澤曰藪。與《說文》合。葢藪實兼水鍾、水希而言。《爾雅》十藪𣪠釋地。不𣪠〈釋水〉「正謂地多水少。艸木所聚。</duanzhu>
<xushi>从艸，數聲。</xushi>
<duanzhu>蘇后切，四部。</duanzhu>
<xushi>九州之藪。</xushi>
<duanzhu>見職方氏。</duanzhu>
<xushi>楊州具<pb n="41-3"/>區。</xushi>
<duanzhu>鄭曰「具區在吳南。謂漢吳縣（⿰県系）南。屬㑹稽郡。〈禹貢〉謂之震澤。今謂之太湖。</duanzhu>
<xushi>荆州雲夢。</xushi>
<duanzhu>夢今《周禮》作瞢。鄭曰「雲瞢在華容。漢華容縣（⿰県系）屬南郡。</duanzhu>
<xushi>豫州甫田。</xushi>
<duanzhu>甫今本作圃。汲古未改本、宋本、李燾五音韵譜本皆作甫。《毛詩》「東有甫草。毛云：甫，大也。箋云：甫草者，甫田之草也。鄭有甫田。（俗本作圃田《釋文》及吳應龍本不誤）葢鄭所據《爾雅》、許所據《周禮》皆作甫田。甫圃古通用。故《毛詩》甫艸。《韓詩》作圃艸。《詩箋》、《說文》作甫田。今他書皆作圃田。職方注曰「圃田在中牟。漢中牟屬河南郡。</duanzhu>
<xushi>靑州孟諸。</xushi>
<duanzhu>孟今《周禮》作望。鄭曰「望諸、明都也。在睢陽。漢睢陽縣（⿰県系）屬梁國。</duanzhu>
<xushi>兗州大野。</xushi>
<duanzhu>鄭曰「大野在鉅野。漢鉅野屬山陽郡。</duanzhu>
<xushi>雝州弦圃。</xushi>
<duanzhu>今《周禮》作弦蒲。注曰「弦或爲汧。蒲或爲浦。按許所據葢卽鄭之或本。圃浦未知孰是。今本《說文》作蒲。汲古未改本、宋本、李燾本皆作圃。職方注曰「弦蒲在汧。漢汧縣（⿰県系）屬右扶風。</duanzhu>
<xushi>幽州奚養。</xushi>
<duanzhu>《周禮》作豯養。杜子春讀豯爲奚。按《說文》〈大部〉奚、大腹也。豕部豯、肫生三月、腹奚奚皃也。杜葢說此藪名取大腹意。不取豕意。故易豯爲奚。而班、許從之。鄭曰「豯養在長廣。漢長廣縣（⿰県系）屬琅邪郡。</duanzhu>
<xushi>冀州楊紆。</xushi>
<duanzhu>鄭曰「楊紆所在未聞。《爾雅》曰「秦有楊陓。《呂氏春秋》作陽華。注曰「陽華在鳳翔。或曰在華陰西。《淮南》作陽紆。注曰「在馮翊池陽。一名具圃。</duanzhu>
<xushi>幷州昭餘祁。是也。</xushi>
<duanzhu>鄭曰「昭餘祁在鄔。漢鄔縣（⿰県系）屬太原郡。徐鍇本餘作余。《淮南》作燕之昭余。無祁字。凡職方氏之川寖。《說文》散舉之。藪則彚舉之。</duanzhu>
</t>

<wh>葘</wh>
<t>
<xushi>不耕田也。</xushi>
<duanzhu>海寧陳氏鱣曰「不、當爲才。才耕田、謂始耕田也。才財材皆訓始。玉裁按。不當爲反。字之誤也。《爾雅》田一歲曰葘。《毛詩傳》、馬融虞翻易注皆用之。《韓詩》、董遇《易章句》皆曰「葘，反艸也。與田一歲義相成。《詩》〈大田箋〉曰「俶載讀爲熾葘。時至。民以其利耜熾葘。發所受之地。趨農急也。攷諸經傳。凡入之深而植立者皆曰葘。如〈攷工記〉輪人葘訓建輻。弓人葘訓以鋸副析。《公羊傳》以人爲葘。《漢書》楗石葘。鄭仲師云：泰山平原所樹立物爲葘。聲如？。博、立䲷棊亦爲葘。其他若《毛傳》木立死曰葘。《漢書》事刃公之腹中。《急就篇》「分別部居不襍廁。漢太學石經以人爲側。皆此字之引伸假借。又假爲烖害字。</duanzhu>
<xushi>从艸田。甾聲。</xushi>
<duanzhu>鍇本原有聲字。惟田？二字倒易。又誤合爲一字。鍇欲作從艸、？田。無聲字。非也。初耕反艸。故從艸田㑹意。以？爲聲也。側詞切，一部。</duanzhu>
<xushi>易曰「不葘畬。</xushi>
<duanzhu>《周易》无𡚶六二爻辭。《周禮》〔注〕作不葘而畬。語較明。言爲之無漸也。畬、二歲田也。</duanzhu>
</t>

<wh><img src="041B-01">甾</img></wh>
<t>
<xushi>葘或省艸。</xushi>
<duanzhu>此取？諧聲。鄭所云利耜熾發地之意也。</duanzhu>
</t>

<wh><img src="041B-02">𧄎</img></wh>
<t>
<xushi>艸盛皃。从艸，䌛聲。</xushi>
<duanzhu>此以形聲包㑹意。䌛、隨從也。他書凡䌛皆作䌛。？作？。余招切，古音在三部。</duanzhu>
<xushi>〈夏書〉曰「厥艸惟䌛。</xushi>
<duanzhu>依鍇本及宋本作䌛。馬融注《尚書》曰「繇，抽也。故合艸䌛爲？。此許君引〈禹貢〉明從艸䌛㑹意之恉。引經說字形之例始見於此。詳後䕻下。</duanzhu>
</t>

<wh>薙</wh>
<t>
<xushi>除艸也。明堂〈月令〉曰「季夏燒薙。从艸，雉聲。</xushi>
<duanzhu>他計切。案《周禮》雉氏掌殺草。雉或作夷。古雉音同夷。故鄭云字從類。類謂《聲類》也。大鄭從夷。後鄭從雉。而讀爲鬀。作薙者乃俗字。猶稻人芟夷字俗作芟荑也。〈月令〉燒薙。葢亦本作燒雉。許君《說文》本無薙字。淺人所羼入也。</duanzhu>
</t>

<wh>䒹</wh>
<t>
<xushi>耕多艸。从艸耒。</xushi>
<duanzhu>耒所以耕也。從耒艸㑹意。</duanzhu>
<xushi>耒亦聲。</xushi>
<duanzhu>兼形聲。盧對切，十五部。</duanzhu>
</t>

<wh>菿</wh>
<t>
<xushi>艸大也。</xushi>
<duanzhu>《毛詩》「倬彼甫田。《韓詩》作菿彼圃田。釋古曰「菿，大也。卓聲到聲古同在弟二部。</duanzhu>
<xushi>从艸，到聲。</xushi>
<duanzhu>都盜切。○案各本篆作𦳙。訓同。《玉篇》、《廣韵》皆無𦳙字。菿之誤也。後人檢菿字不得。則於〈艸部〉末綴菿篆。訓曰艸木倒。語不可通。今更正。《爾雅》、《釋文》、《廣韵》四覺皆引《說文》菿、艸大也。</duanzhu>
</t>

<wh>蔪</wh>
<t>
<xushi>艸相蔪苞也。</xushi>
<duanzhu>蔪苞卽今〈禹貢〉之漸包。《釋文》曰「漸本又作蔪。《字林》才冄反。艸之相包裹也。包或作苞。叢生也。馬云：相苞裹也。按叢生之義字作苞者是。</duanzhu>
<xushi>从艸，斬聲。</xushi>
<duanzhu>慈冄切。八部。今本有書曰艸木蔪苞六字。此誤以鍇語入正文。今依《韵㑹》訂。</duanzhu>
</t>

<wh><img src="042A-01">𧀵</img></wh>
<t>
<xushi>蔪或从槧。</xushi>
<duanzhu>此葢兼從艸木也。</duanzhu>
</t>

<wh>茀</wh>
<t>
<xushi>道多艸不可行。</xushi>
<duanzhu>〈周語〉。火朝覿矣。道茀不可行也。注：草穢塞路爲茀。</duanzhu>
<xushi>从艸，弗聲。</xushi>
<duanzhu>分勿切。十五部。《毛詩》借作蔽厀字。</duanzhu>
</t>

<wh>苾</wh>
<t>
<xushi>馨香也。</xushi>
<duanzhu>見〈小雅〉。《韓詩》作馥。許君香部無馥字。從毛不從韓也。</duanzhu>
<xushi>从艸，必聲。</xushi>
<duanzhu>毗必切，十二部。</duanzhu>
</t>

<wh>蔎</wh>
<t>
<xushi>香艸也。</xushi>
<duanzhu>香艸當作艸香。前文菅芎已下十二字皆。說香艸。蔎芳蕡不與同列。而廁苾下。是非艸名可知也。劉向九歎。懷椒𦕼之蔎蔎。王注：椒𦕼、香草也。蔎蔎、香貌。</duanzhu>
<xushi>从艸，設聲。</xushi>
<duanzhu>識列切，又桑葛<pb n="42-3"/>切。十五部。</duanzhu>
</t>

<wh>芳</wh>
<t>
<xushi>香艸也。</xushi>
<duanzhu>香艸當作艸香。</duanzhu>
<xushi>从艸，方聲。</xushi>
<duanzhu>敷方切，十部。</duanzhu>
</t>

<wh>蕡</wh>
<t>
<xushi>襍香艸。</xushi>
<duanzhu>當作襍艸香。葢此字之本義。若有蕡其實。特假借爲墳大字耳。</duanzhu>
<xushi>从艸，賁聲。</xushi>
<duanzhu>浮分切，十三部。</duanzhu>
</t>

<wh>藥</wh>
<t>
<xushi>治病艸。</xushi>
<duanzhu>《玉篇》引作治疾病之艸緫名。</duanzhu>
<xushi>从艸，樂聲。</xushi>
<duanzhu>以勺切，二部。</duanzhu>
</t>

<wh>䕻</wh>
<t>
<xushi>艸木生箸土。</xushi>
<duanzhu>箸丈略切。此依《韵㑹》引。</duanzhu>
<xushi>从艸，麗聲。</xushi>
<duanzhu>此當云從艸麗、麗亦聲。呂支郞計二切，十六部。</duanzhu>
<xushi>易曰「百穀艸木麗於地。</xushi>
<duanzhu>此引易彖傳說從艸麗之意也。凡引經傳。有證字義者。有證字形者。有證字音者。如艸木麗於地。說從艸麗。豐其屋。說從宀豐。皆論字形耳。陸氏易《釋文》乃云《說文》作䕻作？。不亦謬哉。他如？字之引〈夏書〉「㓝字、相字、㬜字、和字、葬字、庸字、？字之引易。轡字之引《詩》「有字之引《春秋傳》「？字之引《孝經說》。罔字之引《孟子》：易字之引祕書。畜字之引《淮南》王。公字之引韓非。皆說字形㑹意之恉。而學者多誤會。</duanzhu>
</t>

<wh>蓆</wh>
<t>
<xushi>廣多也。</xushi>
<duanzhu>〈鄭風〉。緇衣之蓆兮。釋故、《毛傳》皆云：蓆，大也。《韓詩》云：儲也。廣義與大近。多義與儲近。</duanzhu>
<xushi>从艸，席聲。</xushi>
<duanzhu>祥易切，古音在五部。</duanzhu>
</t>

<wh>芟</wh>
<t>
<xushi>刈艸也。</xushi>
<duanzhu>見〈周頌〉、《周禮》「毛云：除艸曰芟。</duanzhu>
<xushi>从艸殳。</xushi>
<duanzhu>鍇有聲字。非。此㑹意。殳取殺意也。所銜切，八部。</duanzhu>
</t>

<wh>荐</wh>
<t>
<xushi>薦席也。</xushi>
<duanzhu>薦見廌部。艸也。不云艸席、云薦席者。取音近也。席各本誤蓆。薦席爲承藉。與所藉者爲二。故〈釋言〉云：荐、原，再也。如且爲爼几。故亦爲加增之䛐。易作洊。</duanzhu>
<xushi>从艸，存聲。</xushi>
<duanzhu>在甸切。古音在十二十三部。荐與薦同音。是以承藉字多假借爲之。如〈節南山〉傳。薦，重也。《說文》云：且，薦也。皆作荐乃合。《左傳》云：戎狄荐居。外傳荐處。服云：荐，艸也。此謂荐同薦。韋云：荐，聚也。此與《爾雅》再訓近。</duanzhu>
</t>

<wh>藉</wh>
<t>
<xushi>祭藉也。</xushi>
<duanzhu>稭字下禾？去其皮。祭天以爲藉也。引伸爲凡承藉、蘊藉之義。又爲假藉之義。</duanzhu>
<xushi>一曰艸不編。狼藉。</xushi>
<duanzhu>此別一義。</duanzhu>
<xushi>从艸，耤聲。</xushi>
<duanzhu>慈夜秦昔二切，古音在五部。</duanzhu>
</t>

<wh>蒩</wh>
<t>
<xushi>茅藉也。</xushi>
<duanzhu>司巫。祭祀共鉏館。杜子春云：鉏讀爲蒩。蒩，藉也。玄謂蒩之言藉也。祭食有當藉者。館所以承蒩。〈士虞禮〉。苴刌茅長五寸。實于筐。按鄭謂《儀禮》之苴。卽《周禮》之蒩也。</duanzhu>
<xushi>从艸，租聲。</xushi>
<duanzhu>子余切，又子都切。五部。</duanzhu>
<xushi>禮曰「</xushi>
<duanzhu>此當云《禮記》曰「脫記字。記者，百三十一篇文也。</duanzhu>
<xushi>封諸<pb n="43-1"/>侯㠯土。蒩㠯白茅。</xushi>
<duanzhu>《白虎通》、獨𣃔皆云：天子大社。以五色土爲壇。封諸侯。受天子社土以所封之方色。東方受靑。南方受赤。他如其方色。皆苴以白茅授之。歸國立社。按班、蔡作苴。假借字。許作蒩。正字也。</duanzhu>
</t>

<wh>蕝</wh>
<t>
<xushi>朝㑹束茅表位曰蕝。</xushi>
<duanzhu>〈晉語〉「昔成王盟諸侯於岐陽。置茅蕝。設望表。與鮮卑守燎。故不與盟。司馬貞引賈逵云：束茅以表位爲蕝。許用賈侍中說也。《史記》、《漢書》叔孫通傳字作蕞。如淳曰「蕞謂以茅翦樹地。爲纂位尊卑之次也。</duanzhu>
<xushi>从艸，絕聲。</xushi>
<duanzhu>子悅切。又茲㑹切。又音纂。此十四部十五部合音。何氏纂文云：蕝今之纂字。是也。鄭注〈樂記〉作鄼。作管切。今人編纂之語本此。</duanzhu>
<xushi>《春秋國語》曰「致茅蕝表坐。</xushi>
</t>

<wh>茨</wh>
<t>
<xushi>茅葢屋。</xushi>
<duanzhu>俗本作以茅葦葢屋。見甫田《鄭箋》「《釋名》曰「屋以艸葢曰茨。茨，次也。次艸爲之也。</duanzhu>
<xushi>从艸，次聲。</xushi>
<duanzhu>此形聲包㑹意。疾資切，十五部。</duanzhu>
</t>

<wh>葺</wh>
<t>
<xushi>茨也。从艸，咠聲。</xushi>
<duanzhu>七入切，七部。</duanzhu>
</t>

<wh>葢</wh>
<t>
<xushi>苫也。</xushi>
<duanzhu>引伸之爲發端語詞。又不知者不言、《論語》謂之葢闕。《漢書》謂之𠀉葢。</duanzhu>
<xushi>从艸，盇聲。</xushi>
<duanzhu>古太切。十五部。盇在八部。此合音也。</duanzhu>
</t>

<wh>苫</wh>
<t>
<xushi>葢也。从艸，占聲。</xushi>
<duanzhu>失廉切，今俗語舒贍切。古音在七部。</duanzhu>
</t>

<wh>䔽</wh>
<t>
<xushi>葢也。</xushi>
<duanzhu>今人靄字當用此。</duanzhu>
<xushi>从艸，渴聲。</xushi>
<duanzhu>於葢切，十五部。</duanzhu>
</t>

<wh>䓛</wh>
<t>
<xushi>㕞也。</xushi>
<duanzhu>㕞當作刷。字之誤也。㕞，拭也。刷、掊杷也。䓛之言掘也。與掊杷義近。今人謂以鈍帚去薉物曰䓛。正是此字。《廣雅》釋器。䓛謂之刷。</duanzhu>
<xushi>从艸，屈聲。</xushi>
<duanzhu>區勿切，十五部。</duanzhu>
</t>

<wh>藩</wh>
<t>
<xushi>屛也。</xushi>
<duanzhu>屛蔽也。</duanzhu>
<xushi>从艸，潘聲。</xushi>
<duanzhu>甫煩切，十四部。</duanzhu>
</t>

<wh>菹</wh>
<t>
<xushi>酢菜也。</xushi>
<duanzhu>酢今之醋字。菹須醯成味。《周禮》七菹。韭菁𦯄葵芹䈚筍也。鄭曰「凡醯酱所和。細切爲韲。全物若䐑爲菹。〈少儀〉麋鹿爲菹。則菹之稱菜肉通。玉裁謂。韲菹皆本菜稱。用爲肉稱也。</duanzhu>
<xushi>从艸，沮聲。</xushi>
<duanzhu>側魚切，五部。</duanzhu>
</t>

<wh><img src="043A-01">𧗎</img></wh>
<t>
<xushi>或从血。</xushi>
</t>

<wh><img src="043A-03">𧂚</img></wh>
<t>
<xushi>或从缶。</xushi>
<duanzhu>案二篆今本從皿。李燾本注或從血。五篇血部有𧗎𧂚二字。《玉篇》血部𧗎字下引《周禮》醯人七𧗎。菹或從血者。鄭君菜肉通稱之說是也。從缶者，謂鬱諸器中乃成也。菹醢通稱。故血部云𧗎，醢也。此〈艸部〉𧗎𧂚二字葢後人增之。</duanzhu>
</t>

<wh>荃</wh>
<t>
<xushi>芥脃也。</xushi>
<duanzhu>黑部曰「以芥爲韲名曰芥荃。云芥脃者，謂芥韲鬆脃可口也。此字據上下文則非楚<pb n="43-3"/>詞荃字也。</duanzhu>
<xushi>从艸，全聲。</xushi>
<duanzhu>晁說之云：唐本《說文》初劣切。按《集韵》猶存其音。全聲當在十四部。此十四十五二部合音也。</duanzhu>
</t>

<wh>䔯</wh>
<t>
<xushi>韭鬱也。</xushi>
<duanzhu>鬱同？。《廣雅》「寑䤁鬱？幽也。皆謂飮食也。此許君酤訓韭鬱、豉訓幽尗之證。</duanzhu>
<xushi>从艸，酤聲。</xushi>
<duanzhu>苦步切，五部。</duanzhu>
</t>

<wh>蘫</wh>
<t>
<xushi>𤓰菹也。从艸，濫聲。</xushi>
<duanzhu>各本篆作藍。解誤作監聲。今依《廣韵》、《集韵》訂。魯甘切，八部。</duanzhu>
</t>

<wh>䓜</wh>
<t>
<xushi>菹也。从艸，泜聲。</xushi>
<duanzhu>纏伊切，十五部。</duanzhu>
</t>

<wh><img src="043A-02">𥁼</img></wh>
<t>
<xushi>䓜或从皿。皿、器。</xushi>
</t>

<wh>䕩</wh>
<t>
<xushi>乾梅之屬。</xushi>
<duanzhu>鄭注《周禮》云：乾䕩、乾梅也。有桃諸梅諸、是其乾者。按鄭意《周禮》上文桃是濡者。此著乾以別之。</duanzhu>
<xushi>从艸，橑聲。</xushi>
<duanzhu>梅桃當從木而從艸者。艸亦木也。盧晧切二部。</duanzhu>
<xushi>《周禮》曰「饋食之籩。其實乾䕩。</xushi>
<duanzhu>籩人文。</duanzhu>
<xushi>後漢長沙王始煑艸爲䕩。</xushi>
<duanzhu>謂《周禮》之後至漢長沙王始煑艸爲䕩。不用梅桃也。</duanzhu>
</t>

<wh><img src="043A-04">𧀪</img></wh>
<t>
<xushi>䕩或从潦。</xushi>
</t>

<wh><img src="043A-05">𧆈</img></wh>
<t>
<xushi>煎茱萸。</xushi>
<duanzhu>内則。三牲用藙。鄭云：藙、煎茱萸也。漢律㑹稽獻焉。《爾雅》謂之榝。玉裁謂。許君云榝似茱萸、出《淮南》「則與鄭說異。皇侃義疏曰「煎茱萸、今蜀郡作<pb n="44"/>之。九月九日取茱萸。折其枝。連其實。廣長四五寸。一升實可和十升膏。名之藙也。《本艸圖經》曰「食茱萸。蜀人呼其子爲艾子。按艾卽藙字。</duanzhu>
<xushi>从艸，𩕺聲。</xushi>
<duanzhu>魚既切，十五部。</duanzhu>
<xushi>漢律㑹稽獻𧆈一斗。</xushi>
</t>

<wh>䔂</wh>
<t>
<xushi>羹菜也。</xushi>
<duanzhu>謂取菜羹之也。《集韵》有？字，烹也。卽此字。</duanzhu>
<xushi>从艸，宰聲。</xushi>
<duanzhu>阻史子亥二切，一部。</duanzhu>
</t>

<wh>若</wh>
<t>
<xushi>擇菜也。</xushi>
<duanzhu>〈晉語〉「秦穆公曰「夫晉國之亂。吾誰使先若夫二公子而立之。以爲朝夕之急。此謂使誰先擇二公子而立之。若正訓擇。擇菜引伸之義也。</duanzhu>
<xushi>从艸右。右手也。</xushi>
<duanzhu>此㑹意《毛傳》曰「若，順也。於雙聲叚借也。又假借爲如也、然也、乃也，汝也。又兼及之詞。五部。</duanzhu>
<xushi>一曰杜若、香艸。</xushi>
<duanzhu>此別一義。此六字依《韵㑹》「恐是鉉用鍇語增。今人又用鉉本改鍇本耳。</duanzhu>
</t>

<wh>蓴</wh>
<t>
<xushi>蒲叢也。</xushi>
<duanzhu>《本艸圖經》引西京襍記曰「太液池邊皆是彫胡、紫籜、綠節、蒲叢之類。《廣雅》〈釋艸〉曰「蒲穗謂之蓴。大丸切。謝靈運《詩》「新蒲含紫茸。亦謂蒲穗。</duanzhu>
<xushi>从艸，專聲。</xushi>
<duanzhu>當從《集韵》徒官切。十四部。鉉本常倫切。此蒓絲字。</duanzhu>
</t>

<wh><img src="043B-02">𦭮</img></wh>
<t>
<xushi>㠯艸補缺。</xushi>
<duanzhu>《廣雅》〈釋詁〉四。𦭮，補也。丈例反。</duanzhu>
<xushi>从艸，㐁聲，讀若俠。</xushi>
<duanzhu>或作陸。誤字也。</duanzhu>
<xushi>或㠯爲綴。</xushi>
<duanzhu>讀如俠。在八部。讀如綴。在十五部。古文㐁字亦沾誓兩讀。鉉直例切。</duanzhu>
<xushi>一曰約空也。</xushi>
<duanzhu>此別一義。約空未聞。</duanzhu>
</t>

<wh>䔿</wh>
<t>
<xushi>叢艸也。</xushi>
<duanzhu>䔿䔿，見〈魏都賦〉──茂盛皃。</duanzhu>
<xushi>从艸，尊聲。</xushi>
<duanzhu>慈損切，十三部。</duanzhu>
</t>

<wh>莜</wh>
<t>
<xushi>？田器。</xushi>
<duanzhu>舊作艸田器。今依《韵㑹》「《論語》疏作芸田噐。《毛傳》曰「芸、除艸也。孔安國曰「除艸曰芸。故其字從艸。？部有？字。〈金部〉有銚字。皆云田噐。疑皆此字之古文也。</duanzhu>
<xushi>从艸，攸聲。</xushi>
<duanzhu>舊作條省聲。乃淺人所改。條亦攸聲也。徒弔切，古音在三部。</duanzhu>
<xushi>《論語》曰「以杖荷莜。</xushi>
<duanzhu>見〈微子篇〉：謂子路見丈人。手用杖。莜加於肩。行來至田。則置杖於地。用莜芸田。植杖者，置杖也。云以杖荷莜、置杖而芸。則莜爲芸田器明矣。集解包曰「莜竹器。此有脫誤。</duanzhu>
</t>

<wh>萆</wh>
<t>
<xushi>雨衣。一曰衰衣。</xushi>
<duanzhu>謂萆一名衰也。韋昭注〈齊語〉曰「襏襫、蓑薜衣也。薜或作襞。皆卽萆字。《廣雅》〈釋器〉曰「萆謂之衰。</duanzhu>
<xushi>从艸，卑聲。</xushi>
<duanzhu>蒲歷切，十六部。</duanzhu>
<xushi>一曰萆歷佀烏韭。</xushi>
<duanzhu>此別一義。艸名也。烏韭在本艸〈艸部〉下品之下。石衣也。靑翠茸茸長者可四五寸。</duanzhu>
</t>

<wh><img src="043B-01">𦳚</img></wh>
<t>
<xushi>艸也。</xushi>
<duanzhu>芪母<pb n="44-2"/>前已見。則此非芪母也。</duanzhu>
<xushi>从艸，是聲。</xushi>
<duanzhu>是支切。十六部。案艸名之字。不當廁此。</duanzhu>
</t>

<wh>苴</wh>
<t>
<xushi>履中艸。</xushi>
<duanzhu>賈誼傳。冠雖敝。不以苴履。引伸爲苞苴。</duanzhu>
<xushi>从艸，且聲。</xushi>
<duanzhu>且，薦也。此形聲包㑹意。子余切，五部。</duanzhu>
</t>

<wh><img src="044A-01">𧆓</img></wh>
<t>
<xushi>艸履也。</xushi>
<duanzhu>《方言》曰「以絲作之者謂之履。以麻作之者謂之不借。麤者謂之屨。東北朝鮮洌水之閒謂之䩕角。南楚江沔之閒緫謂之麤。《急就篇》「屐屩𦂌麤。《儀禮》〈喪服〉〔傳〕疏屨注云：疏猶麤也。按禮注、《方言》、《急就》之麤字皆？字之省。疏屨者，藨蒯之菲。則是艸爲之。</duanzhu>
<xushi>从艸，麤聲。</xushi>
<duanzhu>倉胡切，五部。</duanzhu>
</t>

<wh>蕢</wh>
<t>
<xushi>艸器也。</xushi>
<duanzhu>《孟子》曰「不知足而爲屨。我知其不爲蕢也。知蕢是盛物之器。</duanzhu>
<xushi>从艸，貴聲。</xushi>
<duanzhu>求位切，十五部。</duanzhu>
</t>

<wh>㬰</wh>
<t>
<xushi>古文蕢。象形。《論語》曰「有荷臾而過孔氏之門。</xushi>
<duanzhu>此古文《論語》也。憲問篇。</duanzhu>
</t>

<wh><img src="044A-02">𦯈</img></wh>
<t>
<xushi>覆也。从艸。侵省聲。</xushi>
<duanzhu>七朕切，七部。</duanzhu>
</t>

<wh>茵</wh>
<t>
<xushi>車重席也。</xushi>
<duanzhu>秦風文茵。文、虎皮也。以虎皮爲茵也。</duanzhu>
<xushi>从艸，因聲。</xushi>
<duanzhu>於眞切，十二部。</duanzhu>
</t>

<wh>鞇</wh>
<t>
<xushi>司馬相如說茵从革。</xushi>
<duanzhu>葢亦《凡將篇》字。《廣雅》〈釋器〉曰「靯？謂之鞇。《釋名》曰「靯？、車中重薦也。</duanzhu>
</t>

<wh>芻</wh>
<t>
<xushi>刈艸也。</xushi>
<duanzhu>謂可飤牛馬者。</duanzhu>
<xushi>象包束艸之形。</xushi>
<duanzhu>叉愚切，古音在四部。</duanzhu>
</t>

<wh>茭</wh>
<t>
<xushi>乾芻。</xushi>
<duanzhu>粊誓曰「峙乃芻茭。鄭注同。</duanzhu>
<xushi>从艸，交聲。</xushi>
<duanzhu>古肴切，二部。</duanzhu>
<xushi>一曰牛蘄艸。</xushi>
<duanzhu>此別一義。見〈釋艸〉：蘄音祈。</duanzhu>
</t>

<wh>荹</wh>
<t>
<xushi>亂艸。</xushi>
<duanzhu>《玉篇》曰「牛馬艸。亂？也。</duanzhu>
<xushi>从艸，步聲。</xushi>
<duanzhu>薄故切，五部。</duanzhu>
</t>

<wh>茹</wh>
<t>
<xushi>飤馬也。从艸，如聲。</xushi>
<duanzhu>人庶切，五部。</duanzhu>
</t>

<wh>莝</wh>
<t>
<xushi>斬芻。</xushi>
<duanzhu>謂以鈇斬𣃔之芻。</duanzhu>
<xushi>从艸，坐聲。</xushi>
<duanzhu>麤臥切。十七部。〈小雅〉「秣之摧之。以摧爲莝。莝之者，以莝飤馬也。</duanzhu>
</t>

<wh>萎</wh>
<t>
<xushi>食牛也。</xushi>
<duanzhu>下文云：以穀萎馬。則牛馬通偁萎。</duanzhu>
<xushi>从艸，委聲。</xushi>
<duanzhu>於僞切。十六部。今字作餧。見〈月令〉。</duanzhu>
</t>

<wh>䔩</wh>
<t>
<xushi>㠯穀萎馬置莝中。</xushi>
<duanzhu>以穀曰䬴。穀襍莝中曰蓛。</duanzhu>
<xushi>从艸，敇聲。</xushi>
<duanzhu>楚革切，古音十六部。</duanzhu>
</t>

<wh>䒼</wh>
<t>
<xushi>蠶薄也。</xushi>
<duanzhu>幽風《毛傳》曰「豫畜萑葦。可以爲曲也。〈月令〉「季春、具曲植筥筐。注曰「曲，薄也。《方言》「薄、宋魏陳楚江淮之閒謂之䒼。或謂之麴。自關而西謂之薄。南楚謂之蓬薄。案曲與䒼同。曲部云：或說曲、蠶薄也。是許兼用此二形。</duanzhu>
<xushi>从艸，𠚖聲。</xushi>
<duanzhu>邱玉切，三部。</duanzhu>
</t>

<wh>蔟</wh>
<t>
<xushi>行蠶蓐。从艸，族聲。</xushi>
<duanzhu>千木切。三部。引伸爲六律大蔟字。七豆切。</duanzhu>
</t>

<wh>苣</wh>
<t>
<xushi>束葦燒也。</xushi>
<duanzhu>《後漢書．皇甫嵩傳》：束苣乘城。俗作炬。以此爲苣蕂、萵苣字。</duanzhu>
<xushi>从艸，巨聲。</xushi>
<duanzhu>其呂切，五部。</duanzhu>
</t>

<wh>蕘</wh>
<t>
<xushi>艸薪也。</xushi>
<duanzhu>艸字依《詩》、《釋文》補。〈大雅〉：詢于芻蕘。毛曰「芻蕘、薪采者。按《說文》謂物。《詩》義謂人。</duanzhu>
<xushi>从艸，堯聲。</xushi>
<duanzhu>如昭切，二部。</duanzhu>
</t>

<wh>薪</wh>
<t>
<xushi>蕘也。从艸，新聲。</xushi>
<duanzhu>息鄰切，十二部。</duanzhu>
</t>

<wh>蒸</wh>
<t>
<xushi>析麻中榦也。</xushi>
<duanzhu>析各本作折。誤。謂木（音匹刃切）其皮爲麻。其中莖謂之蒸。亦謂之菆。今俗所謂麻骨棓也。潘岳西征賦李注云：菆井卽渭城賣麻蒸市也。《毛詩傳》曰「粗曰薪。細曰蒸。《周禮》甸師注云：大曰薪。小曰蒸。是凡言薪蒸者，皆不必專謂麻骨。古凡燭用蒸。〈弟子職〉云：蒸閒容蒸。《毛詩傳》云：蒸盡摍屋而繼之是也。</duanzhu>
<xushi>从艸，烝聲。</xushi>
<duanzhu>煑仍切，六部。</duanzhu>
</t>

<wh>䒱</wh>
<t>
<xushi>蒸或省火。</xushi>
<duanzhu>丞聲烝聲一也。〈大射儀〉注、〈既夕禮〉注皆作此䒱。張淳、葉林宗所見《釋文》皆爾。</duanzhu>
</t>

<wh>蕉</wh>
<t>
<xushi>生枲也。</xushi>
<duanzhu>枲麻也。生枲謂未漚治者。今俗以此爲芭蕉字。楚金引〈吳都賦〉：蕉葛竹越。按《本艸圖經》云：閩人灰理芭蕉皮令<pb n="45-1"/>錫滑。緝以爲布。如古之錫衰焉。左賦之蕉、正謂芭蕉。非生枲也。</duanzhu>
<xushi>从艸，焦聲。</xushi>
<duanzhu>卽消切，二部。</duanzhu>
</t>

<wh>𦳊</wh>
<t>
<xushi>糞也。从艸。胃省。</xushi>
<duanzhu>㑹意也。式視切。十五部。《左氏傳》、《史記》假借矢字爲之。官溥說？字之上佀米而非米者，矢字。是漢人多用矢也。</duanzhu>
</t>

<wh>薶</wh>
<t>
<xushi>瘞也。</xushi>
<duanzhu>〈土部〉曰「瘞、幽薶也。</duanzhu>
<xushi>从艸，貍聲。</xushi>
<duanzhu>莫皆切。古音在一部。《周禮》假借貍字爲之。今俗作埋。</duanzhu>
</t>

<wh>葠</wh>
<t>
<xushi>喪藉也。从艸，侵聲。</xushi>
<duanzhu>按此字可疑。上文曰「？，覆也。從艸、侵省聲。不得以一省一不省畫爲二字二義、明矣。且鉉曰失廉切。則與苫音義同。苫固凶服覆席也。且以次第求之。不當廁此。</duanzhu>
</t>

<wh>㪿</wh>
<t>
<xushi>𣃔也。从斤𣃔艸。譚長說。</xushi>
<duanzhu>㑹意也。食列切。十五部。《周禮》折瘍。劉昌宗本作㪿。此漢人之舊也。</duanzhu>
</t>

<wh><img src="044B-01">𣂲</img></wh>
<t>
<xushi>籒文㪿。从艸在仌中。仌寒故折。</xushi>
<duanzhu>《廣雅》釋器？字從此。</duanzhu>
</t>

<wh><img src="044B-02">折</img></wh>
<t>
<xushi>篆文㪿。从手。</xushi>
<duanzhu>按此唐後人所𡚶增。斤𣃔艸、小篆文也。艸在仌中。籒文也。從手從斤、隷字也。《九經字㨾》云：《說文》作㪿。隷省作折。《類篇》、《集韵》皆云隷從手。則折非篆文明矣。</duanzhu>
</t>

<wh>卉</wh>
<t>
<xushi>艸之緫名也。</xushi>
<duanzhu>《方言》曰「卉，艸也。<pb n="45-2"/>東越楊州之閒曰卉。</duanzhu>
<xushi>从艸屮。</xushi>
<duanzhu>三屮卽三艸也。㑹意。許偉切，十五部。</duanzhu>
</t>

<wh>艽</wh>
<t>
<xushi>遠荒（⿱艹㠩）也。</xushi>
<duanzhu>艽之言究也。竆也。</duanzhu>
<xushi>从艸，九聲。《詩》曰「至于艽野。</xushi>
<duanzhu>巨鳩切，三部。</duanzhu>
</t>

<wh>蒜</wh>
<t>
<xushi>葷菜也。菜之美者雲夢之葷菜。</xushi>
<duanzhu>《爾雅音義》、《齊民要術》、《太平御覽》引皆作此九字。音義云：一本如是。今兩存之。《大戴禮》〈夏小正〉「十二月納卵蒜。卵蒜者何。本如卵者也。納者何。納之君也。案經之卵蒜、今之小蒜也。凡物之小者偁卵。禮之卵醬、卽鯤醬。《詩》之緫角卝兮、謂幼稚也。卝者，《說文》卵字也。陶貞白云：小蒜名薍子。薍音亂。卽小正卵字。其大蒜乃張騫始得自西域者。本艸。大蒜名葫。小蒜名蒜。葢始以大蒜別於蒜。後復以小蒜別於大蒜。古衹有蒜而已。</duanzhu>
<xushi>从艸，祘聲。</xushi>
<duanzhu>蘇貫切。十四部。案蒜字當聯葷字之下。今在此者，寫者脫而補於此。或曰當下屬芥葱字。亦大篆從茻之一也。</duanzhu>
</t>
<variants>左文五十三，重二大篆从茻<duanzhu>左當作𠂇。葢許時已通用左。許從俗<pb n="45-3"/>也。在左之字五十三皆小篆從艸、大篆從茻。如芥作莽、葱作？。餘同。省約其辭。緫識於此。以目下文。是以苹與蓱一物而不相屬。蒹薍𦵹薕與？葭一物而不相屬。蓼與薔一物而不相屬。䖂與𦯄一物而不相屬。蒸與菆一物而不相屬。皆由此分別。若汗𥳑古文四聲韵廣搜大篆。不知舉此五十三文。是爲疏矣。　又案。鍇本無此十一大字。而艽字之下繫以蘇字、芓字、䔬字。乃後系以蒜芥葱字。蘇與荏一物不相屬。芓䔬與萉同類不相屬。蒜與葷同類不相屬。又䓊下出？字。𦯄下重出苖字。又出莆字。茸下出萑字。皆與鉉本不同。葢改竄者多。莫能肊說。鉉本十一大字𣃔非鑿空。故仍鉉舊。而刪（⿰刂）？菿之譌複。萑字從鍇本。得五十二文云：</duanzhu>。</variants>

<wh>芥</wh>
<t>
<xushi>菜也。</xushi>
<duanzhu>借爲艸芥、纖芥字。</duanzhu>
<xushi>从艸，介聲。</xushi>
<duanzhu>古拜切。十五部。籒文作？。</duanzhu>
</t>

<wh>蔥</wh>
<t>
<xushi>菜也。</xushi>
<duanzhu>《爾雅》「茖、山蔥。《管子》冬蔥。皆蔥之屬。</duanzhu>
<xushi>从艸，悤聲。</xushi>
<duanzhu>倉紅切。九部。籒文作？。</duanzhu>
</t>

<wh>蒮</wh>
<t>
<xushi>艸也。</xushi>
<duanzhu>《爾雅》、蒮、山韭。郭<pb n="46"/>注謂山中多有此菜。如人家所種者。故許不謂之菜與。</duanzhu>
<xushi>从艸，隺聲。</xushi>
<duanzhu>余六切。古音在二部。籒文作？。</duanzhu>
<xushi>《詩》曰「食鬱及蒮。</xushi>
<duanzhu>宋掌禹錫、蘇頌皆云：《韓詩》「六月食鬱及蒮〕，許於《詩》主毛，而不廢三家也。</duanzhu>
</t>

<wh>蕇</wh>
<t>
<xushi>亭歷也。</xushi>
<duanzhu>〈釋艸〉文。〈月令〉靡艸之一也。</duanzhu>
<xushi>从艸，單聲。</xushi>
<duanzhu>多殄切。十四部。籒文作？。</duanzhu>
</t>

<wh>苟</wh>
<t>
<xushi>艸也。</xushi>
<duanzhu>孔注《論語》云：苟，誠也。鄭注〈燕禮〉云：苟，且也。假也。皆假借也。</duanzhu>
<xushi>从艸，句聲。</xushi>
<duanzhu>古厚切。四部。籒文作？。</duanzhu>
</t>

<wh>蕨</wh>
<t>
<xushi>鼈也。</xushi>
<duanzhu>〈釋艸〉、《毛傳》同。陸機云：周秦曰蕨。齊魯曰鼈。鼈俗從艸。</duanzhu>
<xushi>从艸，厥聲。</xushi>
<duanzhu>居月切。十五部。籒文作？。</duanzhu>
</t>

<wh>莎</wh>
<t>
<xushi>鎬矦也。</xushi>
<duanzhu>〈夏小正〉「正月緹縞。縞也者，莎隨也。緹也者，其實也。先言緹而後言縞者，何也。緹先見者也。〈釋艸〉：薃矦、莎。其實媞。按縞薃鎬同字。許讀《爾雅》鎬矦爲句。鎬矦雙聲。莎隨㬪韵。皆絫呼也。單呼則曰縞、曰莎。其根卽今香附子。</duanzhu>
<xushi>从艸，沙聲。</xushi>
<duanzhu>穌禾切。十七部。籒文作？。《漢書》〈地理志〉？題。省水從？。？與少同也。俗誤作芯。</duanzhu>
</t>

<wh>蓱</wh>
<t>
<xushi>苹也。</xushi>
<duanzhu>此與前苹字互訓。而不類廁者，以字體篆籒別之也。小正於七月言苹生。〈月令〉於三月言生蓱。郭璞云：江東謂之薸。</duanzhu>
<xushi>从艸水。幷聲。</xushi>
<duanzhu>舊作從艸洴聲。《說文》無洴字。今改同蕅𦺇薻字之例。薄經切。十一部。籒文作？。</duanzhu>
</t>

<wh>蓳</wh>
<t>
<xushi>艸也。根如薺。葉如細桺。蒸食之甘。</xushi>
<duanzhu>〈大雅〉「蓳荼如飴」〔傳〕曰「堇，菜也。〈夏小正〉「二月榮堇。〈采？〉〔傳〕曰「皆豆實也。堇，采也。内則堇荁注曰「荁、堇類也。冬用堇。夏用荁。按〈釋艸〉堇有二。齧、苦堇。《詩》禮之堇也。芨、堇艸。〈晉語〉之置堇於肉。卽今附子也。</duanzhu>
<xushi>从艸，堇聲。</xushi>
<duanzhu>居隱切。十三部。籒文作？。今經典通用堇字。</duanzhu>
</t>

<wh>菲</wh>
<t>
<xushi>芴也。</xushi>
<duanzhu>〈釋艸〉、《毛傳》皆同。〈釋艸〉又云：菲、蒠菜也。</duanzhu>
<xushi>从艸，非聲。</xushi>
<duanzhu>芳尾切。十五部。籒文作？。</duanzhu>
</t>

<wh>芴</wh>
<t>
<xushi>菲也。</xushi>
<duanzhu>音義皆同。</duanzhu>
<xushi>从艸，勿聲。</xushi>
<duanzhu>文弗切。十五部。籒文作？。</duanzhu>
</t>

<wh><img src="045B-01">𧅻</img></wh>
<t>
<xushi>艸也。从艸。𪅀聲。</xushi>
<duanzhu>呼旰切。十四部。籒文作𧆚。按鳥部𪅀？一字也。而〈艸部〉䕿䕿各字。恐有誤。</duanzhu>
</t>

<wh>𦼉</wh>
<t>
<xushi>薍也。</xushi>
<duanzhu>薍之已秀者也。薍已見前。此以篆籒分別異處。</duanzhu>
<xushi>从艸，萑聲。</xushi>
<duanzhu>胡官切。十四部。籒文作？。今人多作萑者。葢其始假？屬之萑爲之。後又誤爲艸多皃之萑。</duanzhu>
</t>

<wh>葦</wh>
<t>
<xushi>大葭也。</xushi>
<duanzhu>〈夏小正〉曰「未秀則不爲？葦。秀然後爲？葦。《毛傳》曰「八月薍爲？、葭爲葦。許云大葭、<pb n="46-2"/>猶言葭之已秀者。</duanzhu>
<xushi>从艸，韋聲。</xushi>
<duanzhu>于鬼（⿱田⿺儿厶）切。十五部。籒文作？。</duanzhu>
</t>

<wh>葭</wh>
<t>
<xushi>葦之未秀者。从艸，叚聲。</xushi>
<duanzhu>古牙切。古音在五部。籒文作？。</duanzhu>
</t>

<wh>萊</wh>
<t>
<xushi>蔓華也。</xushi>
<duanzhu>今〈釋艸〉作釐、蔓華。許所見作萊。〈小雅〉〈北山〉有萊之萊。未知卽此與不也。經典多用爲艸萊字。</duanzhu>
<xushi>从艸，來聲。</xushi>
<duanzhu>洛哀切。一部。籒文作？。</duanzhu>
</t>

<wh>荔</wh>
<t>
<xushi>艸也。佀蒲而小。根可作刷。</xushi>
<duanzhu>〈月令〉「十一月、荔挺出。鄭云：荔挺、馬薤也。鄭以荔挺爲艸名。蔡邕章句云：荔佀挺。高注《吕覽》云：荔艸挺出。則以挺下屬。歙程氏瑶田曰「荔、今北方束其根以刮鍋。李時珍以馬帚之荓當之。誤也。按刷各本作㕞。今依《顏氏家訓》正。上文曰䓛，刷也。</duanzhu>
<xushi>从艸，劦聲。</xushi>
<duanzhu>郞計切。十五部。籒文作？。</duanzhu>
</t>

<wh>蒙</wh>
<t>
<xushi>王女也。</xushi>
<duanzhu>王或作玉。誤。〈釋艸〉云：蒙、王女。又云：唐蒙、女蘿。女蘿、兔絲。孫炎曰「別三名。按〈衞風〉爰采唐矣〔傳〕云：唐蒙、菜名。〈小雅〉蔦與女蘿〔傳〕云：女蘿、兔絲松蘿也。疑《爾雅》、《毛傳》此二條皆不謂一物。</duanzhu>
<xushi>从艸，冡聲。</xushi>
<duanzhu>莫紅切。九部。籒文作？。今人冡冒皆用蒙字爲之。</duanzhu>
</t>

<wh>薻</wh>
<t>
<xushi>水艸也。</xushi>
<duanzhu>今水中莖大如釵股、葉蒙茸深綠色、莖寸許有節者是。左氏謂之薀藻。</duanzhu>
<xushi>从艸水。巢聲。</xushi>
<duanzhu>子晧切。二部。籒文作？。《禮經》華采之字、古文用繅。今文用藻、璪。</duanzhu>
<xushi>《詩》曰「于以采薻。</xushi>
<duanzhu>〈召南〉文。</duanzhu>
</t>

<wh>藻</wh>
<t>
<xushi>薻或从澡。</xushi>
</t>

<wh>菉</wh>
<t>
<xushi>王芻也。</xushi>
<duanzhu>見〈釋艸〉、《毛傳》。</duanzhu>
<xushi>从艸，彔聲。</xushi>
<duanzhu>力玉切。三部。籒文作？。</duanzhu>
<xushi>《詩》曰「箓竹猗猗。</xushi>
<duanzhu>今《毛詩》作綠。大學引作箓。〈小雅〉「終朝采綠。王逸引作菉。</duanzhu>
</t>

<wh>蓸</wh>
<t>
<xushi>艸也。从艸，曹聲。</xushi>
<duanzhu>昨牢切。古音在三部。籒文作？。</duanzhu>
</t>

<wh><img src="046A-01">𦵵</img></wh>
<t>
<xushi>艸也。从艸。𠧴聲。</xushi>
<duanzhu>以周切。三部。籒文作𦿥。</duanzhu>
</t>

<wh>菬</wh>
<t>
<xushi>艸也。从艸，沼聲。</xushi>
<duanzhu>昨焦切。二部。籒文作？。</duanzhu>
</t>

<wh>䓊</wh>
<t>
<xushi>艸也。</xushi>
<duanzhu>《廣韵》云：似艾。郭注《方言》云：今江東人呼荏爲䓊。音魚。</duanzhu>
<xushi>从艸，吾聲。</xushi>
<duanzhu>五乎切。五部。籒文作？。</duanzhu>
<xushi>楚詞有䓊蕭。</xushi>
<duanzhu>按今楚詞無䓊蕭。惟宋玉九辨云：白露既下百艸兮。奄離披此梧楸。梧楸葢許所見作䓊蕭。正百艸之二也。</duanzhu>
</t>

<wh>范</wh>
<t>
<xushi>艸也。从艸，氾聲。</xushi>
<duanzhu>房？切。八部。籒文作？。</duanzhu>
</t>

<wh>艿</wh>
<t>
<xushi>艸也。</xushi>
<duanzhu>按許謂艿爲艸名也。《廣韵》云：陳根艸不芟。新艸又生。相因仍。所謂燒火艿。此別一義。其字亦作芿。《列子》「趙襄子狩於中山、藉芿<pb n="47"/>燔林是也。今《玉篇》以舊艸不芟、新艸又生曰艿、係之《說文》「此孫強、陳彭年輩之誤也。</duanzhu>
<xushi>从艸，乃聲。</xushi>
<duanzhu>如乗切。六部。乃在一部。仍艿在六部者，合韵冣近也。籒文作？。</duanzhu>
</t>

<wh>䒸</wh>
<t>
<xushi>艸也。</xushi>
<duanzhu>蒨或謂之地䒸。許不云茜也。則許意非一物也。</duanzhu>
<xushi>从艸，血聲。</xushi>
<duanzhu>呼決切。十二部。籒文作？。</duanzhu>
</t>

<wh>萄</wh>
<t>
<xushi>艸也。</xushi>
<duanzhu>今人爲蒲萄字。</duanzhu>
<xushi>从艸，匋聲。</xushi>
<duanzhu>徒刀切。古音在二部。籒文作？。</duanzhu>
</t>

<wh>芑</wh>
<t>
<xushi>白苗。</xushi>
<duanzhu>句。</duanzhu>
<xushi>嘉榖也。</xushi>
<duanzhu>虋字下詳之矣。芑不類廁於虋者。以字有篆籒別之。《管子》「其種蓼䄫。字從禾。</duanzhu>
<xushi>从艸，己聲。</xushi>
<duanzhu>驅里切。一部。籒文作？。</duanzhu>
<xushi>《詩》曰「維虋維芑。</xushi>
<duanzhu>今本無此六字。依《韵㑹》所據補。《詩．〈小雅〉》采芑，毛云：菜也；〈大雅〉豐水有芑，毛云：艸也。</duanzhu>
</t>

<wh>藚</wh>
<t>
<xushi>水舄也。</xushi>
<duanzhu>〈魏風〉《毛傳》同。〈釋艸〉：藚、牛脣。</duanzhu>
<xushi>从艸，𧶠聲。</xushi>
<duanzhu>似足切。三部。按《詩》、《釋文》引《說文》其彧反。今本多改爲似足矣。籒文作？。</duanzhu>
<xushi>《詩》曰「言采其藚。</xushi>
</t>

<wh>苳</wh>
<t>
<xushi>艸也。从艸，冬聲。</xushi>
<duanzhu>都宗切。九部。籒文作？。</duanzhu>
</t>

<wh>薔</wh>
<t>
<xushi>薔虞。</xushi>
<duanzhu>句。</duanzhu>
<xushi>蓼。</xushi>
<duanzhu>當有也字。蓼下云：薔虞也。故此云薔虞，蓼也。句絕。與郭樸異。薔不與蓼類廁者。以字有篆籒別之。</duanzhu>
<xushi>从艸，嗇聲。</xushi>
<duanzhu>所力切。一部。籒文作？。</duanzhu>
</t>

<wh>苕</wh>
<t>
<xushi>艸也。</xushi>
<duanzhu>《詩》苕之華。</duanzhu>
<xushi>从艸，召聲。</xushi>
<duanzhu>徒聊切。二部。籒文作？。</duanzhu>
</t>

<wh><img src="046B-01">𦼪</img></wh>
<t>
<xushi>艸也。从艸，楙聲。</xushi>
<duanzhu>莫厚切。三部。籒文作𧃺。</duanzhu>
</t>

<wh>萺</wh>
<t>
<xushi>艸也。从艸，冒聲。</xushi>
<duanzhu>莫報切。古音在三部。籒文作？。</duanzhu>
</t>

<wh>𦯄</wh>
<t>
<xushi>鳧葵也。</xushi>
<duanzhu>〈魯頌〉〔毛傳〕同。《周禮》醢人茆菹。鄭大夫讀爲茅。或曰「茆、水艸。杜子春讀爲𦯄。後鄭曰「𦯄、鳧葵也。今《周禮》轉寫多譌誤。爲正之如此。漢時有茆、𦯄二字。經文作茆。兩鄭皆易字爲𦯄也。鳧葵名𦯄。亦名䖂。今之蒓菜也。𦯄不與䖂類廁者，以篆籒別之。</duanzhu>
<xushi>从艸，丣聲。</xushi>
<duanzhu>力久切。三部。俗作茆、音卯。非也。籒文作？。</duanzhu>
<xushi>《詩》曰「言采其𦯄。</xushi>
<duanzhu>今《詩》言作薄。</duanzhu>
</t>

<wh>荼</wh>
<t>
<xushi>苦荼也。</xushi>
<duanzhu>〈釋艸〉、邶《毛傳》皆云：荼、苦菜。〈唐風〉采苦采苦〔傳〕云：苦、苦菜。然則苦與荼正一物也。《儀禮》「鈃芼。牛藿、羊苦、豕薇。記内則。濡豚包苦。亦謂之苦。〈月令〉、本艸、易通卦驗皆謂之苦菜。</duanzhu>
<xushi>从艸，余聲。</xushi>
<duanzhu>同都切。五部。《詩》荼蓼、有女如荼及後世荼荈皆用此字。籒文作莽。</duanzhu>
</t>

<wh><img src="046B-03">𦾴</img></wh>
<t>
<xushi>白蒿也。</xushi>
<duanzhu>〈釋艸〉、豳《毛傳》同。〈召南〉〔傳〕曰「皤蒿也。皤亦白也。〈夏小正〉曰「繁、由胡。由胡者，繁母也。繁、旁勃也。<pb n="47-2"/>豆實也。故記之。</duanzhu>
<xushi>从艸，緐聲。</xushi>
<duanzhu>附袁切。十四部。《儀禮》采緐。假緐字爲之。籒文作？。</duanzhu>
</t>

<wh>蒿</wh>
<t>
<xushi>菣也。</xushi>
<duanzhu>〈釋艸〉、〈小雅〉〔毛傳〕同。陸璣曰「靑蒿也。</duanzhu>
<xushi>从艸，高聲。</xushi>
<duanzhu>呼毛切。二部。籒文作？。</duanzhu>
</t>

<wh>蓬</wh>
<t>
<xushi>蒿也。从艸，逢聲。</xushi>
<duanzhu>薄紅切。九部。籒文作？。</duanzhu>
</t>

<wh>莑</wh>
<t>
<xushi>籒文蓬省。</xushi>
<duanzhu>按此籒文當作古文。䖵部蠭、古文作𧒒。可比例也。</duanzhu>
</t>

<wh>藜</wh>
<t>
<xushi>艸也。</xushi>
<duanzhu>《左傳》「斬之蓬蒿藜藋。藜初生可食。故曰蒸藜不孰。〈小雅〉「〈北山〉有萊。陸機云：萊、兗州人蒸以爲茹。謂之萊蒸。按萊蒸葢卽蒸藜。如《詩》騋牝訓驪牝也。</duanzhu>
<xushi>从艸，黎聲。</xushi>
<duanzhu>郞奚切。十五部。籒文作？。</duanzhu>
</t>

<wh>蘬</wh>
<t>
<xushi>薺實也。</xushi>
<duanzhu>今〈釋艸〉：紅、龍古。其大者蘬。蒫、薺實。許所據絕不同。</duanzhu>
<xushi>从艸，歸聲。</xushi>
<duanzhu>驅歸切。十五部。籒文作？。歸、籒作㱕也。</duanzhu>
</t>

<wh>葆</wh>
<t>
<xushi>艸盛皃。</xushi>
<duanzhu>《漢書．武五子傳》曰「當此之時。頭如蓬？。師古曰「草叢生曰？。引伸爲羽？幢之？。《史記》以爲寶字。</duanzhu>
<xushi>从艸，𠈃聲。</xushi>
<duanzhu>博袌切。古音在三部。籒文作？。</duanzhu>
</t>

<wh>蕃</wh>
<t>
<xushi>艸茂也。</xushi>
<duanzhu>《《左氏傳》》曰「其必蕃昌。</duanzhu>
<xushi>从艸，番聲。</xushi>
<duanzhu>甫煩切。十四部。籒文作？。</duanzhu>
</t>

<wh>茸</wh>
<t>
<xushi>艸茸茸皃。</xushi>
<duanzhu>茸之言茙也。〈召南〉〔毛傳〕曰「襛猶戎戎也。《韓詩》「何彼茙矣。《左氏傳》。狐裘尨茸。卽《詩》之狐裘蒙戎。</duanzhu>
<xushi>从艸，耳聲。</xushi>
<duanzhu>今本作聰省聲。此淺人所肊改。此形聲之取雙聲不取㬪韵者。而容切。九部。籒文作？。</duanzhu>
</t>

<wh>萑</wh>
<t>
<xushi>艸多皃。</xushi>
<duanzhu>此從鍇本廁此。鉉本以萑廁蓷篆後。非也。詳蓷下。</duanzhu>
<xushi>从艸，隹聲。</xushi>
<duanzhu>職追切。十五部。籒文作𦻧。</duanzhu>
</t>

<wh>葏</wh>
<t>
<xushi>艸皃。</xushi>
<duanzhu>《集韵》一先曰「《詩》葏葏者莪。李舟說。</duanzhu>
<xushi>从艸，津聲。</xushi>
<duanzhu>子僊切。古音十二部。籒文作？。</duanzhu>
</t>

<wh>䕺</wh>
<t>
<xushi>艸叢生皃。</xushi>
<duanzhu>叢，聚也。槩言之。䕺則專謂艸。今人但知用叢字而已。《爾雅》〈釋魚〉音義引《說文》「䕺、艸衆生也。</duanzhu>
<xushi>从艸，叢聲。</xushi>
<duanzhu>此形聲包㑹意。徂紅切。九部。籒文作？。</duanzhu>
</t>

<wh>草</wh>
<t>
<xushi>草𣁬。</xushi>
<duanzhu>逗。</duanzhu>
<xushi>櫟實也。一曰象斗。</xushi>
<duanzhu>〈木部〉。栩？也。其皁一曰樣。又曰「？，栩也。又曰「樣、栩實也。按此言櫟者，卽栩也。陸璣云：栩今柞櫟也。徐州人謂櫟爲杼。或謂之栩。其子爲皁。或言皁斗。其殻爲汁。可以染皁。今京洛及河内多言杼汁。或云橡斗。按草斗之字俗作皁、作皂。於六書不可通。象斗字當從〈木部〉作樣。俗作橡。</duanzhu>
<xushi>从艸，早聲。</xushi>
<duanzhu>自𠈃切。古音在三部。《周禮》大司徒。其植物宜早物。假借早晚字爲之。籒文作？。</duanzhu>
</t>

<wh>菆</wh>
<t>
<xushi>麻蒸也。</xushi>
<duanzhu>此不與上文蒸字類廁者，以篆籒別之。西征賦曰「感市閭之菆井。東方朔七諫曰「菎蕗襍於黀蒸。王逸注枲翮曰「黀一作菆。按枲翮、枲莖也。麻部出黀字云麻？也。鍇本無之。俗添之耳。</duanzhu>
<xushi>从艸，取聲。</xushi>
<duanzhu>側鳩切。三部。籒文作？。</duanzhu>
<xushi>一曰蓐也。</xushi>
<duanzhu>此別一義。蓐見下部。</duanzhu>
</t>

<wh>蓄</wh>
<t>
<xushi>積也。从艸，畜聲。</xushi>
<duanzhu>丑六切。三部。籒文作？。</duanzhu>
</t>

<wh><img src="047B-01">萅</img></wh>
<t>
<xushi>推也。</xushi>
<duanzhu>此於雙聲求之。〈鄕飮〉酒義曰「東方者春。春之爲言蠢也。《尚書大傳》曰「春，出也。萬物之出也。</duanzhu>
<xushi>从日艸屯。</xushi>
<duanzhu>日艸屯者，得時艸生也。屯字象艸木之初生。</duanzhu>
<xushi>屯亦聲。</xushi>
<duanzhu>㑹意兼形聲。此七字依《韵㑹》「今二徐本皆亂以鍇語。昌純切。十三部。籒文作？。</duanzhu>
</t>
<variants>文四百四十五，重三十一<duanzhu>按鉉本文四百四十五。鍇本少莒蓩蒢？蓨萃六字。則爲四百三十九。今仍鉉本。惟復審定？？？三字確是誤體。刪（⿰刂）去。是爲四百四十二。其列字之次第。類聚羣分。皆有意義。雖少爲後人所亂。而大致可稽。如荃之非香艸、於上下文得之也。重三十一。<pb n="48-1"/>鍇少蕿字。今亦仍鉉。</duanzhu>。</variants>

<wh>蓐</wh>
<t>
<xushi>陳艸復生也。从艸，辱聲。</xushi>
<duanzhu>而蜀切，三部。</duanzhu>
<xushi>一曰蔟也。</xushi>
<duanzhu>此別一義。〈艸部〉曰「蔟、行蠶蓐也。蓐訓陳艸復生。引伸爲薦席之蓐。故蠶蔟亦呼蓐。</duanzhu>
<xushi>凡蓐之屬皆从蓐。</xushi>
</t>

<wh><img src="047B-02">𦸳</img></wh>
<t>
<xushi>籒文蓐。从茻。</xushi>
<duanzhu>此不與〈艸部〉五十三文爲類而別立蓐部者，以有薅字從蓐故也。</duanzhu>
</t>

<wh>薅</wh>
<t>
<xushi>披田艸也。</xushi>
<duanzhu>大徐作拔去田艸。《衆經音義》作除田艸。《經典釋文》、王篇、《五經文字》作拔田艸。惟繫傳舊本作披、不誤。披者，迫地削去之也。〈木部〉曰「槈、薅器也。</duanzhu>
<xushi>从蓐，好省聲。</xushi>
<duanzhu>呼毛切，古音在三部。</duanzhu>
</t>

<wh><img src="047B-03">𦵢</img></wh>
<t>
<xushi>籒文薅省。</xushi>
</t>

<wh>茠</wh>
<t>
<xushi>薅或从休。</xushi>
<duanzhu>古好聲休聲同在三部。</duanzhu>
<xushi>《詩》曰「既茠荼蓼。</xushi>
<duanzhu>〈周頌〉文。今《詩》作以薅。</duanzhu>
</t>
<variants>文二，重三。</variants>

<wh>茻</wh>
<t>
<xushi>眾艸也。</xushi>
<duanzhu>按經傳艸莽字當用此。</duanzhu>
<xushi>从四屮。凡茻之屬皆从茻。讀若<pb n="48-2"/>與冈同。</xushi>
<duanzhu>謂其讀若與冈之讀若同也。模朗切，十部。</duanzhu>
</t>

<wh>莫</wh>
<t>
<xushi>日且冥也。</xushi>
<duanzhu>且冥者，將冥也。〈木部〉曰「杳者，冥也。夕部曰「夕，莫也。引伸之義爲有無之無。</duanzhu>
<xushi>从日在茻中。</xushi>
<duanzhu>㑹意。</duanzhu>
<xushi>茻亦聲。</xushi>
<duanzhu>此於雙聲求之。莫故切，又慕各切。五部。</duanzhu>
</t>

<wh>莽</wh>
<t>
<xushi>南昌謂犬善逐兔艸中爲莽。从犬茻。</xushi>
<duanzhu>此字犬在茻中。故偁南昌《方言》、說其㑹意之恉也。引伸爲鹵莽。</duanzhu>
<xushi>茻亦聲。</xushi>
<duanzhu>謀朗切。十部。古音讀如模上聲。在五部。取諸雙聲也。</duanzhu>
</t>

<wh>葬</wh>
<t>
<xushi>臧也。</xushi>
<duanzhu>見〈檀弓〉。</duanzhu>
<xushi>从死在茻中。一、其中所㠯荐之。</xushi>
<duanzhu>荐各本作薦。今正。荐、艸席也。有藉義。故凡藉於下者用此字。</duanzhu>
<xushi>易曰「古者，葬、？衣之以薪。</xushi>
<duanzhu>此引《易．𣪠辭》「說從死在茻中之意也。上古厚衣以薪。故其字上下皆艸。</duanzhu>
<xushi>茻亦聲。</xushi>
<duanzhu>此於㬪韵得之。則浪切，十部。</duanzhu>
</t>
<variants>文四<duanzhu>此部不與五十三文同類者。彼小篆從艸。此小篆從茻也。</duanzhu>	。</variants>
<count>十四部，文六百七十二，重八十，凡萬<pb n="48-3"/>六百三十九字<duanzhu>此第一篇部文、重文，解說字之都數也。每篇末識之，以得十四篇都數，識於敘目之後云「此十四篇，五百四十部，九千三百五十三文，重一千一百六十三，解說凡十三萬三千四百四十一字」是也。自二徐每篇分上下，乃移之冠篇首──非是。小徐書轉寫尤舛誤，今復其舊云。</duanzhu></count>
<title n="juan-tail">說文解字第一篇下</title>
<jiaodui>元和顧廣圻校字</jiaodui>
