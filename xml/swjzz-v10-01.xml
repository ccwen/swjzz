
<檔 ="swjz01-01.xml">
<title n="juan-head" id="v18">說文解字第十篇上</title>
<author>金壇段玉裁注</author>

<wh>馬</wh>
<t>
<xushi>怒也。武也。</xushi>
<duanzhu>以曡韵爲訓。亦門聞也、戶䕶也之例也。《釋名》曰：〈大司馬〉。馬，武也。大揔武事也。</duanzhu>
<xushi>象馬頭髦尾四足之形。</xushi>
<duanzhu>古、籒文皆以彡象髦。石建奏事。事下。建讀之曰「誤書馬字。與尾當五。今乃四。不足一。上譴死矣。莫下切，古音在五部。</duanzhu>
<xushi>凡馬之屬皆从馬。</xushi>
</t>

<wh><img src="460B-01">𢒠</img></wh>
<t>
<xushi>古文。</xushi>
</t>

<wh><img src="460B-02">𢒗</img></wh>
<t>
<xushi>籒文馬。與𢒠同有髦。</xushi>
<duanzhu>《說文》各本籒文古文皆作𢒠。無別。據《玉篇》古文作𢒠、籒文作𢒗。是古文从？加髦、籒从？加髦。故云二者同有髦也。毛髦覆於頸。故象覆形。</duanzhu>
</t>

<wh>騭</wh>
<t>
<xushi>牡馬也。</xushi>
<duanzhu>〈釋嘼〉曰：牡曰騭。牝曰騇。郭云：今江東呼䭸馬爲騭。按騭古叚陟爲之。小正。四月執陟攻駒。陟騭古今字。謂之騭者，陟升也。牡能乘牝。〈月令〉所謂累牛騰馬。皆乘匹之名。〈月令〉三月遊牝。小正四月執騭。事實相因也。若〈釋詁〉曰：騭，陞也。郭注引《方言》「魯衞之閒曰騭。〈洪範〉：惟天陰騭下民。馬融曰「騭，升也。升猶舉也。舉猶生也。漢〈五行志〉引經。服虔曰「騭音陟。應劭曰「騭，升也。此等騭字皆登陟字之假借。《爾雅》以釋《詩》書者也。故陟騭並列。而統曰陞也。《方言》「躡郅跂𢓜躋䠯登也。魯衞曰郅。郭注《爾雅》引之。郅作騭。葢郭當日所見不誤。後人或用其音、改其本字耳。《方言》與《爾雅》同義。</duanzhu>
<xushi>从馬，陟聲。</xushi>
<duanzhu>鉉本此下有讀若郅三字。此必後人羼入。非許原文也。陟聲古音在今職韵。郅聲古音在今質韵。相隔甚遠。諸家訓登。子愼音陟。騭之爲之翼切無可疑矣。葢自僞孔安國解《尚書》云騭，定也。意謂爲質之假借。而陸德明乃曰之逸反。師古乃音質。尤而效之者且改《方言》之騭爲郅。增竄讀若郅三字於許書。世有善讀書者。必能心知其意矣。一部。</duanzhu>
</t>

<wh><img src="460B-03">𩡧</img></wh>
<t>
<xushi>馬一歲也。从馬一。絆其足。</xushi>
<duanzhu>絆其足三字、葢衍文。衹當云从馬一而已。一說。馵下云从馬二其足。此當作一其足。絆字賸。韵書、字書皆作䭴。疑非是。不當从十也。</duanzhu>
<xushi>讀若弦。</xushi>
<duanzhu>小徐作紘。</duanzhu>
<xushi>一曰若環。</xushi>
<duanzhu>戶關切。十四部。按今《玉篇》有爲萌一切。《集韵》、《類篇》收入耕韵。皆讀若紘之本也。《集韵》、《類篇》又收入咍韵。未詳。又按紘葢譌字。弦<pb n="465-2"/>是也。〈釋嘼〉玄駒。音義曰「玄《字林》作䮄。音同。《廣韵》䮄胡涓切。馬一歲。語必本諸《字林》「葢《字林》始變馬爲䮄也。</duanzhu>
</t>

<wh>駒</wh>
<t>
<xushi>馬二歲曰駒。三歲曰駣。</xushi>
<duanzhu>《周禮》廋人。教駣攻駒。鄭司農云：馬三歲曰駣。二歲曰駒。〈月令〉曰「犠牲駒犢。舉書其數。犢爲牛子。則駒、馬子也。〈小雅〉「老馬反爲駒。言已老矣而孩童慢之也。按《詩》駒四見。而漢廣、株林、皇皇者華於義皆當作驕。乃與《毛傳》、《說文》合。不當作駒。依韵讀之則又當作駒。乃入韵。不當作驕。深思其故。葢角弓用字之本義。南有喬木、株林、皇皇者華則皆讀者求其韵不得。改驕爲駒也。駒未可駕車。故三《詩》斷非用駒本義。駣字既見《周禮》「何以連類言之、不錄此篆也。曰疑《周禮故書》本作兆。或借〈羊部〉䍮爲之。許解中駣字葢非許君原文。後人依《周禮》改之耳。不當如《玉篇》擅增也。</duanzhu>
<xushi>从馬，句聲。</xushi>
<duanzhu>舉朱切，古音在四部。</duanzhu>
</t>

<wh>𩡩</wh>
<t>
<xushi>馬八歲也。</xushi>
<duanzhu>《初學記》引何承天纂文同。</duanzhu>
<xushi>从馬八。八亦聲。</xushi>
<duanzhu>合二徐本訂。博拔切，古音在十二部。</duanzhu>
</t>

<wh><img src="461A-01">𩦂</img></wh>
<t>
<xushi>馬一目白曰瞯。</xushi>
<duanzhu>一字賸。〈目部〉曰「瞯、戴目也。《爾雅》、《釋文》引《倉頡篇》？、目病也。《廣韵》曰：。瞯、人目多白也。是則人目白曰瞯。<pb n="465-3"/>馬目白曰？。？卽从瞯省。《爾雅》〈釋嘼〉？作瞯。</duanzhu>
<xushi>二目白魚。</xushi>
<duanzhu>二當作一。按〈釋嘼〉曰：一目白？。二目白魚。〈魯頌〉〔毛傳〕正義本作二目白曰魚。《釋文》本作一目白曰魚。以理覈之。葢陸本是、孔本非。《毛傳》是、《爾雅》誤。傳言一目者，以別於二目也。假令二目白、則傳不言二。許本毛、則必上句言目白。下句言一目白。毛本《爾雅》、則知《爾雅》轉寫失其眞也。魚《字林》作？。許無？字。類言之。</duanzhu>
<xushi>从馬，閒聲。</xushi>
<duanzhu>戶閒切。十四部。《字林》作？。</duanzhu>
</t>

<wh>騏</wh>
<t>
<xushi>馬靑驪文如綦也。</xushi>
<duanzhu>如綦各本作如博棊。不通。今依李善〈七發〉注、元應書卷二卷四卷八正。凡馬言色者，如下文深黑色、淺黑色。全體之色也。其言某處黑、某處白、發白色、發赤色。一耑之色也。言襍毛者，謂其毛異色相錯。非比異色成片段者也。其曰文者，獨此而已。謂異色成枝條相交、如文之錯畫然。下文靑驪馬爲駽、謂其全體靑黑色。此云靑驪文如綦、謂白馬而有青黑紋路相交如綦也。綦糸部作？、白蒼文也。綦者，靑而近黑。〈秦風〉〔傳〕曰：騏、綦文也。〈魯頌傳〉曰：蒼騏曰騏。蒼騏卽蒼綦。謂蒼文如綦也。〈曹風〉其弁伊騏傳曰「騏、騏文也。正義作綦文。顧命騏弁。鄭注曰：靑黑曰騏。本作綦弁。<pb n="466"/>古多叚騏爲綦。</duanzhu>
<xushi>从馬，其聲。</xushi>
<duanzhu>渠之切，一部。</duanzhu>
</t>

<wh>驪</wh>
<t>
<xushi>馬深黑色。</xushi>
<duanzhu>〈魯頌傳〉曰：純黑曰驪。按引伸爲凡黑之偁。亦叚黎棃爲之。</duanzhu>
<xushi>从馬，麗聲。</xushi>
<duanzhu>呂支切，十六部。</duanzhu>
</t>

<wh>駽</wh>
<t>
<xushi>靑驪馬。</xushi>
<duanzhu>謂深黑色而戴靑色也。〈魯頌〉有駜曰「駜彼乘駽。〈釋嘼〉、《毛傳》皆曰「靑驪曰駽。</duanzhu>
<xushi>从馬，肙聲。</xushi>
<duanzhu>火玄切。十四部。按當火縣（⿰県系）切。</duanzhu>
<xushi>《詩》曰：駜彼乘駽。</xushi>
</t>

<wh>騩</wh>
<t>
<xushi>馬淺黑色。</xushi>
<duanzhu>漢舊儀。有天地大變。丞相上病。使者奉策書。駕騩駱馬。卽時布衣步出府。免爲庶人。丞相有他過。使者奉策書。駕騅騩馬。卽時步出府。乘棧車牝馬歸。按乘騩者，取無色之意。</duanzhu>
<xushi>从馬，鬼聲。</xushi>
<duanzhu>俱位切，十五部。</duanzhu>
</t>

<wh>駵</wh>
<t>
<xushi>赤馬黑髦尾也。</xushi>
<duanzhu>髦各本作毛。今依《廣韵》正。髦者，髦髮也。髮之長者偁髦。因之馬鬛曰髦。〈魯頌傳〉曰：赤身黑鬛曰駵。</duanzhu>
<xushi>从馬，丣聲。</xushi>
<duanzhu>丣各本作畱。篆體作驑。大誤。今依《五經文字》、《玉篇》、《廣韵》正。力求切，三部。</duanzhu>
</t>

<wh>騢</wh>
<t>
<xushi>馬赤白襍毛。</xushi>
<duanzhu>襍毛者，謂異色之毛襍亂相厠也。或作襍色。非是。〈魯頌〉有騢。〈釋嘼〉、《毛傳》皆曰「彤白襍毛曰騢。</duanzhu>
<xushi>从馬，叚聲。</xushi>
<duanzhu>乎加切，古音在五部。</duanzhu>
<xushi>謂色似鰕魚也。</xushi>
<duanzhu>此當作色似鰕魚四字、系襍毛之下。如驒下文如鼉魚一例。鰕魚謂今之蝦。亦魚屬也。蝦畧有紅色。凡叚聲多有紅義。是以瑕爲玉小赤色。此六字葢舊注之僅存者。</duanzhu>
</t>

<wh>騅</wh>
<t>
<xushi>馬蒼黑襍毛。</xushi>
<duanzhu>黑當作白。〈釋嘼〉、《毛傳》皆云：蒼白襍毛曰騅。蒼者，靑之近黑者也。白毛與蒼毛相閒而生、是爲靑馬。雖深於靑白襍毛之騘、未黑也。若黑毛與蒼毛相閒而生、則幾深黑矣。〈釋言〉曰「菼，騅也。王風傳曰「菼，薍也。萑之初生者。〈艸部〉曰「𦵹者，萑之初生。一曰騅。此以同色名之。觀萑葦之初生之色。則知蒼白之不可易矣。○《六書故》云：徐本作白。正謂唐本不作白也。</duanzhu>
<xushi>从馬，隹聲。</xushi>
<duanzhu>職追切，十五部。</duanzhu>
</t>

<wh>駱</wh>
<t>
<xushi>馬白色黑鬛尾也。</xushi>
<duanzhu>〈釋嘼〉曰：白馬黑鬛駱。《詩音義》曰「樊、孫《爾雅》並作白馬黑髦鬛尾也。然則許正同樊、孫本矣。〈魯頌〉〔毛傳〕亦曰「白馬黑鬛曰駱。按今《毛詩》有驒有駱。有駵有雒。毛曰「黑身白鬛曰雒。正與白身黑鬛曰駱互異。正義曰「定本、集注及徐音皆作駱。《釋文》亦云：雒本或作駱。然則本二物相似而同名。淺人惑之。乃妄改字。</duanzhu>
<xushi>从馬，各聲。</xushi>
<duanzhu>盧各切，五部。</duanzhu>
</t>

<wh>駰</wh>
<t>
<xushi>馬陰白襍毛黑。</xushi>
<duanzhu>黑字宋本、<pb n="466-2"/>舊本皆同。汲古毛氏改黑作也。以合《爾雅》、《毛傳》「然而非是。〈釋嘼〉、〈魯頌〔傳〕〉皆云：陰白襍毛曰駰。郭云：陰、淺黑也。今之泥騘。或云目下白。或云白陰。皆非也。陰淺黑、本叔然說。然則許葢襍毛之下、釋云陰淺黑也。如虦下虎竊毛謂之虦苗、竊淺也正是一例。既說者惑於白陰之說。謂馬私處白而襍黑毛。因致漏奪不可讀。苟求其故。由不解陰之爲淺黑耳。《廣韵》曰：。駰馬陰淺黑色。有脫。</duanzhu>
<xushi>从馬，因聲。</xushi>
<duanzhu>於眞切，十二部。</duanzhu>
<xushi>《詩》曰：有駰有騢。</xushi>
<duanzhu>〈魯頌〉駉文。</duanzhu>
</t>

<wh>驄</wh>
<t>
<xushi>馬靑白襍毛也。</xushi>
<duanzhu>白毛與靑毛相閒則爲淺靑。俗所謂葱白色。《詩》曰：有瑲葱衡。〈釋器〉曰：靑謂之葱。</duanzhu>
<xushi>从馬，悤聲。</xushi>
<duanzhu>千公切，九部。</duanzhu>
</t>

<wh>驈</wh>
<t>
<xushi>驪馬白跨也。</xushi>
<duanzhu>跨者，兩股之閒也。〈釋嘼〉、《毛傳》皆曰「驪馬白跨曰驈。</duanzhu>
<xushi>从馬，矞聲。</xushi>
<duanzhu>食聿切，十五部。</duanzhu>
<xushi>《詩》曰：有驈有騜。</xushi>
<duanzhu>〈魯頌〉駉文。按《毛詩》作皇。許無騜字。《字林》乃有之。此騜後人所改耳。《韵會》作有皇。是也。《爾雅》作黃白騜。亦是俗本。</duanzhu>
</t>

<wh>駹</wh>
<t>
<xushi>馬面顙皆白也。</xushi>
<duanzhu>面者，顏前也。〈釋嘼〉曰：面顙皆白惟駹。按言惟者，以別於上文的顙、白顚、白達、素縣（⿰県系）也。面顙白、其他非白也。故从尨。《周禮》駹車。借爲尨襍字也。</duanzhu>
<xushi>从馬，尨聲。</xushi>
<duanzhu>莫江切，九部。</duanzhu>
</t>

<wh>騧</wh>
<t>
<xushi>黃馬黑喙。</xushi>
<duanzhu>〈釋嘼〉曰：白馬黑脣駩。黑喙騧。如《爾雅》之文、則是白馬黑喙也。〈秦風〉〔傳〕曰：黃馬黑喙曰騧。許本之。豈今《爾雅》奪黃馬二字與。郭云：今之淺黃色者爲騧馬。</duanzhu>
<xushi>从馬，咼聲。</xushi>
<duanzhu>古華切。十七部。宋明帝以騧字似禍。改从瓜。遂於古音不合。</duanzhu>
</t>

<wh><img src="462A-01">𩦣</img></wh>
<t>
<xushi>籒文騧。</xushi>
<duanzhu>咼聲𩰫聲同在十七部。</duanzhu>
</t>

<wh>驃</wh>
<t>
<xushi>黃馬發白色。</xushi>
<duanzhu>發白色者，起白斑駁也。〈釋嘼〉曰：黃白曰騜。《毛詩》衹作皇。然則皇卽驃與。牛部？下曰「牛黃白色。與驃音正同也。</duanzhu>
<xushi>一曰白髦尾也。</xushi>
<duanzhu>謂黃馬而白鬛尾也。</duanzhu>
<xushi>从馬，？聲。</xushi>
<duanzhu>毗召切，二部。</duanzhu>
</t>

<wh>䮆</wh>
<t>
<xushi>黃白襍毛也。</xushi>
<duanzhu>各本作黃馬白毛。今正。六書通引唐本作黃馬白襍毛。此唐本衍馬字。淺人不刪（⿰刂）馬字而刪（⿰刂）襍字耳。〈釋嘼〉、《毛傳》皆曰「黃白襍毛曰駓。《字林》作駓。</duanzhu>
<xushi>从馬，㔻聲。</xushi>
<duanzhu>古作丕字。中直貫下。或作㔻。是以論曹魏者曰丕之字不十也。《詩》、《釋文》此字本作䮆。《字林》乃作駓。？悲切，古音一部。</duanzhu>
</t>

<wh>驖</wh>
<t>
<xushi>馬赤黑色。</xushi>
<duanzhu>此與靑驪馬句法同。謂黑色而帶赤色也。驖不見《爾雅》「秦風駟<pb n="467"/>驖孔阜傳曰「驖，驪也。驪者，深黑色。許說小異。漢人或叚鐵爲之。前書〈地理志〉叚𢧜爲之。</duanzhu>
<xushi>从馬，𢧜聲。</xushi>
<duanzhu>他結切，十二部。</duanzhu>
<xushi>《詩》曰：四驖孔阜。</xushi>
<duanzhu>秦風駟驖文。今《詩》四作駟。按《詩》四牡、四騏皆作四。惟駟介、俴駟乃作駟。駟、一乘也。故言馬四則但謂之四。言施乎四馬者，乃謂之駟。</duanzhu>
</t>

<wh>䮗</wh>
<t>
<xushi>馬頭有白發色。</xushi>
<duanzhu>大徐作馬頭有發赤色者。非是。《篇》、《韵》皆云：馬白頟至脣。《集韵》曰「馬流星貫脣。則爲馬頭發白色矣。《廣韵》曰：。？䮗、馬行。此今義也。按〈東京賦〉作半漢。</duanzhu>
<xushi>从馬，岸聲。</xushi>
<duanzhu>五旰切，十四部。</duanzhu>
</t>

<wh>馰</wh>
<t>
<xushi>馬白頟也。</xushi>
<duanzhu>秦風有馬白顚傳曰「白顚、旳顙也。〈釋嘼〉曰：旳顙白顚。郭云：戴星馬也。〈說卦傳〉曰「爲旳顙。虞翻曰「旳、白。顙，頟也。按旳顙之馬謂之馰。易《釋文》云：旳、《說文》作馰。</duanzhu>
<xushi>从馬，勺聲。</xushi>
<duanzhu>舊作旳省聲。旳聲亦勺聲也。今正。都𠪱切，古音在二部。</duanzhu>
<xushi>一曰駿也。</xushi>
<duanzhu>駿、馬之良材者。</duanzhu>
<xushi>易曰「爲馰顙。</xushi>
</t>

<wh>駁</wh>
<t>
<xushi>馬色不純。</xushi>
<duanzhu>純同？。崔覲曰「不襍曰純。〈釋嘼〉曰：駵白駁。邠風《毛傳》同。謂駵馬發白色也。許說不同者，許意馬異色成片段者皆得曰駁。引伸之爲凡色不純之偁。</duanzhu>
<xushi>从馬，爻聲。</xushi>
<duanzhu>北角切。古音在二部。與駮各字。</duanzhu>
</t>

<wh>馵</wh>
<t>
<xushi>馬後左足白也。</xushi>
<duanzhu>左當作𠂇。〈釋嘼〉、《毛傳》皆曰「後左足白曰馵。〈說卦傳〉曰「震爲馵足。</duanzhu>
<xushi>从馬二其足。</xushi>
<duanzhu>謂於足以二爲記識。如？於足以一爲記識也。非一二字。變篆爲隸。？既作䭴。則？作馵。與篆大乖矣。石經作馵。</duanzhu>
<xushi>讀若注：</xushi>
<duanzhu>之戍切。古音在三部。讀如祝。</duanzhu>
</t>

<wh>驔</wh>
<t>
<xushi>驪馬黃？。</xushi>
<duanzhu>〈魯頌〉「有驔有魚。〈釋嘼〉曰：驪馬黃脊曰騽。《爾雅音義》云：騽《說文》作驔。音簟。是則《爾雅》之騽卽驔之異體。許於此篆用《爾雅》、不用《毛傳》也。《毛傳》曰：豪骭曰驔。此卽驔之異說。《詩音義》引《字林》云：驔又音覃。豪骭曰驔。是則《字林》豪骭一義不作騽也。今《說文》乃別有騽篆。訓云豪骭。前與《毛詩》不合。後與《字林》不合。此葢必非許原文。許原文或驔下有一曰豪骭之文。或驔篆後有重文作騽之篆。皆不可定。後人乃以兩義分配兩形耳。</duanzhu>
<xushi>从馬，覃聲，讀若簟。</xushi>
<duanzhu>徒玷切。七部。按覃之古音如淫。其入聲則如熠。古音又如㝷。其入聲則如習。故驔騽必一字。鳥之鷣鷂。蟲之熠燿。其理一也。許此下當有一曰馬豪骭五字。又出一騽篆。解云：驔或从習。《廣韵》二十六緝騽字下云：馬豪骭。又驪馬<pb n="467-2"/>黃脊。《玉篇》騽字下曰「驪馬黃脊。又馬豪骭。亦可證二義分二形之非矣。</duanzhu>
</t>

<wh>驠</wh>
<t>
<xushi>馬白州也。</xushi>
<duanzhu>《山海經》曰：乾山有嘼。其州在尾上。今本譌作川。《廣雅》曰：州、豚，臀也。郭注《爾雅》、《山海經》皆云：州，竅也。按州豚同字。俗作启。《國語》之龍、史漢貨殖傳之馬敫皆此也。蜀志周羣傳。諸毛繞涿居。署曰潞涿君。語相戲謔。涿亦州豚同音字也。〈釋嘼〉曰：白州驠。</duanzhu>
<xushi>从馬，燕聲。</xushi>
<duanzhu>於甸切，十四部。</duanzhu>
</t>

<wh>騽</wh>
<t>
<xushi>馬豪骭也。</xushi>
<duanzhu>骭者，骹也。骹者，脛也。高誘注《淮南》曰：骭、自膝以下脛以上也。豪骭謂骭上有脩豪也。〈魯頌傳〉曰：豪骭曰驔。正義本作豪骭白。白衍。</duanzhu>
<xushi>从馬，習聲。</xushi>
<duanzhu>似八切。七部。按此篆宜刪（⿰刂）正。《玉篇》驔騽二篆相接。葢《說文》之舊。</duanzhu>
</t>

<wh>䮧</wh>
<t>
<xushi>馬毛長者也。</xushi>
<duanzhu>者字依《文選》．長楊賦》〔注〕補。此謂馬毛長者名䮧也。多借翰字爲之。翰行而䮧廢矣。《尚書大傳》「之西海之濱。取白狐靑翰。注曰：長毛也。《文選》．長楊賦》翰林主人注引《說文》「毛長者曰翰。《曲禮》：雞曰翰音。注曰：翰猶長也。常武《詩》「如飛如翰。箋云：鳥中豪俊。葢其字皆當作䮧。引伸假借之字也。</duanzhu>
<xushi>从馬，倝聲。</xushi>
<duanzhu>侯旰切，十四部。</duanzhu>
</t>

<wh>騛</wh>
<t>
<xushi>馬逸足者也。</xushi>
<duanzhu>者字今補。<pb n="467-3"/>逸當作兔。《廣韵》曰：。騛兔、馬而兔走。《玉篇》曰：騛兔、古之駿馬也。《呂氏春秋》高注曰：飛兔、要褭皆馬名也。日行萬里。馳若兔之飛。因以爲名也。</duanzhu>
<xushi>从馬飛。</xushi>
<duanzhu>會意。飛亦聲。甫微切，十五部。</duanzhu>
<xushi>司馬法曰「飛衞斯輿。</xushi>
<duanzhu>司馬法今佚。此偁司馬法說从飛之意也。</duanzhu>
</t>

<wh>䮯</wh>
<t>
<xushi>駿馬。</xushi>
<duanzhu>句絶。謂駿馬名也。〈大射〉禮。公入驁。注曰：驁夏、亦樂章也。以鍾𡔷奏之。按驁夏、葢取翶翔之意。凡奇士偁豪俊者可作驁俊。如《尚書》獒可爲酋豪字也。</duanzhu>
<xushi>㠯壬申日死。乘馬忌之。</xushi>
<duanzhu>忌此日也。</duanzhu>
<xushi>从馬，敖聲。</xushi>
<duanzhu>五到切，二部。</duanzhu>
</t>

<wh>驥</wh>
<t>
<xushi>千里馬也。孫陽所相者。</xushi>
<duanzhu>孫陽字伯樂。秦穆公時人。其所與有九方臯。卽九方歅。《戰國䇿》汗明說春申君、是伯樂相驥事。按小徐說伯樂卽王良、卽郵無恤。大繆。</duanzhu>
<xushi>从馬，冀聲。</xushi>
<duanzhu>几利切，古音在一部。</duanzhu>
<xushi>天水有驥縣（⿰県系）。</xushi>
<duanzhu>〈地理志〉天水郡冀縣（⿰県系）。〈郡國志〉漢陽郡冀縣（⿰県系）。漢陽卽天水也。故城在今陝西鞏昌府伏羌縣（⿰県系）東。史皆作冀、不作驥。《左傳》「冀之北土。馬之所生。許葢援此說字形。从冀馬會意。許本作冀縣（⿰県系）。謂此卽《左傳》生馬之地。淺人改之。</duanzhu>
</t>

<wh>駿</wh>
<t>
<xushi>馬之良材者。</xushi>
<duanzhu>引伸爲凡大之偁。〈釋詁〉、《毛傳》皆曰「駿，大也。《毛傳》見文王、崧高、噫嘻。</duanzhu>
<xushi>从馬，夋聲。</xushi>
<duanzhu>子峻切，十三部。</duanzhu>
</t>

<wh>驍</wh>
<t>
<xushi>良馬也。</xushi>
<duanzhu>《周禮》良馬與駑馬爲對文。良馬兼上文種馬、戎馬、齋馬、道馬田馬言也。《周易》曰：良馬逐逐。《左傳》云：以其良馬二。亦精駿之偁。按上文云駿、馬之良材者。此云良馬、卽蒙上文而言也。〈魯頌傳〉曰：駉、駉、良馬腹榦肥張也。引伸爲勇捷之偁。</duanzhu>
<xushi>从馬，堯聲。</xushi>
<duanzhu>古堯切，二部。</duanzhu>
<xushi>《詩》曰：驍驍牡馬。</xushi>
<duanzhu>陸氏德明所見《說文》如此。《詩》、《釋文》曰：駉《說文》作驍。按堯聲、冋聲之類相去甚遠。無由相涉。〈大雅〉崧高。四牡蹻蹻。〔傳〕云：蹻蹻、壯皃。〈魯頌〉泮水〔傳〕云：蹻蹻、言彊盛也。葢古本《說文》堯聲下有《詩》曰四牡驍驍六字。乃崧高之異文。或轉寫譌作驍驍牡馬。而陸氏乃有駉《說文》作驍之語矣。</duanzhu>
</t>

<wh>䮔</wh>
<t>
<xushi>馬小皃。从馬，垂聲，讀若箠。</xushi>
<duanzhu>之壘切。按當依《廣韵》之累切。十六十七部。〈辵部〉？以爲聲。</duanzhu>
</t>

<wh><img src="463B-01">𩥗</img></wh>
<t>
<xushi>籒文从𠂹。</xushi>
</t>

<wh>驕</wh>
<t>
<xushi>馬高六尺爲驕。</xushi>
<duanzhu>漢廣。言秣其馬。言秣其駒。傳曰「六尺以上爲馬。五尺以上爲駒。按此駒字《釋文》不爲音。〈陳風〉：乘我乘駒。傳曰「大夫乘駒。箋云：馬六尺以下曰駒。此駒字《釋文》作驕。引沈重云或作駒。後人改之。皇皇者華篇內同。〈小雅〉「我馬維駒。《釋文》云：本亦作驕。據〈陳風〉、〈小雅〉則知〈周南〉本亦作驕也。葢六尺以下五尺以上謂之驕。與駒義迥別。三《詩》義皆當作驕而俗人多改作駒者，以駒與蔞株濡諏爲韵。驕則非韵。抑知驕其本字音在二部。於四部合韵。不必易字就韵而？義乎。陸氏於三《詩》無定說。彼此互異。由不知古義也。毛云：大夫乘驕。以此推之。當是天子乘龍。諸侯乘騋。卿乘馬。</duanzhu>
<xushi>从馬，喬聲。</xushi>
<duanzhu>舉喬切，二部。</duanzhu>
<xushi>《詩》曰：我馬維驕。</xushi>
<duanzhu>皇皇者華二章也。可以此訂〈周南〉譌字。</duanzhu>
<xushi>一曰野馬。</xushi>
<duanzhu>凡驕恣之義當是由此引伸。旁義行而本義廢矣。女部曰「㜘，驕也。心部曰「怚，驕也。皆旁義也。俗製嬌憍字。</duanzhu>
</t>

<wh>騋</wh>
<t>
<xushi>馬七尺爲騋。八尺爲龍。</xushi>
<duanzhu>《周禮》？人曰「馬八尺以上爲龍。七尺以上爲騋。六尺以上爲馬。〈庸風〉：騋牝三千。《毛傳》「馬七尺以上曰騋。鄭司農以〈月令〉駕蒼龍說《周禮》「龍俗作駥。</duanzhu>
<xushi>从馬，來聲。</xushi>
<duanzhu>洛哀切，一部。</duanzhu>
<xushi>《詩》曰騋牝驪牝。</xushi>
<duanzhu>下牝字各本作牡。今正。《詩》曰：騋牝三千。《毛傳》曰：騋牝、騋馬與牝馬也。〈釋嘼〉曰：騋牝驪<pb n="468-2"/>牝。今《爾雅》譌作驪牡。而音義不誤。可攷。音義曰「騋牝頻忍反。下同。下同者，卽謂驪牝也。此以驪牝釋《詩》之騋牝。驪與騋以雙聲爲訓。謂騋馬驪色、亦兼牝馬也。此與《詩》曰不？、不來也、合偁《詩》、《爾雅》正同。若鄭注《周禮》則引騋句絶。牡驪牝玄句絶。駒句絶。褭驂句絶。孫叔然讀亦如是。</duanzhu>
</t>

<wh>驩</wh>
<t>
<xushi>馬名。</xushi>
<duanzhu>古叚爲歡字。</duanzhu>
<xushi>从馬，雚聲。</xushi>
<duanzhu>呼官切，十四部。</duanzhu>
</t>

<wh>驗</wh>
<t>
<xushi>馬名。</xushi>
<duanzhu>今用爲譣字。證也、徵也，效也。不知其何自始。驗行而譣廢矣。</duanzhu>
<xushi>从馬，僉聲。</xushi>
<duanzhu>魚切，七部。</duanzhu>
</t>

<wh><img src="464A-01">𩢑</img></wh>
<t>
<xushi>馬名。从馬，此聲。</xushi>
<duanzhu>雌氏切，十六部。</duanzhu>
</t>

<wh><img src="464A-02">𩢮</img></wh>
<t>
<xushi>馬名。从馬，休聲。</xushi>
<duanzhu>許尤切，三部。</duanzhu>
</t>

<wh>馼</wh>
<t>
<xushi>？馬。</xushi>
<duanzhu>？字今補。</duanzhu>
<xushi>赤鬛縞身。目若黃金。名曰吉皇之乘。</xushi>
<duanzhu>各本名曰之下有？字。今刪（⿰刂）正。海內北經曰「犬封國曰犬戎。國有文馬。縞身朱鬛。目若黃金。名曰吉量之乘。量一作良。郭注引〈周書〉、六韜、大〔傳〕說其狀略同。〈周書〉作名曰吉黃之乘。六韜作名曰雞斯之乘。</duanzhu>
<xushi>周成王時犬戎獻之。</xushi>
<duanzhu>成各本作文。誤。今正。許引成王時周靡獻？？、成王時蜀人獻大翰、成王時揚州獻鰅皆《逸周書》王會篇也。王會篇又言犬戎文馬、是其事矣。或因《尚書大傳》散宜生之犬戎取美馬駮身朱鬛雞目者獻紂。乃改此成王爲文王。而不顧其文義。</duanzhu>
<xushi>从馬文。文亦聲。</xushi>
<duanzhu>無分切。十三部。大徐左馬右文作馼。</duanzhu>
<xushi>《春秋傳》曰：？馬百駟。</xushi>
<duanzhu>見宣二年。《左傳》作文馬。按許書當作文馬。此言《春秋傳》之文馬、非〈周書〉之？馬也。恐人惑故辯之。</duanzhu>
<xushi>文馬。</xushi>
<duanzhu>二字今補。</duanzhu>
<xushi>畫馬也。</xushi>
<duanzhu>杜注亦云：畫馬爲文四百匹。孔子世家。文馬三十駟。亦謂畫馬。</duanzhu>
<xushi>西伯獻紂以全其身。</xushi>
<duanzhu>此八字葢或取《尚書大傳》事箋記於此。遂致誤入正文。文理不貫。當刪（⿰刂）。要自《春秋傳》以下恐皆非許語。</duanzhu>
</t>

<wh>馶</wh>
<t>
<xushi>馬彊也。从馬，支聲。</xushi>
<duanzhu>章移切，十六部。</duanzhu>
</t>

<wh>駜</wh>
<t>
<xushi>馬飽也。</xushi>
<duanzhu>〈魯頌〉有駜曰「有駜有駜。傳曰「駜、馬肥彊皃。馬肥彊則能升高進遠。臣彊力則能安國。按許義小別。《鄭箋》亦云：此言僖公用臣、必先致其祿食。祿食足而臣莫不盡其忠也。</duanzhu>
<xushi>从馬，必聲。</xushi>
<duanzhu>毗必切，十二部。</duanzhu>
<xushi>《詩》曰：有駜有駜。</xushi>
</t>

<wh>駫</wh>
<t>
<xushi>馬肥盛也。</xushi>
<duanzhu>各本作盛肥。今依《廣韵》訂。</duanzhu>
<xushi>从馬，光聲。</xushi>
<duanzhu>古熒切，古音在十部。</duanzhu>
<xushi>《詩》曰：駫駫牡馬。</xushi>
<duanzhu>各本作四牡駫駫。陸氏德明所見作駫駫牡馬。按卽〈魯頌〉之駉駉牡馬也。駉駉牡馬古本作牧馬。傳言牧之坰野。自當是牧字。《周禮》「凡馬特居四之一。又不當云良馬有騭無騲也。《詩》、《釋文》曰：駉古熒反。《說文》作驍、又作駫、同。作驍又三字當刪（⿰刂）。云《說文》作駫、同。《玉篇》亦曰「駫古熒切。駉同。則知《說文》作駫駫牧馬、而讀古熒反。十部十一部之音轉也。以今攷之。實則《毛詩》作駫駫。許偁駫駫。而後人譌亂作駉駉。陸所見《說文》不誤。今本《說文》則誤甚耳。《毛傳》曰：駫駫、良馬腹榦肥張也。許言肥盛、卽腹榦肥張。从馬光會意。而光亦聲。</duanzhu>
</t>

<wh>騯</wh>
<t>
<xushi>馬盛也。</xushi>
<duanzhu>也當作皃。</duanzhu>
<xushi>从馬，旁聲。</xushi>
<duanzhu>旁，溥也。此舉形聲包會意。薄庚切，古音在十部。</duanzhu>
<xushi>《詩》曰：四牡騯騯。</xushi>
<duanzhu>〈小雅〉〈北山〉四牡彭彭。〔傳〕曰：彭彭然不得息。〈大雅〉烝民。四牡彭彭。箋云：彭彭、行皃。大明。四騵彭彭。箋云：馬强。疑皆非許所偁。〈鄭風〉淸人。駟介旁旁。葢許偁此、而駟介轉寫譌四牡耳。許所據旁作騯。《毛傳》本有騯騯、盛皃之語。後逸之。二章曰「麃麃、武皃。三章曰「陶陶、驅馳皃。則知首章當有騯騯、盛皃矣。</duanzhu>
</t>

<wh>䭹</wh>
<t>
<xushi>䭹䭹、馬怒皃。从馬，卬聲。</xushi>
<duanzhu>吾郞切。十部。《廣韵》平聲。</duanzhu>
</t>

<wh>驤</wh>
<t>
<xushi>馬之低仰也。</xushi>
<duanzhu>低當作氐。馬之或俛或仰謂之驤。〈吳都賦〉：四騏龍驤。古多叚襄爲驤。</duanzhu>
<xushi>从馬，襄聲。</xushi>
<duanzhu>息良切，十部。</duanzhu>
</t>

<wh>驀</wh>
<t>
<xushi>上馬也。</xushi>
<duanzhu>〈吳都賦〉曰：驀六駮。上馬必捷。故引伸爲猝乍之偁。</duanzhu>
<xushi>从馬，𦱤聲。</xushi>
<duanzhu>莫白切，古音在五部。</duanzhu>
</t>

<wh>騎</wh>
<t>
<xushi>跨馬也。</xushi>
<duanzhu>兩髀跨馬謂之騎。因之人在馬上謂之騎。今分平去二音。《曲禮》曰：前有車騎。正義曰「古人不騎馬。故經典無言騎者。今言騎、當是周末時禮。按《左傳》「左師展將以昭公乘馬而歸。此必謂騎也。然則古人非無騎矣。趙旃以其良馬二。濟其兄與叔父。非單騎乎。</duanzhu>
<xushi>从馬，奇聲。</xushi>
<duanzhu>渠羈切，古音在十七部。</duanzhu>
</t>

<wh>駕</wh>
<t>
<xushi>馬在軛中也。</xushi>
<duanzhu>《毛傳》曰：軛、烏噣也。烏噣卽《釋名》之烏啄。轅有衡。衡，橫也。橫馬頸上。其扼馬頸者曰烏啄。下向叉馬頸。似烏開口向下啄物時也。駕之言以車加於馬也。</duanzhu>
<xushi>从馬，加聲。</xushi>
<duanzhu>古訝切，十七部。</duanzhu>
</t>

<wh><img src="464B-01">𤙑</img></wh>
<t>
<xushi>籒文駕。</xushi>
<duanzhu>从牛。《釋名》曰：軛所以扼牛頸也。各聲者，古音五部與十七部相合。如《春秋傳》以輅爲訝。是其理也。</duanzhu>
</t>

<wh>騑</wh>
<t>
<xushi>驂也。旁馬也。</xushi>
<duanzhu>各本無上也字。不可通，今補。攷《禮記》正義、《文選》注引《說文》「或作旁馬也三字。或作驂旁馬也四字。正由有二也字而奪一耳。騑馬、經典皆謂之驂。故曰驂也。下文云駕三馬曰驂。許意古爲駕三馬之名。後乃駕四駕六、其旁馬皆得驂名矣。故又申之曰旁馬。旁者，冡上在軛中言之。不當衡下者謂之驂。亦謂之騑。駕三駕四所同也。若〈小雅〉〔傳〕曰：騑騑、行不止之皃。別爲一義。</duanzhu>
<xushi>从馬，非聲。</xushi>
<duanzhu>甫微切，十五部。</duanzhu>
</t>

<wh>騈</wh>
<t>
<xushi>駕二馬也。</xushi>
<duanzhu>平帝本紀曰「詔光祿大夫劉歆等襍定婚禮。四輔、公卿、大夫、士、郞、吏家屬皆以禮娶。立軺倂馬。服虔曰「立軺、小車也。倂馬、驪駕也。按驪讀同伉儷、非馬深黑色。〈木部〉㮐下曰「讀若驪駕是也。倂馬謂之儷駕。亦謂之騈。倂騈皆从幷、謂並二馬也。《左傳》「渾良夫乘中佃兩牡。葢是駕二。《毛詩》說士駕二。禮王度記亦言士駕二。王肅云：夏后氏駕兩謂之麗。騈之引伸、凡二物幷曰騈。</duanzhu>
<xushi>从馬，幷聲。</xushi>
<duanzhu>部田切，古音在十一部。</duanzhu>
</t>

<wh>驂</wh>
<t>
<xushi>駕三馬也。</xushi>
<duanzhu>驂三曡韵爲訓。《詩》干旄。良馬四之。良馬五之。良馬六之。傳曰「四之、御四馬也。五之、驂馬五轡也。六之、四馬六轡也。然則毛公有駕三之說矣。王肅云：古者，一轅之車駕三馬。則五轡。其大夫皆一轅<pb n="469-3"/>車。夏后氏駕兩謂之麗。殷益以一騑謂之驂。周人又益以一騑謂之駟。本從一驂而來。亦謂之驂。經言驂則三馬之名。《五經異義》。天子駕數。易孟京、春秋《公羊》說天子駕六。《詩》毛說天子至大夫同四。士駕二。《詩》云四騵彭彭。武王所乘。龍旂承祀。六轡耳耳。魯僖所乘。四牡騑騑。周道倭遲。大夫所乘。謹按禮王度記曰「天子駕六。諸侯與卿同駕四。大夫駕三。士駕二。庶人駕一。說與易、春秋同。駁曰「玄之聞也。《周禮》校人。掌王馬之政。凡頒良馬而養乘之。乘馬一師四圉。四馬爲乘。此一圉者，養一馬而一師監之也。《尚書》顧命。諸侯入應門。皆布乘黃朱。言獻四黃馬朱鬛也。既實周天子駕六。校人則何不以馬與圉以六爲數。顧命諸侯何以不獻六馬。易經時乘六龍者，謂陰陽六爻上下耳。豈故爲禮制。王度記云天子駕六者，自是漢法、與古異。大夫駕三者，於經無以言之。依鄭駁則古無駕三之制。孔晁云：馬以引重。左右當均。一轅車以兩馬爲服。旁以一馬驂之。則偏而不調。非人情也。株林曰「乘我乘驕。傳曰「大夫乘驕。則毛以大夫亦駕四也。且殷之制亦駕四。故王基云：〈商頌〉約軧錯衡。八鸞锵锵。是則殷駕四不駕三也。按《詩》〔箋〕曰「驂、兩騑也。〈檀弓〉注曰：騑馬曰驂。葢古者，駕四。兩服馬夾輈在中。左右各一。騑馬左右皆可以三數之。故謂之驂。以其整齊如翼言之則謂之騑。驂本非謂駕三也。顧王度記曰大夫駕三。《故訓傳》亦言驂馬五轡。則是古有其說。故許釋驂爲駕三。然許不偁王度記天子駕六以下云云：於騑下亦云驂也。是《說文》晚成。不堅執異義之說。其說經非不與鄭合矣。</duanzhu>
<xushi>从馬，參聲。</xushi>
<duanzhu>倉含切，古音在七部。</duanzhu>
</t>

<wh>駟</wh>
<t>
<xushi>一乘也。</xushi>
<duanzhu>《周禮》校人。鄭司農注云：四匹爲乘。按乘者，覆也。車軛駕乎馬上曰乘。馬必四。故四馬爲一乘。不必巳駕者也。引伸之、凡物四曰乘。如乘矢、乘皮、乘韋、乘壺皆是。駟者，馬一乘之名。鄭淸人箋云：駟、四馬也。按《詩》言四牡、言四騏、言四驖、言四騵、言四駱、言四黃皆作四。下一字皆馬名也。言駟介、言俴駟皆作駟。謂有所以加乎駟者也。今《詩》作駟驖、駟騵。而干旄疏引異義、《公羊》隱元年疏、《說文》驖字下皆不誤。</duanzhu>
<xushi>从馬，四聲。</xushi>
<duanzhu>息利切，十五部。</duanzhu>
</t>

<wh>駙</wh>
<t>
<xushi>副馬也。</xushi>
<duanzhu>副者，貳也。漢〈百官公卿表〉「奉車都尉掌御乘輿車。駙馬都尉掌駙馬。皆武帝初置。晉尚公主者，並加之。師古曰「駙、副馬也。非正駕車皆爲副馬。</duanzhu>
<xushi>从馬，付聲。</xushi>
<duanzhu>符遇切，古音在四部。</duanzhu>
<xushi>一曰近也。</xushi>
<duanzhu>附近字今人作附。或作傅。依此當作駙。</duanzhu>
<xushi>一曰疾也。</xushi>
<duanzhu>與赶音義皆相近。</duanzhu>
</t>

<wh><img src="465B-01">𩤠</img></wh>
<t>
<xushi>馬和也。</xushi>
<duanzhu>和當作龢。孫卿曰「六馬不和則造父不能以致遠。</duanzhu>
<xushi>从馬，皆聲。</xushi>
<duanzhu>戶皆切，十五部。</duanzhu>
</t>

<wh>駊</wh>
<t>
<xushi>駊騀。</xushi>
<duanzhu>逗。二字曡韵。</duanzhu>
<xushi>馬摇頭也。</xushi>
<duanzhu>也《廣韵》作皃。駊騀於頗俄皆近。</duanzhu>
<xushi>从馬，皮聲。</xushi>
<duanzhu>普火切，十七部。</duanzhu>
</t>

<wh>騀</wh>
<t>
<xushi>駊騀也。从馬，我聲。</xushi>
<duanzhu>五可切。十七部。此二篆倂解。各本譌舛。今依全書通例及《玉篇》所載訂正。</duanzhu>
</t>

<wh><img src="465B-02">𩥅</img></wh>
<t>
<xushi>馬行皃。</xushi>
<duanzhu>此當曰？？、馬行皃。淺人刪（⿰刂）之也。牛徐行曰？？。馬徐行曰？？。今人俗語如是矣。</duanzhu>
<xushi>从馬，舀聲。</xushi>
<duanzhu>土刀切。古音在三部。按《篇》、《韵》皆左舀右馬作？。《初學記》引何承天纂文作？。</duanzhu>
</t>

<wh>篤</wh>
<t>
<xushi>馬行頓遟也。</xushi>
<duanzhu>頓如頓首。以頭觸地也。馬行箸實而遟緩也。古叚借篤爲竺字。以皆竹聲也。二部曰「竺，厚也。篤行而竺廢矣。〈釋詁〉曰：篤，固也。又曰「篤，厚也。《毛詩》椒𦕼、大明、公劉傳皆曰「篤，厚也。凡經傳篤字、固厚二訓足包之。〈釋詁〉篤竺並列。皆訓厚。《釋名》曰：篤，築也。築、堅實穪也。厚，後也。有終後也。葢篤字之代竺久矣。</duanzhu>
<xushi>从馬，竹聲。</xushi>
<duanzhu>冬毒切，三部。</duanzhu>
</t>

<wh>騤</wh>
<t>
<xushi>馬行威儀也。</xushi>
<duanzhu>馬行上當有騤騤二字。《詩》三言四牡騤騤。采薇傳曰「彊也。桑柔傳曰「不息也。烝民傳曰「猶彭彭也。各隨文解之。許檃栝之云馬行威儀皃。於曡韵取義也。</duanzhu>
<xushi>从馬，癸聲。</xushi>
<duanzhu>渠追切，十五部。</duanzhu>
<xushi>《詩》曰：四牡騤騤。</xushi>
</t>

<wh><img src="466A-01">𩦡</img></wh>
<t>
<xushi>𩦡𩦡。</xushi>
<duanzhu>二字今補。</duanzhu>
<xushi>馬行徐而疾也。从馬，與聲。</xushi>
<duanzhu>此篆各本作䮸。解云學省聲。於角切。今正。《玉篇》「䮸弋魚弋庶二切。馬行徐而疾。次騤下駸上。正與《說文》同。然則古本與《玉篇》同可知矣。《廣韵》平聲九魚。䮸以諸切。馬行皃。去聲九御。䮸羊洳切。馬疾行皃。《集韵》九魚䮸下曰「《說文》馬行徐而疾。引《詩》四牡䮸䮸。《類篇》「䮸羊諸羊茹二切。《說文》馬行徐而疾。引《詩》四牡䮸䮸。是可證宋初大徐本不誤。《玉篇》、《廣韵》皆有䮸字。訓馬腹下鳴。不言出《說文》「《集韵》、《類篇》皆於䮸下云乙角切。引《說文》馬行徐而疾也。一曰馬腹下聲。是當丁度、司馬光編書時。《說文》已或譌舛。乃誤以爲一字兩義。今本《說文》篆用䮸、解用䮸。正與〈鼎部〉鼏篆鼏解、〈衣部〉袗篆袀解同誤。葢本有䮸篆解馬腹下聲、當與騫篆爲伍耳。《論語》〔注〕曰：與與、威儀中適之皃。心部<pb n="470-3"/>曰「㦛、趣步㦛㦛也。蘇林《漢書注》曰：懙懙、行步安舒也。是可以證䮸䮸之解矣。五部。</duanzhu>
<xushi>《詩》曰：四牡䮸䮸。</xushi>
<duanzhu>依《集韵》、《類篇》、王伯厚《詩》攷所引《說文》補。今《詩》無此句。〈小雅〉車攻、〈大雅．韓奕〉皆云四牡奕奕。古音奕之平聲讀弋魚切。葢卽其異文也。</duanzhu>
</t>

<wh>駸</wh>
<t>
<xushi>馬行疾皃。</xushi>
<duanzhu>馬行上當本有駸駸字。皃各本作也。今依《篇》、《韵》正。〈小雅〉四牡〔傳〕曰：駸駸、驟皃。驟者，馬捷步也。</duanzhu>
<xushi>从馬，侵省聲。</xushi>
<duanzhu>子林切，七部。</duanzhu>
<xushi>《詩》曰：載驟駸駸。</xushi>
</t>

<wh>馺</wh>
<t>
<xushi>馬行相及也。</xushi>
<duanzhu>以曡韵爲訓。〈西京賦〉薛解曰「馺娑、駘盪、枍詣、承光皆臺名。按馺娑、駘盪皆以馬行皃皃臺之高也。</duanzhu>
<xushi>从馬及。及亦聲。</xushi>
<duanzhu>合二徐本訂。穌合切，七部。</duanzhu>
<xushi>讀若《爾雅》曰小山馺。</xushi>
<duanzhu>大徐本此下有大山？三字。葢淺人所增耳。小山馺今《爾雅》作小山岌。許所據古本也。讀若二字葢賸。</duanzhu>
</t>

<wh>馮</wh>
<t>
<xushi>馬行疾也。从馬，仌聲。</xushi>
<duanzhu>皮冰切。六部。按馬行疾馮馮然、此馮之本義也。展轉他用而馮之本義廢矣。馮者，馬蹏箸地堅實之皃。因之引伸其義爲盛也、大也、滿也，懣也。如《左傳》之馮怒、〈離騷〉之馮心、以及天問之馮翼惟象、《淮南書》之馮馮翼翼。〈地理志〉之左馮翊皆謂充盛。皆畐字之合音叚借。畐者，滿也。或叚爲凭字。凡經傳云馮依、其字皆當作凭。或叚爲淜字。如易、《詩》、《論語》之馮河皆當作淜也。俗作憑。非是。</duanzhu>
</t>

<wh><img src="466B-01">𩣘</img></wh>
<t>
<xushi>馬步疾也。</xushi>
<duanzhu>按今人專輒字作輒。似當作？爲近之。</duanzhu>
<xushi>从馬，耴聲。</xushi>
<duanzhu>尼輒切，八部。</duanzhu>
</t>

<wh>騃</wh>
<t>
<xushi>馬行㐹㐹也。</xushi>
<duanzhu>〈人部〉曰：㐹、勇壯也。吉日。儦儦俟俟。〈人部〉作伾伾俟俟。《韓詩》作𩣚𩣚騃騃。李賢注馬融傳引《韓詩》「駓駓騃騃。或羣或友。李善注〈西京賦〉引《韓詩》章句曰「趨曰𩣚。行曰騃。按《毛傳》亦曰「趨則伾伾。行則俟俟。毛用叚借字。韓乃正字也。騃騃與俟俟音義同。俟，大也。皆鉏里切。《方言》曰：癡，騃也。乃讀五駭切。俗語借用之字耳。</duanzhu>
<xushi>从馬，矣聲。</xushi>
<duanzhu>一部。</duanzhu>
</t>

<wh>驟</wh>
<t>
<xushi>馬疾步也。</xushi>
<duanzhu>步下曰「行也。走下曰「趨也。行下曰「人之步趨也。然則行兼步與趨言之。此馬行、馬步、馬走之別也。〈小雅〉曰：載驟駸駸。按今字驟爲暴疾之詞。古則爲屢然之詞。凡《左傳》、《國語》言驟者皆與屢同義。如宣子驟諫、公子商人驟施於國是也。《左傳》言驟。《詩》書言屢。《論語》言屢、亦言亟。其意一也。亟之本義敏疾也。讀去吏切、爲數數然。數數然卽是敏疾。驟驟<pb n="471-1"/>之用同此矣。數之本義計也。讀所角切、爲數數然。乃又引伸爲凡迫促之意。好學者必心知其意。於此可見也。馳驟字《曲禮》叚騶爲之。</duanzhu>
<xushi>从馬，聚聲。</xushi>
<duanzhu>鉏又切。古音在四部。徐仙民《毛詩》音反爲在遘。古音也。</duanzhu>
</t>

<wh><img src="466B-02">𩢛</img></wh>
<t>
<xushi>馬疾走也。</xushi>
<duanzhu>《廣韵》作走疾。</duanzhu>
<xushi>从馬，匄聲。</xushi>
<duanzhu>古𨔶切，十五部。</duanzhu>
</t>

<wh>颿</wh>
<t>
<xushi>馬疾步也。</xushi>
<duanzhu>馬之行疾於風。故曰追奔電、逐遺風。</duanzhu>
<xushi>从馬，風聲。</xushi>
<duanzhu>此當云从馬風、風亦聲。或許舉聲包意。或轉寫奪屚。不可知也。符嚴切。《廣韵》符咸扶汎切。七部。按今有帆字、船上幔以使風者也。自杜注《左傳》巳用此字。不必借颿。</duanzhu>
</t>

<wh>驅</wh>
<t>
<xushi>驅馬也。</xushi>
<duanzhu>各本作馬馳也。今正。此三字爲一句。驅爲篆文。此三字言其義。許之例如此。驅馬常言耳。盡人所知。故不必易字以注之也。驅馬、自人䇿馬言之。革部曰「鞭，驅也。是其義也。</duanzhu>
<xushi>从馬，區聲。</xushi>
<duanzhu>豈俱切。古音在四部。俗作駈。</duanzhu>
</t>

<wh><img src="466B-03">敺</img></wh>
<t>
<xushi>古文驅。从攴。</xushi>
<duanzhu>攴者，小擊也。今之扑字。鞭、箠、策所以施於馬而驅之也。故古文从攴。引伸爲凡駕馭追逐之偁。《周禮》「以靈𡔷敺之。以炮土之𡔷敺之。《孟子》：爲淵敺魚。爲叢敺爵。爲湯武敺民。皆用古文。其實皆可作<pb n="471-2"/>驅。與殳部之毆義別。</duanzhu>
</t>

<wh>馳</wh>
<t>
<xushi>大驅也。</xushi>
<duanzhu>《詩》每以馳驅並言。許穆夫人首言載馳載驅。下言驅馬悠悠。馳亦驅也。較大而疾耳。</duanzhu>
<xushi>从馬，也聲。</xushi>
<duanzhu>直离切，古音在十七部。</duanzhu>
</t>

<wh>騖</wh>
<t>
<xushi>亂馳也。从馬，敄聲。</xushi>
<duanzhu>亡遇切，古音在三部。</duanzhu>
</t>

<wh><img src="467A-01">𩢾</img></wh>
<t>
<xushi>次弟馳也。</xushi>
<duanzhu>次弟成行列之馳也。故从𠛱。</duanzhu>
<xushi>从馬，𠛱聲。</xushi>
<duanzhu>力制切。十五部。《玉篇》作䮋。</duanzhu>
</t>

<wh>騁</wh>
<t>
<xushi>直馳也。</xushi>
<duanzhu>〈節南山〉傳曰「騁，極也。</duanzhu>
<xushi>从馬，甹聲。</xushi>
<duanzhu>丑郢切，十一部。</duanzhu>
</t>

<wh>駾</wh>
<t>
<xushi>馬行疾來皃也。</xushi>
<duanzhu>〈大雅〉緜曰「混夷駾矣。〔傳〕曰：駾，突也。箋云：混夷惶怖、驚走奔突入柞棫之中。</duanzhu>
<xushi>从馬，兌聲。</xushi>
<duanzhu>他外切，十五部。</duanzhu>
<xushi>《詩》曰：昆夷駾矣。</xushi>
<duanzhu>今《詩》昆作混。按昆恐是譌字。《孟子》亦作混。</duanzhu>
</t>

<wh>䭿</wh>
<t>
<xushi>馬有疾足也。</xushi>
<duanzhu>奔軼絶塵字當作䭿。今人用俊逸字當作䭿。於此知騛篆下馬逸足之斷爲譌字矣。</duanzhu>
<xushi>从馬，失聲。</xushi>
<duanzhu>大結切。十二部。按當依《廣韵》夷質切。</duanzhu>
</t>

<wh>駻</wh>
<t>
<xushi>馬突也。</xushi>
<duanzhu>駻之言悍也。《淮南書》作馯。高曰「馯馬、突馬也。</duanzhu>
<xushi>从馬，旱聲。</xushi>
<duanzhu>侯旰切，十四部。</duanzhu>
</t>

<wh>駧</wh>
<t>
<xushi>馳馬洞去也。</xushi>
<duanzhu>洞者，疾流也。以曡韵爲訓。</duanzhu>
<xushi>从馬，同聲。</xushi>
<duanzhu>徒弄切，九部。</duanzhu>
</t>

<wh>驚</wh>
<t>
<xushi>馬駭也。</xushi>
<duanzhu>驚與警義別。〈小雅〉「徒御不警。〔傳〕曰：不警，警也。俗多譌驚。</duanzhu>
<xushi>从馬，敬聲。</xushi>
<duanzhu>舉卿切，十一部。</duanzhu>
</t>

<wh>駭</wh>
<t>
<xushi>驚也。从馬，亥聲。</xushi>
<duanzhu>侯楷切。古音在一部。經典亦作駴。戒聲亥聲同在一部也。</duanzhu>
</t>

<wh><img src="467A-02">𩣇</img></wh>
<t>
<xushi>馬奔也。</xushi>
<duanzhu>奔者，走也。</duanzhu>
<xushi>从馬，巟聲。</xushi>
<duanzhu>呼光切。十部。按《篇》、《韵》皆左巟右馬作？。</duanzhu>
</t>

<wh>騫</wh>
<t>
<xushi>馬腹墊也。</xushi>
<duanzhu>墊各本作縶。自《篇》、《韵》己然。小徐作𤍠、則更誤。今正。〈土部〉曰「墊者，下也。引《春秋傳》「墊隘馬腹。墊、正俗所云肚腹低陷也。〈仲尼弟子列傳〉閔損字子騫。是其義矣。〈考工記〉「小體騫腹謂之羽屬。《詩》無羊、天保傳皆曰「騫，虧也。干部曰「虧者，气損也。按《詩》騫裳字本用此。見《詩》、《左傳》、《釋文》「謂摳衣不使盈滿也。俗借褰絝字爲之。習者不知其非矣。</duanzhu>
<xushi>从馬，寒省聲。</xushi>
<duanzhu>去虔切，十四部。</duanzhu>
</t>

<wh>䮸</wh>
<t>
<xushi>馬腹下聲也。从馬。學省聲。</xushi>
<duanzhu>於角切。三部。按許書不必有此字。姑補於此。聲《廣韵》作鳴。</duanzhu>
</t>

<wh>駐</wh>
<t>
<xushi>馬立也。</xushi>
<duanzhu>人立曰侸、俗作住。馬立曰駐。</duanzhu>
<xushi>从馬，主聲。</xushi>
<duanzhu>中句切，古音在四部。</duanzhu>
</t>

<wh>馴</wh>
<t>
<xushi>馬順也。</xushi>
<duanzhu>古馴訓順三字互相叚借。皆川聲也。《古文尚書》「五品不愻。《史記》殷本紀及兩《漢書》及《周禮》地官注愻皆作訓。而五帝本紀作五品不馴。馴之本義爲馬順。引伸爲凡順之偁。</duanzhu>
<xushi>从馬，川聲。</xushi>
<duanzhu>此舉形聲包會意。詳遵切，十三部。</duanzhu>
</t>

<wh>駗</wh>
<t>
<xushi>駗驙。</xushi>
<duanzhu>二字雙聲。各本皆删。今依《玉篇》補。</duanzhu>
<xushi>馬載重難也。</xushi>
<duanzhu>俗本重難下有行字。非。謂馬所負（⿱刀貝）何者重難也。</duanzhu>
<xushi>从馬，㐱聲。</xushi>
<duanzhu>張人切，十二部。</duanzhu>
</t>

<wh>驙</wh>
<t>
<xushi>駗驙也。从馬，亶聲。</xushi>
<duanzhu>張連切，十四部。</duanzhu>
<xushi>易曰「乘馬驙如。</xushi>
<duanzhu>《周易》屯六二。屯如亶如。乘馬班如。亶俗作邅。宋時《經典釋文》不誤。許所據易葢上句作駗如驙如。乘馬二字當爲誤文。</duanzhu>
</t>

<wh>驇</wh>
<t>
<xushi>馬重皃也。</xushi>
<duanzhu>晉世家。惠公馬騺不行。卽《左傳》晉戎馬還濘而止。今本《史記》作騺。譌字也。秦本紀作馬騺。不誤。？部曰「？、驇不行也。今本亦譌鷙。《莊子》馬蹄篇。闉枙驇曼。崔云：拒枙頓遲也。今刻《釋文》亦譌从鳥。而《集韵》、《類篇》不誤。車之前重曰？。馬重曰驇。其音義一也。《廣雅》「？駤，止也。駤卽驇。</duanzhu>
<xushi>从馬，埶聲。</xushi>
<duanzhu>各本埶譌執。篆體上从執、則失其聲矣。今皆正。陟利切。十五部。亦勑利切。</duanzhu>
</t>

<wh>驧</wh>
<t>
<xushi>馬曲？也。</xushi>
<duanzhu>勹部曰「？者，曲脊也。音義皆同。</duanzhu>
<xushi>从馬，鞠聲。</xushi>
<duanzhu>巨六切。三部。《玉篇》作驧。</duanzhu>
</t>

<wh>騬</wh>
<t>
<xushi>犗馬也。</xushi>
<duanzhu>牛部曰「犗者，？牛也。其事一、故其訓互通。</duanzhu>
<xushi>从馬，乘聲。</xushi>
<duanzhu>食陵切，六部。</duanzhu>
</t>

<wh>𩡺</wh>
<t>
<xushi>系馬尾也。</xushi>
<duanzhu>此當依《玉篇》作結馬尾。《廣韵》作馬尾結也。結卽今之髻字。《大玄》曰「車軨馬𩡺可以周天下。范注：軨、轄繫。𩡺、尾結也。《釋文》𩡺音介。馬尾髻也。按遠行必髻其馬尾。𩡺與䯰音義同。《詩》曰駟介。《左傳》曰不介馬而馳。疑介卽古文𩡺。</duanzhu>
<xushi>从馬，介聲。</xushi>
<duanzhu>古拜切，十五部。</duanzhu>
</t>

<wh>騷</wh>
<t>
<xushi>摩馬也。</xushi>
<duanzhu>各本摩馬上有擾也一曰四字。淺人所增也。今删正。人曰搔。馬曰騷。其意一也。摩馬如今人之刷馬。引伸之義爲騷動。〈大雅〉常武〔傳〕曰騷、動也是也。〈檀弓〉注曰：騷騷爾、大疾。若屈原列傳曰〈離騷〉者猶離憂也。此於騷古音與憂同部得之。騷本不訓憂。而擾動則生憂也。故曰猶。</duanzhu>
<xushi>从馬，蚤聲。</xushi>
<duanzhu>穌遭切，古音在三部。</duanzhu>
</t>

<wh>𩥇</wh>
<t>
<xushi>馬轉臥土中也。</xushi>
<duanzhu>《韓詩外傳》曰「其馬佚而𩥇吾園。而食吾葵。</duanzhu>
<xushi>从馬，展聲。</xushi>
<duanzhu>張扇反。十四部。按各本無此篆。《藝文類聚》引《說文》有之。今依《玉篇》列字次弟補於此。</duanzhu>
</t>

<wh><img src="467B-01">𩡳</img></wh>
<t>
<xushi>絆馬足也。</xushi>
<duanzhu>足字依《韵會》補。糸部曰「絆者，馬繫也。是爲轉注：〈小雅〉白駒〔傳〕曰：縶，絆也。〈周頌〉有客箋同。《莊子》連之以羈馽、卽此字。</duanzhu>
<xushi>从馬○其足。</xushi>
<duanzhu>○象絆之形。隸書作馽。失其意矣。陟立切，七部。</duanzhu>
<xushi>《春秋傳》曰：韓厥執？前。</xushi>
<duanzhu>前當作歬。語見成公二年《左傳》「今左作執縶馬前。葢古本正作執？前。改易誤衍耳。許意絆是物、？是人用物。據傳文則謂絆爲？。</duanzhu>
<xushi>讀若輒。</xushi>
</t>

<wh><img src="468A-01">縶</img></wh>
<t>
<xushi>𩡳或从糸𡙕聲。</xushi>
</t>

<wh>駘</wh>
<t>
<xushi>馬銜脫也。</xushi>
<duanzhu>銜者，馬勒口中者也。脫當作挩，解也。馬銜不在馬口中、則無以控制其馬。崔實政論曰馬駘其銜是也。銜脫則行遲鈍。《廣雅》曰：：駑駘也是也。又引伸爲寬大之意。漢有臺名駘盪及春色駘蕩是也。</duanzhu>
<xushi>从馬，台聲。</xushi>
<duanzhu>徒哀切。一部。亦徒亥切。</duanzhu>
</t>

<wh>駔</wh>
<t>
<xushi>壯馬也。</xushi>
<duanzhu>壯各本作牡。今正。李善《文選》注引皆作壯。戴仲達引唐本《說文》作奘馬也。皆可證。此猶牙下壯齒譌牡齒耳。士部曰「壯者，大也。介部。奘者，駔大也。〈釋言〉曰「奘，駔也。郭云：今江東呼爲大駔而猶麤也。按駔本大馬之偁。引伸爲凡大之偁。故駔篆下云奘馬、而奘篆下伹云駔大。許書義例之精密如此。</duanzhu>
<xushi>从馬，且聲。</xushi>
<duanzhu>〈魏都賦〉注引《說文》千助反。葢本音隱。《篇》、《韵》皆徂<pb n="472-3"/>古切。五部。大徐子朗切。相傳下文別一義之音也。</duanzhu>
<xushi>一曰駔會也。</xushi>
<duanzhu>舊作馬蹲駔。今依後漢郭太傳注所引正。注引《說文》駔會也。謂合兩家之買賣如今之度巿也。下十三子葢系舊注：駔會如今之牙行。會俗作儈。《史記》節駔會。《漢書》作節駔儈。《漢書音義》云：駔亦是儈也。《後漢書》「王君公儈牛自隱。徐廣曰「駔音祖朗切。馬儈也。《廣韵》引晉令。僧賣者皆當箸巾。白帖頟。言所儈賣及姓名。一足白履。一足黑履。葢駔者，本平會買賣馬之偁。因以爲平會凡物之偁。《呂氏春秋》「段千木、晉國之駔。</duanzhu>
</t>

<wh>騶</wh>
<t>
<xushi>廏御也。</xushi>
<duanzhu>按騶之叚借作趣。《周禮》、《詩》、〈周書〉之趣馬。〈月令〉、《左傳》謂之騶。一用叚借、一用本字也。《周禮》「乘馬一師四圉。三乘爲皁。皁一趣馬。三皁爲𣪠。𣪠一馭夫。六𣪠爲廏。廏一僕夫。趣馬掌贊正良馬。而齊其飮食。掌駕說之頒。鄭曰「趣馬、趣養馬者也。按趣者，疾也。掌疾養馬故曰騶。其字从芻馬、正謂養馬也。《左傳》「程鄭爲乘馬御。六騶屬焉。使訓羣騶知禮。杜注云：六騶、六閑之騶。〈月令〉「季秋。命僕及七騶咸駕。鄭云：七騶謂趣馬主爲諸官駕說者也。《周禮》趣馬統於馭夫。馭夫統於廏之僕夫。故約言之曰廏馭。《漢書》「材官騶發。蘇林讀爲驟。<pb n="473"/>如淳讀爲菆。</duanzhu>
<xushi>从馬，芻聲。</xushi>
<duanzhu>此舉形聲包會意。側鳩切，四部。</duanzhu>
</t>

<wh>驛</wh>
<t>
<xushi>置騎也。</xushi>
<duanzhu>言騎以別於車也。馹爲傳車。驛爲置騎。二字之別也。《周禮》傳遽注曰：傳遽若今時乘傳騎驛而使者也。葢乘傳謂車。騎驛謂馬。〈玉藻〉注云：〔傳〕遽、以車馬給使者也。車謂傳。馬謂遽。渾言則傳遽無二。析言則傳遽分車馬。亦可證單騎從古而有。非經典所無。許傳下云遽也。遽下云傳也。此渾言也。驛下云置騎也。馹下云傳也。此析言也。置騎猶《孟子》言置郵。俗用駱驛。</duanzhu>
<xushi>从馬，睪聲。</xushi>
<duanzhu>羊益切，古音在五部。</duanzhu>
</t>

<wh>馹</wh>
<t>
<xushi>傳也。</xushi>
<duanzhu>各本傳上有驛字。淺人所增。今删正。〈辵部〉曰「遽者，傳也。〈人部〉曰：〔傳〕者，遽也。〈釋言〉曰「馹、傳遽也。許用〈釋言〉文。《左傳》文十六年襄廿一年昭五年、《國語》〈晉語〉韋、杜注皆曰「馹，傳也。《爾雅》舍人注曰：馹、尊者之傳也。《呂覽》注曰：馹、傳車也。按馹爲尊者之傳用車、則遽爲卑者之傳用騎可知。舍人說與許合。俗字用馹爲驛。故《左傳》文十六年傳、注馹字皆譌驛。成五年以傳召伯宗。注曰：傳，驛也。驛亦馹之譌。</duanzhu>
<xushi>从馬，曰聲。</xushi>
<duanzhu>人質切。十二部。从日者，謂如日之健行。</duanzhu>
</t>

<wh>騰</wh>
<t>
<xushi>傳也。</xushi>
<duanzhu>傳與上文傳同。皆張戀切。引伸爲馳也。爲<pb n="473-1"/>躍也。</duanzhu>
<xushi>从馬，朕聲。</xushi>
<duanzhu>徒登切，六部。</duanzhu>
<xushi>一曰犗馬也。</xushi>
<duanzhu>上文犗馬謂之騬、則是騰爲騬之叚借字也。亦有叚騰爲乘者。如〈月令〉絫牛騰馬、讀乘匹之乘。</duanzhu>
</t>

<wh>䮤</wh>
<t>
<xushi>苑名也。</xushi>
<duanzhu>苑見下文。䮤苑、葢漢苑三十六所之一也。</duanzhu>
<xushi>一曰馬白頟。</xushi>
<duanzhu>與馰音義皆同。鳥之白曰㿥。白牛曰䮤。</duanzhu>
<xushi>从馬，隺聲。</xushi>
<duanzhu>下各切，古音在二部。</duanzhu>
</t>

<wh>駉</wh>
<t>
<xushi>牧馬苑也。</xushi>
<duanzhu>苑所以養禽獸也。景帝紀。匈奴入上郡。取苑馬。武帝紀。罷苑馬。〈百官公卿表〉曰「大僕。邊郡六牧師菀令。各三丞屬焉。如淳曰「漢儀注：大僕、牧師諸苑三十六所。分布北邊西邊。以郞爲苑監官。養馬三十萬匹。〈地理志〉「北地郡靈州有河奇苑、號非苑。歸德有堵苑白馬苑。郁郅有牧師苑。師古曰「苑謂馬牧也。駉之義葢同閑。牧馬之處謂之閑。亦謂之駉。</duanzhu>
<xushi>从馬冋。</xushi>
<duanzhu>各本有聲字。今删。此重會意。冋亦聲。古熒切，《五經文字》工營反。十一部。</duanzhu>
<xushi>《詩》曰：在冋之野。</xushi>
<duanzhu>冋各本作駉。淺人不知許書之例者所改也。今正。〈魯頌〉曰：駫駫牧馬。在坰之野。坰或冋字。？古文冋字。邑外謂之郊。郊外謂之野。野外謂之林。林外謂之冋。《詩》言牧馬在冋。故偁爲从馬冋會意之<pb n="473-2"/>解。與䕻下寷下相下云下引易、買下引《孟子》說字形正同。馬在冋爲駉、猶艸木麗於地爲䕻也。</duanzhu>
</t>

<wh>駪</wh>
<t>
<xushi>馬衆多皃。</xushi>
<duanzhu>皇皇者華云：駪駪征夫。傳曰「駪駪、衆多之皃。按毛不曰馬者，以《詩》言人也。其引伸之義也。許言馬者，字之本義也。以其字从馬。焱部引《詩》莘莘征夫。</duanzhu>
<xushi>从馬，先聲。</xushi>
<duanzhu>所臻切，十三部。</duanzhu>
</t>

<wh>駮</wh>
<t>
<xushi>駮獸。</xushi>
<duanzhu>駮字今補。</duanzhu>
<xushi>如馬。倨牙。食虎豹。</xushi>
<duanzhu>云如馬則非眞馬也。自駮以下皆非眞馬。故次於部末。如馬倨牙食虎豹、〈釋嘼〉〔毛傳〕同。秦風言六駮者，據所見而言也。</duanzhu>
<xushi>从馬，交聲。</xushi>
<duanzhu>北角切，古音在二部。</duanzhu>
</t>

<wh>駃</wh>
<t>
<xushi>駃騠。</xushi>
<duanzhu>逗。</duanzhu>
<xushi>馬父驘子也。</xushi>
<duanzhu>謂馬父之騾也。言馬父者，以別於驢父之騾也。今人謂馬父驢母者爲馬騾。謂驢父馬母者爲驢騾。不言驢母者，疑奪。葢當作馬父驢母驘也六字。孟康曰「駃騠生七日而超其母。</duanzhu>
<xushi>从馬，夬聲。</xushi>
<duanzhu>古穴切，十五部。</duanzhu>
</t>

<wh>騠</wh>
<t>
<xushi>駃騠也。从馬，是聲。</xushi>
<duanzhu>杜兮切，十六部。</duanzhu>
</t>

<wh>驘</wh>
<t>
<xushi>驢父馬母者也。</xushi>
<duanzhu>者字今補。崔豹曰「驢爲牡。馬爲牝。卽生騾。馬爲牡。驢爲牝。生駏驉。抱？子曰「世不信騾乃驢馬所生。云各自有種。況乎仙者難知之事哉。</duanzhu>
<xushi>从馬，？聲。</xushi>
<duanzhu>洛戈切。十七部。今字作騾。</duanzhu>
</t>

<wh>䯁</wh>
<t>
<xushi>或从羸。</xushi>
<duanzhu>羸亦？聲也。</duanzhu>
</t>

<wh>驢</wh>
<t>
<xushi>驢獸。</xushi>
<duanzhu>二字今補。</duanzhu>
<xushi>佀馬。長耳。从馬，盧聲。</xushi>
<duanzhu>力居切。五部。按驢、騾、駃騠、騊駼、驒騱、大史公皆謂爲匈奴奇畜。本中國所不用。故字皆不見經傳。葢秦人造之耳。若〈鄕射禮〉閭中注云：閭、獸名。如驢一角。或曰如驢岐蹄。引〈周書〉北堂以閭。閭斷非驢也。而或以爲一物何哉。</duanzhu>
</t>

<wh><img src="469A-01">𩥃</img></wh>
<t>
<xushi>驢子也。</xushi>
<duanzhu>何承天纂文同。</duanzhu>
<xushi>从馬，冡聲。</xushi>
<duanzhu>莫紅切，九部。</duanzhu>
</t>

<wh>驒</wh>
<t>
<xushi>驒騱。</xushi>
<duanzhu>逗。</duanzhu>
<xushi>野馬屬。</xushi>
<duanzhu>屬。各本作也。今依大平《御覽》正。依《爾雅》則騊駼爲野馬。故許謂驒騱爲野馬屬。郭注〈子虛賦〉曰「野馬、如馬而小。驒騱、駏驉類也。</duanzhu>
<xushi>从馬，單聲。</xushi>
<duanzhu>古音在十四部。郭璞、張守節皆音顚。大徐代何切。乃下文別一義之音也。</duanzhu>
<xushi>一曰驒馬。</xushi>
<duanzhu>二字各本奪，今補。驒騱合二字爲一物。此單言驒爲一物。名之宜正者也。</duanzhu>
<xushi>靑驪白鱗。</xushi>
<duanzhu>靑黑色之馬。起白片如鱗然。〈釋嘼〉曰：靑驪粼驒。〈魯頌〉〔毛傳〕同。郭云：色有淺深。斑駁隱粼。今之連錢騘也。郭意與許略異。</duanzhu>
<xushi>文如鼉魚也。</xushi>
<duanzhu>謂如鼉魚靑黑而白斑也。鼉見黽部。謂之魚者，水蟲皆得名魚也。似鰕魚則曰騢。似鼉魚則曰驒。音各相同也。徒河反。十四十七部之合音。</duanzhu>
</t>

<wh>騱</wh>
<t>
<xushi>驒騱也。</xushi>
<duanzhu>依《韵會》訂。</duanzhu>
<xushi>从馬，奚聲。</xushi>
<duanzhu>胡雞切，十六部。</duanzhu>
</t>

<wh>騊</wh>
<t>
<xushi>騊駼。</xushi>
<duanzhu>逗。</duanzhu>
<xushi>北野之良馬也。</xushi>
<duanzhu>〈釋嘼〉曰：騊駼馬、野馬。如淳《漢書注》曰：騊駼、野馬也。師古曰「騊駼、出北海中。其狀如馬。非野馬也。〈楊雄傳〉「前番禺。後陶塗。師古曰「國名。出騊駼。按如淳用《爾雅》爲訓。顏氏駁之。誤矣。騊駼爲北野之良馬、故謂之野馬。</duanzhu>
<xushi>从馬，匋聲。</xushi>
<duanzhu>徒刀切，古音在三部。</duanzhu>
</t>

<wh>駼</wh>
<t>
<xushi>騊駼也。从馬，余聲。</xushi>
<duanzhu>同都切，五部。</duanzhu>
</t>

<wh>驫</wh>
<t>
<xushi>衆馬也。</xushi>
<duanzhu>《廣雅》曰：驫驫、走皃也。〈吳都賦〉：驫䮅飍矞。善曰「衆馬走皃也。</duanzhu>
<xushi>从三馬。</xushi>
<duanzhu>甫虬切。三部。纂文音風幽切。</duanzhu>
</t>
<variants>文一百一十五<duanzhu>今補䮸𩥇二篆。則當云一十七。</duanzhu>重八。</variants>

<wh>𢊁</wh>
<t>
<xushi>解廌獸也。</xushi>
<duanzhu>四字一句。</duanzhu>
<xushi>佀牛。一角。</xushi>
<duanzhu>各本皆作似山牛。今刪（⿰刂）正。《玉篇》、《廣韵》及大平《御覽》所引皆無山也。</duanzhu>
<xushi>古者，決訟、令觸不直者。</xushi>
<duanzhu>下者字依《玉篇》補。神異經曰「東北荒中有獸。見人鬥<pb n="474-1"/>則觸不直。聞人論則咋不正。名曰獬豸。《論衡》曰「獬豸者，一角之羊。性識有罪。臯陶治獄。有罪者令羊觸之。按古有此神獸。非必臯陶賴之聽獄也。《廣韵》曰：。《字林》、字樣作解廌。《廣雅》作？？。陸作獬豸。陸謂陸法言切韵也。廌與解曡韵。與豸同音通用。廌能止不直。故古訓爲解。《左傳》宣十七年。庶有廌乎。杜注：廌，解也。《釋文》本作廌。正義本作豸。陸云：廌解之訓見《方言》「孔云：豸，解也。《方言》文。今《方言》卷十二瘛，解也。瘛必廌之誤字。既誤後乃反以胡計耳。左《釋文》大書廌字。俗改爲鳩。莫能諟正。</duanzhu>
<xushi>象形。</xushi>
<duanzhu>謂象其頭角也。</duanzhu>
<xushi>从豸省。</xushi>
<duanzhu>此下當有豸亦聲。宅買切，十六部。</duanzhu>
<xushi>凡廌之屬皆从廌。</xushi>
</t>

<wh><img src="469B-01">𡦳</img></wh>
<t>
<xushi>解𢊁屬也。</xushi>
<duanzhu>葢亦神獸。</duanzhu>
<xushi>从廌，𡥈聲。</xushi>
<duanzhu>古孝切。二部。按《廣韵》作？。《玉篇》作？。皆从孝。</duanzhu>
</t>

<wh>薦</wh>
<t>
<xushi>獸之所食艸。</xushi>
<duanzhu>〈艸部〉曰「荐、艸席也。與此義別。而古相叚借。《左氏傳》。戎狄荐居。服虔云：荐，艸也。言狄人逐水艸而居徙無常處。是則子愼謂荐卽薦之叚借字也。《莊子》「麋鹿食薦。《釋文》引《三蒼》〔注〕曰：六蓄所食曰薦。凡注家云薦進也者，皆荐之叚借字。荐者，藉也。故引伸之義爲進也，陳也。</duanzhu>
<xushi>从廌艸。</xushi>
<duanzhu>會意。作甸切，十三部。</duanzhu>
<xushi>古者，神人㠯廌遺黃帝。</xushi>
<duanzhu>絫𧦝曰解廌。單𧦝曰廌。</duanzhu>
<xushi>帝曰「何食何處。曰「食薦。</xushi>
<duanzhu>當作艸。</duanzhu>
<xushi>夏處水澤。冬處松柏。</xushi>
<duanzhu>此說从廌艸之意。初造字時。因廌食艸成字。後乃用爲凡獸所食艸之偁。不入〈艸部〉者，重廌也。</duanzhu>
</t>

<wh>灋</wh>
<t>
<xushi>㓝也。</xushi>
<duanzhu>㓝者，罰辠也。易曰「利用㓝人。以正法也。引伸爲凡模笵之偁。〈木部〉曰「模者，法也。〈竹部〉曰「笵者，法也。〈土部〉曰「？者，鑄器之法也。</duanzhu>
<xushi>平之如水。从水。</xushi>
<duanzhu>說从水之意。張釋之曰「廷尉、天下之平也。</duanzhu>
<xushi>廌所㠯觸不直者去之。从廌去。</xushi>
<duanzhu>下廌字今依《韵會》補。此說从廌去之意。法之正人、如廌之去惡也。方乏切，八部。</duanzhu>
</t>

<wh><img src="470A-01">法</img></wh>
<t>
<xushi>今文省。</xushi>
<duanzhu>許書無言今文者。此葢隸省之字。許書本無。或增之也。如〈艸部〉本有㪿無折。</duanzhu>
</t>

<wh><img src="470A-02">佱</img></wh>
<t>
<xushi>古文。</xushi>
</t>
<variants>文四，重二。</variants>

<wh>鹿</wh>
<t>
<xushi>鹿獸也。</xushi>
<duanzhu>鹿字今補。三字句。《韵會》作山獸。</duanzhu>
<xushi>象頭角四足之形。</xushi>
<duanzhu>盧谷切，三部。</duanzhu>
<xushi>鳥<pb n="474-3"/>鹿足相比。从比。</xushi>
<duanzhu>依《韵會》訂。說从比之意也。上言？象其足矣。此當有一曰二字。鳥鹿皆二足相距密。不同他獸相距寬。故鳥从匕、鹿从比。比，密也。古匕與比通用。故槩之曰从比。</duanzhu>
<xushi>凡鹿之屬皆从鹿。</xushi>
</t>

<wh>麚</wh>
<t>
<xushi>牡鹿也。</xushi>
<duanzhu>〈釋嘼〉曰：鹿、牡麚。</duanzhu>
<xushi>从鹿，叚聲。</xushi>
<duanzhu>古牙切。古音在五部。俗作䴥。</duanzhu>
<xushi>㠯夏至解角。</xushi>
<duanzhu>〈月令〉「仲夏之月。日長至。鹿角解。</duanzhu>
</t>

<wh>麟</wh>
<t>
<xushi>大牡鹿也。</xushi>
<duanzhu>牡各本及《集韵》、《類篇》皆譌牝。今正。《玉篇》曰：麟、大麚也。是也。〈子虛賦〉射麋腳麟、謂此。按許此篆爲大麚。麐篆爲麒麐。經典用仁獸字多作麟。葢同音叚借。</duanzhu>
<xushi>从鹿，㷠聲。</xushi>
<duanzhu>力珍切，十二部。</duanzhu>
</t>

<wh>麀</wh>
<t>
<xushi>牝鹿也。</xushi>
<duanzhu>〈釋嘼〉曰：鹿牝、麀。〈小雅〉吉日〔傳〕曰：鹿牝曰麀。按引伸爲凡牝之偁。〈大雅〉靈臺〔傳〕曰：麀，牝也。《左傳》「思其麀牡。《曲禮》：父子聚麀。皆謂卽牝字也。《詩》一言騋牝。三言麀鹿。皆取生息蕃多之意。</duanzhu>
<xushi>从鹿牝省。</xushi>
<duanzhu>會意。按牝本从匕聲。讀扶死反。麀音葢本同。後人以鹿聲呦呦改其音。並改其字作？耳。於虬切，三部。</duanzhu>
</t>

<wh><img src="470A-03">𪋎</img></wh>
<t>
<xushi>或从幽聲。</xushi>
<duanzhu>按上二篆鉉本在部末。鍇本無。知古本次此。鍇本奪而未補。鉉本則補而<pb n="475"/>綴於後也。今更正。</duanzhu>
</t>

<wh><img src="470B-01">𪋐</img></wh>
<t>
<xushi>麛也。</xushi>
<duanzhu>各本麛上有鹿字。今依李善刪（⿰刂）。〈吳都賦〉：翳薈無𪋯鷚。李善𪋯音須。引《說文》麛也。按《廣韵》𪋯入十一虞。？入二十九換。以許讀若偄訂之。是許本从耎。而从需者。乃轉寫譌俗也。古音需聲在五部。耎聲在十四部。</duanzhu>
<xushi>从鹿，耎聲。讀若偄弱之偄。</xushi>
<duanzhu>奴亂切，十四部。</duanzhu>
</t>

<wh>麛</wh>
<t>
<xushi>鹿子也。</xushi>
<duanzhu>〈釋嘼〉曰：鹿子麛。字亦作麑。《論語》麑裘、卽麛裘。《國語注》曰：鹿子曰麑。麋子曰䴠。按䴠、〈王制〉衹作天。注云：少長曰天。</duanzhu>
<xushi>从鹿，弭聲。</xushi>
<duanzhu>莫兮切。十六部。皃聲同部也。</duanzhu>
</t>

<wh>麉</wh>
<t>
<xushi>鹿之絶有力者。</xushi>
<duanzhu>〈釋獸〉文。</duanzhu>
<xushi>从鹿，幵聲。</xushi>
<duanzhu>古賢切。十二部。今《爾雅》作？。</duanzhu>
</t>

<wh>麒</wh>
<t>
<xushi>麒麟、仁獸也。</xushi>
<duanzhu>各本無麒麟二字。今依《初學記》補。《公羊傳》曰：麟者，仁獸也。何注：狀如麕。一角而戴肉。設武備而不爲害。所以爲仁也。麟者木精。《毛詩傳》曰：麟信而應禮。《左傳》服虔注：麟、中央土獸。土爲信。信禮之子。修其母致其子。視明禮修而麟至。思睿信立而白虎擾。言從？成而神龜在沼。聽聦知正而名川出龍。貌恭性仁則鳳皇來儀。此左氏、毛氏說與《公羊》說不同也。《五經異義》。許愼謹案。〈禮運〉云：麟鳳<pb n="475-1"/>龜龍、謂之四靈。龍、東方也。虎、西方也。鳳、南方也。龜、北方也。麟、中央也。是異義謂麟爲信獸。從左、毛說矣。而此云仁獸何也。異義早成。《說文解字》晚定。此云仁獸。用《公羊》說。以其角端戴肉。不履生蟲。不折生艸也。鄭駁異義曰「五事。言作從。從作乂。言於五事屬金。孔子作春秋。故應以金獸性仁之瑞。鄭說與奉德侯陳欽說略同。鄭云金獸性仁。許云仁獸。與鄭駁無異。但鄭君黨錮事解。箋《毛詩》信而應禮、乃依毛說。與駁異義相違。是知學固與年而徙矣。</duanzhu>
<xushi>麇身、牛尾、一角。</xushi>
<duanzhu>《爾雅》〈釋獸〉文。</duanzhu>
<xushi>从鹿，其聲。</xushi>
<duanzhu>渠之切。一部。？部曰「杜林以？爲麒。</duanzhu>
</t>

<wh>麐</wh>
<t>
<xushi>牝麒也。</xushi>
<duanzhu>張揖注〈上林賦〉曰：雄曰麒。雌曰麟。其狀麇身牛尾狼題。郭璞曰「麒似麟而無角。</duanzhu>
<xushi>从鹿，吝聲。</xushi>
<duanzhu>力珍切。按吝聲古音在十三部。經典麒麟無作麐者。惟《爾雅》从吝。而亦云本又作麟。許書別麟麐爲二。又別麒麟之牡牝。未知許書古本固如此不。《玉篇》、《廣韵》皆麟麐爲一字。許書葢本無麐字。淺人所增。今於麒篆下補麒麟二字於仁獸之上。而刪（⿰刂）麐篆倂解說。則於古經傳及《爾雅》皆無不合。單𧦝麟者，大牡鹿也。𧦝麒麟者，仁獸也。麒麟可單𧦝麟。麐者，麟之<pb n="475-2"/>或字。</duanzhu>
</t>

<wh>麋</wh>
<t>
<xushi>鹿屬。从鹿，米聲。</xushi>
<duanzhu>武悲切，十五部。</duanzhu>
<xushi>麋冬至解角。</xushi>
<duanzhu>〈月令〉「仲冬。日短至。麋角解。〈夏小正〉「十有一月隕麋角。</duanzhu>
</t>

<wh>麎</wh>
<t>
<xushi>牝麋也。</xushi>
<duanzhu>〈釋獸〉曰「麋、牡麐。牝麎。吉日其祁孔有箋云：祁當作麎。麎、麋牝也。〈大司馬〉注：鄭司農曰「五歲爲愼。後鄭云：愼讀爲麎。麋牝曰麎。按麎在漢時必讀與祁音同。故後鄭得定《詩》之祁爲麎。《字林》麎讀上尸反。徐音同。沈巿尸反。皆本古說也。《爾雅音義》引《字林》上尸反。宋本不誤。俗改爲上刃反。葢古書之難讀如此。</duanzhu>
<xushi>从鹿，辰聲。</xushi>
<duanzhu>植鄰切，十三部。</duanzhu>
</t>

<wh>麔</wh>
<t>
<xushi>麋牡者。</xushi>
<duanzhu>見〈釋獸〉。</duanzhu>
<xushi>从鹿，咎聲。</xushi>
<duanzhu>其久切，三部。</duanzhu>
</t>

<wh>𪊨</wh>
<t>
<xushi>大麇也。</xushi>
<duanzhu>麋各本誤麋。今正。〈釋獸〉曰「𪊨、大麕。旄毛狗足。郭云：旄毛者，㺜長也。《山海經》〔注〕曰：麂似獐而大。㺜毛狗腳。</duanzhu>
<xushi>狗足。从鹿，旨聲。</xushi>
<duanzhu>居履切，十五部。</duanzhu>
</t>

<wh>麂</wh>
<t>
<xushi>或从几。</xushi>
<duanzhu>几聲。中山經如此作。</duanzhu>
</t>

<wh>麇</wh>
<t>
<xushi>麞也。</xushi>
<duanzhu>〈釋獸〉曰「麕、牡麌。牝麜。其子麆。許書皆無其字。葢鹿旁皆後人所箸也。</duanzhu>
<xushi>从鹿，囷省聲。</xushi>
<duanzhu>葢小篆省囷爲禾也。居筠切，古音在十三部。</duanzhu>
</t>

<wh><img src="471A-01">麕</img></wh>
<t>
<xushi>籒文不省。</xushi>
<duanzhu>今《詩》如此作。</duanzhu>
</t>

<wh>麞</wh>
<t>
<xushi>麋屬<pb n="475-3"/>也。</xushi>
<duanzhu>伏侯《古今注》曰：麞有牙而不能噬。〈考工記〉「繢人山以章。鄭云：章讀爲獐。獐、山物也。齊人謂麇爲獐。陸機《詩》疏云：麏麞也。靑州人謂之麏。按麞異於麋者，無角。</duanzhu>
<xushi>从鹿，章聲。</xushi>
<duanzhu>諸良切，十部。</duanzhu>
</t>

<wh>麠</wh>
<t>
<xushi>大？也。牛尾、一角。</xushi>
<duanzhu>？各本作鹿。誤。今正。〈釋獸〉云：麠、大麃。牛尾、一角。許所本也。史武帝紀、漢郊祀志皆曰「郊雍。一角獸。若麃然。武帝所正是麠。葢麃似麞無角。大麃有一角則謂之麠。當時有司因一角附會爲麟也。</duanzhu>
<xushi>从鹿，畺聲。</xushi>
<duanzhu>舉卿切，古音在十部。</duanzhu>
</t>

<wh>麖</wh>
<t>
<xushi>或从京。</xushi>
<duanzhu>蜀都、吳都二賦如此作。此與䲔或从京正同。</duanzhu>
</t>

<wh>麃</wh>
<t>
<xushi>麞屬。</xushi>
<duanzhu>鉉本作麠屬。鍇本作麋屬。今依《韵會》本。麃者，麞屬也。麞者，麋屬也。韋昭曰「楚人謂麋爲？。葢麃似麋而無角。陸機《詩》疏曰「四足之美有？。㒳足之美有鷮。</duanzhu>
<xushi>从鹿，㶾省聲。</xushi>
<duanzhu>薄交切。二部。《詩》〈鄭風〉。駟介麃麃。傳云：武皃。葢儦儦之叚借字也。</duanzhu>
</t>

<wh>麈</wh>
<t>
<xushi>麋屬。</xushi>
<duanzhu>《說文》自麋至麈皆說麋屬。乾隆三十一年。　純皇帝目驗　御園麈角於冬至皆解。而麋角不解。　敕改時憲書麋角解之麋爲麈。（臣）因知今所謂麈、正古所謂麋也。〈吳都賦〉注云：旄麈有尾。故翦<pb n="476"/>之。</duanzhu>
<xushi>从鹿，主聲。</xushi>
<duanzhu>之庾切，古音在四部。</duanzhu>
</t>

<wh>麑</wh>
<t>
<xushi>狻麑獸也。</xushi>
<duanzhu>〈釋獸〉曰「狻麑如虦貓。食虎豹。</duanzhu>
<xushi>从鹿，兒聲。</xushi>
<duanzhu>五雞切。十六部。按此篆與〈犬部〉狻篆疑皆後人所增。</duanzhu>
</t>

<wh>麙</wh>
<t>
<xushi>山羊而大者細角。</xushi>
<duanzhu>此七字文理不順。疑有誤。當作山羊而大角者。</duanzhu>
<xushi>从鹿，咸聲。</xushi>
<duanzhu>胡毚切。七部。按〈釋獸〉說麙。與此絶異。</duanzhu>
</t>

<wh>麢</wh>
<t>
<xushi>大羊而細角。</xushi>
<duanzhu>〈釋獸〉曰「麢大羊。《山海經》作麢。本艸作羚羊。</duanzhu>
<xushi>从鹿，霝聲。</xushi>
<duanzhu>郞丁切，十一部。</duanzhu>
</t>

<wh><img src="471B-01">𪊧</img></wh>
<t>
<xushi>鹿屬。从鹿，圭聲。</xushi>
<duanzhu>古攜切，十六部。</duanzhu>
</t>

<wh><img src="471B-02">𪋧</img></wh>
<t>
<xushi>如小麋。臍有香。</xushi>
<duanzhu>〈釋獸〉曰「麝父麕足。郭云：腳似麇。</duanzhu>
<xushi>从鹿，䠶聲。</xushi>
<duanzhu>神夜切，古音在五部。</duanzhu>
</t>

<wh>𪋮</wh>
<t>
<xushi>佀鹿而大。</xushi>
<duanzhu>楊雄〈蜀都賦〉「麢𪋮鹿麝。</duanzhu>
<xushi>从鹿，與聲。</xushi>
<duanzhu>羊茹切，五部。</duanzhu>
</t>

<wh>麗</wh>
<t>
<xushi>旅行也。</xushi>
<duanzhu>此麗之本義。其字本作丽。旅行之象也。後乃加鹿耳。《周禮》「麗馬一圉。八麗一師。注曰：麗，耦也。禮之儷皮、《左傳》之伉儷、《說文》之驪駕皆其義也。㒳相附則爲麗。易曰「離，麗也。日月麗乎天。百穀艸木麗乎土。是其義也。麗則有耦可觀。㸚部曰「麗？猶靡麗也。是其義也。㒳而介其間亦曰麗。離卦之一陰<pb n="476-1"/>麗二陽是也。</duanzhu>
<xushi>鹿之性、見食急則必旅行。</xushi>
<duanzhu>此說从鹿之意也。見食急而猶必旅行者義也。〈小雅〉「呦呦鹿鳴。食野之苹。傳曰「鹿得蓱、呦呦然鳴而相呼。𢡆誠發乎中。以興嘉樂賓客。當有𢡆誠相招呼以成禮也。《北史》。裴安祖聞講鹿鳴。而兄弟同食。古文衹作丽。後乃加鹿之意如是。</duanzhu>
<xushi>从鹿丽。</xushi>
<duanzhu>各本丽下有聲字。今正。从鹿《五經文字》作从鹿省。葢張氏所據如是。故隸書多作麗少一畫。郞計切，十五部。</duanzhu>
<xushi>禮。麗皮納聘。葢鹿皮也。</xushi>
<duanzhu>〈聘禮〉曰「上介奉幣儷皮。士冠禮。主人酬賓。束帛儷皮。儷卽麗之俗。鄭注：儷皮、㒳鹿皮也。鄭意麗爲兩。許意麗爲鹿。其意實相通。士冠注曰：占文麗爲離。</duanzhu>
</t>

<wh>丽</wh>
<t>
<xushi>古文。</xushi>
</t>

<wh><img src="471B-03">𠧥</img></wh>
<t>
<xushi>篆文麗字。</xushi>
<duanzhu>古文皆作篆文。毛刻作籒文。《集韵》、《類篇》曰「古作丽、？。《玉篇》又乖異不同。《廣韵》則麗、丽各字。疑丽者古文。麗者籒文。？者小篆也。然小篆多用麗爲形聲。</duanzhu>
</t>
<variants>文二十六<duanzhu>今刪（⿰刂）𪋝。</duanzhu>　重六<duanzhu>按此部各本？下麛上有𪋝篆。云鹿迹也。从鹿、速聲。桑谷切。無論橫亙令上下二篆不相接。〈釋獸〉曰「麋其跡。鹿其迹速。又作？。麇其迹解。兔其迹迒。《廣雅》緫之曰「踈解亢迹也。疎曹憲匹迹反。是可以證古《爾雅》之作速、不作速。卽加鹿亦當作？。不从速。〈辵部〉曰「速籒文迹。速無妨專爲鹿迹之名。卽作？、亦必匹迹切。在十六部。不得从速、桑谷切。在三部也。許書有？篆、必是淺人據誤本《爾雅》所羼入。今刪（⿰刂）正。《集韵》「疎或迹字。資昔切。又按麒麟作麒麐。而麟爲別一字。求之古文往住不合。麐爲牝麒。何以經傳不𧦝麒、但𧦝麟。且又何不言牡曰麒也。鳥部以鳳居首。此亦當鹿篆之下出麒篆。解云麒麟、仁獸也。麇身牛尾一角。从鹿、其聲。又出麟篆。解云麒麟也。从鹿、麟聲。一曰麟大牡鹿也。又出麐篆。解云或从吝聲。以下乃次麚篆。乃合。今本恐非古本耳。　改？篆爲？篆。次於麉篆之下。解云鹿迹也。从鹿速。速籒文迹。乃合。</duanzhu>。</variants>

<wh>麤</wh>
<t>
<xushi>行超遠也。</xushi>
<duanzhu>鹿善驚躍。故从三鹿。引伸之爲鹵莽之偁。《篇》、《韵》云：不精也、大也，疏也。皆今義也。俗作麁。今人槩用粗。粗行而麤廢矣。粗音徂古切。</duanzhu>
<xushi>从三鹿。</xushi>
<duanzhu>三鹿齊跳、行超遠之意。字統云：警防也。鹿之性、相背而食。慮人獸之害也。故从三鹿。楊氏與許乖異如此。倉胡切，五部。</duanzhu>
<xushi>凡麤之屬皆从麤。</xushi>
</t>

<wh><img src="472A-01">𪋻</img></wh>
<t>
<xushi>鹿行揚土也。</xushi>
<duanzhu>羣行則揚土甚。引伸爲凡揚土之偁。〈土部〉曰「埃，塵也。塺，塵也。坋，塵也。〈釋詁〉「塵，久也。卽桑柔傳之塡，久也。東山傳。烝，窴也。箋云：古者，聲窴塡塵同也。又甫田傳曰「尊者食新。農夫食陳。按窴塡塵陳四字同音。皆訓久。當是塡爲正字。塡者，？也。？則安定。窴鎭與塡同。塵陳皆叚借字也。</duanzhu>
<xushi>从麤土。</xushi>
<duanzhu>不入〈土部〉者，重麤也。直珍切，十二部。</duanzhu>
</t>

<wh><img src="472A-02">𡔚</img></wh>
<t>
<xushi>籒文。</xushi>
<duanzhu>揚土上散。故从二土在上。</duanzhu>
</t>
<variants>文二，重一。</variants>

<wh>㲋</wh>
<t>
<xushi>㲋獸也。</xushi>
<duanzhu>㲋字今補。三字句。</duanzhu>
<xushi>佀兔靑色而大。</xushi>
<duanzhu>中山經。綸山其獸多閭麈麢㚟。郭注：㚟似兔而鹿腳。靑色。音綽。按㚟乃㲋之俗體耳。《集韵》別爲兩字。非也。</duanzhu>
<xushi>象形。頭與兔同。足與鹿同。</xushi>
<duanzhu>合二形爲一形也。丑略切，按〈言部〉曰「訬讀若㲋。則古音在二部。</duanzhu>
<xushi>凡㲋之屬皆从㲋。</xushi>
</t>

<wh><img src="472B-01">𠕗</img></wh>
<t>
<xushi>籒文。</xushi>
</t>

<wh>毚</wh>
<t>
<xushi>狡兔也。</xushi>
<duanzhu>〈小雅〉巧言〔傳〕曰：毚兔、狡兔也。按狡者，少壯之意。</duanzhu>
<xushi>兔之駿者。</xushi>
<duanzhu>駿者，良才者也。</duanzhu>
<xushi>从㲋兔。</xushi>
<duanzhu>兔之大者，則爲㲋之類。士咸切，八部。</duanzhu>
</t>

<wh><img src="472B-02">𣬕</img></wh>
<t>
<xushi>獸名。从㲋，吾聲，讀若寫。</xushi>
<duanzhu>司夜切，古音在五部。</duanzhu>
</t>

<wh><img src="472B-03">𣬎</img></wh>
<t>
<xushi>？獸也。</xushi>
<duanzhu>三字句。</duanzhu>
<xushi>佀狌狌。</xushi>
<duanzhu>《曲禮》曰：狌狌能言。不離禽獸。諸家說狌狌如狗。聲如小兒嗁。其字亦作猩猩。《玉篇》、《廣韵》皆曰「？似貍。疑似狌狌三字當作似貍二字。</duanzhu>
<xushi>从㲋，夬聲。</xushi>
<duanzhu>古穴切，十五部。</duanzhu>
</t>
<variants>文四，重一。</variants>

<wh>兔</wh>
<t>
<xushi>兔獸也。</xushi>
<duanzhu>各本作獸名。今正。三字句。</duanzhu>
<xushi>象兔踞。</xushi>
<duanzhu>兔字今補。踞俗字也。當作居。</duanzhu>
<xushi>後尾形</xushi>
<duanzhu>其字象兔之蹲。後露其尾之形也。湯故切。五部。俗作菟。</duanzhu>
<xushi>兔頭與㲋頭同。凡兔之屬皆从兔。</xushi>
</t>

<wh>逸</wh>
<t>
<xushi>失也。</xushi>
<duanzhu>此以曡韵爲訓。亡逸者，本義也。引伸之爲逸游、爲暇逸。</duanzhu>
<xushi>从辵兔。</xushi>
<duanzhu>會意。夷質切，十二部。</duanzhu>
<xushi>兔謾訑善逃也。</xushi>
<duanzhu>說从辵兔之意。謾、訑皆欺也。謾音蠻。訑言部作詑。音大和切。兔善逃、故从兔辵。猶隹善飛、故奪从手持隹而失之。皆亡逸之意。</duanzhu>
</t>

<wh>冤</wh>
<t>
<xushi>屈也。</xushi>
<duanzhu>屈、不伸也。古亦叚宛爲冤。</duanzhu>
<xushi>从？兔。</xushi>
<duanzhu>會意。一音莫狄切，覆也。於袁切。十四部。</duanzhu>
<xushi>兔在冂下不得走。益屈折也。</xushi>
<duanzhu>枉曲之意取此。</duanzhu>
</t>

<wh>婏</wh>
<t>
<xushi>兔子也。</xushi>
<duanzhu>〈釋獸〉曰「兔子婏。本或作嬔。按女部曰嬔、生子齊均也。此云婏、兔子也。則二字義別矣。郭云：俗𧦝曰䨲。</duanzhu>
<xushi>婏，疾也。</xushi>
<duanzhu>此上當有一曰二字。</duanzhu>
<xushi>从女兔。</xushi>
<duanzhu>芳萬切。十四部。按《爾雅音義》匹萬反。又匹附反。恐當前一音爲是。後一音非。</duanzhu>
</t>

<wh><img src="472B-04">𠓗</img></wh>
<t>
<xushi>疾也。</xushi>
<duanzhu>《玉篇》、《廣韵》皆曰「急疾也。今作䞯。〈少儀〉曰：毋拔來。毋報往。注云：報讀爲赴疾之赴。拔、赴皆疾也。按赴、䞯皆卽？字。今字？、䞯皆廢矣。</duanzhu>
<xushi>从三兔。</xushi>
<duanzhu>與三馬三鹿三犬三羊三魚取<pb n="477-2"/>意同。兔善走。三之則更疾矣。芳遇切，古音葢在三部。</duanzhu>
<xushi>闕。</xushi>
<duanzhu>此闕謂闕其讀若也。然其音固傳矣。</duanzhu>
</t>

<wh>免</wh>
<t>
<xushi>兔逸也。从免不見足會意。</xushi>
<duanzhu>許書失此字。而形聲多用爲偏旁。不可闕也，今補。免免之異、異於其足。能鹿㲋从比。鳥烏兔从匕。兔象其蹲居之形、有足有尾。其字當橫視之。兔之走最迅速。其足不可諟見。故免省一畫。兔不見於人則謂之免。孫子云：始如處女。敵人開戶。後如脫兔。敵不及拒是也。此二字之別也。引伸之、凡逃逸者皆謂之免。假借爲袒免、爲免薧。依《毛詩》與洒韵。古音在十三部。轉入十四部也。今音忙辨切。錢氏大昕云：兔免當是一字。漢人作𣜩（⿰⿱士示⿱又米）誤分之。似未然。俛从免、自是會意。</duanzhu>
</t>
<variants>文五<duanzhu>今補免篆。則爲文六。</duanzhu>。</variants>

<wh>萈</wh>
<t>
<xushi>山羊細角者。从兔足。从𥄕聲。</xushi>
<duanzhu>𥄕部下曰「从、从目。萈从𥄕。胡官切。十四部。𥄕在十五部。合音冣近。俗作羱。</duanzhu>
<xushi>凡萈之屬皆从萈。讀若丸。寬字从此。</xushi>
<duanzhu>寬用爲聲。</duanzhu>
</t>
<variants>文一。</variants>

<wh>犬</wh>
<t>
<xushi>狗之有縣（⿰県系）蹏者也。</xushi>
<duanzhu>有縣（⿰県系）蹏謂之犬。叩氣吠謂之狗。皆於音得義。此與後蹄廢謂之彘。三毛聚居謂之豬。竭尾謂之豕。同明一物異名之所由也。《莊子》曰「狗非犬。司馬彪曰「同實異名。夫異名必由實異。君子必貴游藝也。</duanzhu>
<xushi>象形。</xushi>
<duanzhu>苦泫切，十四部。</duanzhu>
<xushi>孔子曰「視犬之字。如畫狗也。</xushi>
<duanzhu>又曰「牛羊之字以形聲。今牛羊犬小篆卽孔子時古文也。觀孔子言、犬卽狗矣。渾言之也。</duanzhu>
<xushi>凡犬之屬从犬。</xushi>
</t>

<wh>狗</wh>
<t>
<xushi>孔子曰「狗，叩也。叩气吠㠯守。</xushi>
<duanzhu>吠以當作以吠。許書有扣無叩。扣訓牽馬也。疑古本有叩字、而許逸之。叩，觸也。从卩、口聲。叩气者，出其气也。一說叩卽敂之俗。敂者，擊也。几以此擊彼皆曰敂。犬敂气吠亦是以內禦外。〈鴻範五行傳〉注曰：犬、畜之以口吠守者也。屬言。按〈釋獸〉云：未成豪、狗。與馬二歲曰駒、熊虎之子曰豿同義。皆謂稚也。</duanzhu>
<xushi>从犬，句聲。</xushi>
<duanzhu>古厚切，四部。</duanzhu>
</t>

<wh>獀</wh>
<t>
<xushi>南越名犬獿獀也。</xushi>
<duanzhu>獿獀曡韵<pb n="478"/>字。南越人名犬如是。今江浙尚有此語。</duanzhu>
<xushi>从犬，叜聲。</xushi>
<duanzhu>所鳩切，三部。</duanzhu>
</t>

<wh>尨</wh>
<t>
<xushi>犬之多毛者。</xushi>
<duanzhu>〈釋嘼〉、《毛傳》皆曰「尨，狗也。此渾言之。許就字分別言之也。引伸爲襍亂之偁。〈小戎〉〔箋〕曰䝉尨是也。牛白黑襍毛曰牻。襍語曰哤。皆取以會意。</duanzhu>
<xushi>从犬彡。</xushi>
<duanzhu>會意。彡以言其多毛也。莫江切，九部。</duanzhu>
<xushi>《詩》曰：無使尨也吠。</xushi>
<duanzhu>〈召南〉野有死麇文。</duanzhu>
</t>

<wh>狡</wh>
<t>
<xushi>少犬也。</xushi>
<duanzhu>犬各本作狗。今依《急就篇》注、事類賦注作犬。《淮南》俶眞訓。狡狗之死也。割之有濡。高注：狡，少也。引伸爲狂也、滑也、疾也，健也。</duanzhu>
<xushi>从犬，交聲。</xushi>
<duanzhu>古巧切，二部。</duanzhu>
<xushi>匈奴地有狡犬。巨口而黑身。</xushi>
<duanzhu>〈周書〉王會解。匈奴以狡犬。狡犬者，巨身四尺果。顏注《急就篇》曰「狡犬、匈奴中大犬也。鉅口而赤身。</duanzhu>
</t>

<wh>㺜</wh>
<t>
<xushi>犬惡毛也。</xushi>
<duanzhu>《爾雅》「旄毛。郭云：㺜長也。</duanzhu>
<xushi>从犬，農聲。</xushi>
<duanzhu>奴刀切。古音在九部。乃容反。</duanzhu>
</t>

<wh>猲</wh>
<t>
<xushi>猲獢。</xushi>
<duanzhu>各本奪此二字。今依全書通例補。雙聲字也。</duanzhu>
<xushi>短喙犬也。</xushi>
<duanzhu>見〈釋嘼〉、《毛詩傳》。</duanzhu>
<xushi>从犬，曷聲。</xushi>
<duanzhu>許謁<pb n="415-2"/>切。十五部。《毛詩》作歇。《爾雅》又作？。今《爾雅》、《釋文》作獥。乃轉寫譌字也。《詩》、《釋文》曰：《說文》音火<pb n="478-1"/>遏反。</duanzhu>
<xushi>《詩》曰：載獫猲獢。</xushi>
<duanzhu>秦風四驖文。</duanzhu>
<xushi>《爾雅》曰：短喙犬謂之猲獢。</xushi>
<duanzhu>〈釋嘼〉文。此引《詩》、又引《爾雅》「可以證不？不來也、騋牝驪牝也二條皆有譌奪。</duanzhu>
</t>

<wh>獢</wh>
<t>
<xushi>猲獢也。从犬，喬聲。</xushi>
<duanzhu>許驕切。二部。《毛詩》又作驕。</duanzhu>
</t>

<wh>獫</wh>
<t>
<xushi>長喙犬也。</xushi>
<duanzhu>見〈釋嘼〉、《毛詩傳》。</duanzhu>
<xushi>一曰黑犬黃頭。</xushi>
<duanzhu>別一義。</duanzhu>
<xushi>从犬，僉聲。</xushi>
<duanzhu>虛檢切。七部。《詩》、《釋文》引《說文》力劒反。</duanzhu>
</t>

<wh>㹥</wh>
<t>
<xushi>黃犬黑頭。</xushi>
<duanzhu>《廣雅》說犬屬有㹥。</duanzhu>
<xushi>从犬，主聲，讀若注：</xushi>
<duanzhu>之戍切，古音在四部。</duanzhu>
</t>

<wh>猈</wh>
<t>
<xushi>短脛犬。</xushi>
<duanzhu>犬舊作狗。今正。說解中例云犬也。猈之言卑也。言矲？也。</duanzhu>
<xushi>从犬，卑聲。</xushi>
<duanzhu>薄蟹切，十六部。</duanzhu>
</t>

<wh>猗</wh>
<t>
<xushi>犗犬也。</xushi>
<duanzhu>犬曰猗。如馬曰騬牛曰犗、羊曰羠。言之不妨通互耳。有用爲歎䛐者。〈齊風〉傳曰猗嗟歎辭、〈商頌〉傳曰猗歎辭是也。〈衞風〉〔傳〕曰：猗猗、美盛皃。檜風傳曰「猗儺、柔順也。〈節南山〉傳曰「猗，長也。皆以音叚借也。有叚爲兮字者。〈魏風〉淸且漣猗、淸且直猗、淸且淪猗是也。有叚爲加字者。〈小雅〉猗于𤱔𠀉是也。有叚爲倚字者。〈小雅〉有實其猗是也。</duanzhu>
<xushi>从犬，奇聲。</xushi>
<duanzhu>於离切，古音在十七部。</duanzhu>
</t>

<wh>狊</wh>
<t>
<xushi>犬視皃。从犬目。</xushi>
<duanzhu>古闃切。古十六部。按《爾雅》須屬。鳥曰狊。此謂鳥振其毛羽如犬張目也。釁、撟、須、狊皆謂須眉、髦鬛、之而、毛觜之鼓動也。故槩之曰須屬。</duanzhu>
</t>

<wh>𤟟</wh>
<t>
<xushi>竇中犬聲。</xushi>
<duanzhu>犬鳴竇中聲𤟟𤟟然也。</duanzhu>
<xushi>从犬音。音亦聲。</xushi>
<duanzhu>乙咸切，七部。</duanzhu>
</t>

<wh>默</wh>
<t>
<xushi>犬暫逐人也。</xushi>
<duanzhu>叚借爲人靜穆之偁。亦作嘿。</duanzhu>
<xushi>从犬，黑聲，讀若墨。</xushi>
<duanzhu>莫北切，一部。</duanzhu>
</t>

<wh>猝</wh>
<t>
<xushi>犬从艸曓出逐人也。</xushi>
<duanzhu>叚借爲凡猝乍之偁。古多叚卒字爲之。</duanzhu>
<xushi>从犬，卒聲。</xushi>
<duanzhu>麤𣳚切，十五部。</duanzhu>
</t>

<wh>猩</wh>
<t>
<xushi>猩猩、犬吠聲。</xushi>
<duanzhu>遠聞犬吠聲猩猩然也。</duanzhu>
<xushi>从犬，星聲。</xushi>
<duanzhu>桑經切。十一部。按《禮記》、《爾雅》皆有猩猩。記曰「猩猩能言。猩猩亦作狌狌。許不錄狌字。猩字下亦不言獸名。豈以形乍如犬因之得名故與。</duanzhu>
</t>

<wh>㺌</wh>
<t>
<xushi>犬吠不止也。从犬，兼聲，讀若檻。</xushi>
<duanzhu>胡黯切，七部。</duanzhu>
<xushi>一曰兩犬爭也。</xushi>
<duanzhu>於兼犬取意。</duanzhu>
</t>

<wh>㺖</wh>
<t>
<xushi>小犬吠。从犬，？聲。</xushi>
<duanzhu>荒檻切，八部。</duanzhu>
<xushi>南陽新野有㺖鄕。</xushi>
<duanzhu>野各本作亭。今正。南陽郡新野縣（⿰県系）見〈地理志〉、〈郡國志〉「今河南南陽府新野縣（⿰県系）南有漢新野故城。</duanzhu>
</t>

<wh>猥</wh>
<t>
<xushi>犬吠聲。</xushi>
<duanzhu>此本義也。《廣韵》曰：。鄙也。今義也。</duanzhu>
<xushi>从犬，畏聲。</xushi>
<duanzhu>鳥賄切，十五部。</duanzhu>
</t>

<wh>獿</wh>
<t>
<xushi>獿。</xushi>
<duanzhu>逗。此複舉字之未删者。</duanzhu>
<xushi>㺒也。</xushi>
<duanzhu>？部夔今作獶、作猱。獿則別一字、別一義。</duanzhu>
<xushi>从犬，夔聲。</xushi>
<duanzhu>女交切，古音在三部。</duanzhu>
</t>

<wh>㺒</wh>
<t>
<xushi>犬獿獿咳吠也。</xushi>
<duanzhu>《廣雅》曰：擾也。</duanzhu>
<xushi>从犬，翏聲。</xushi>
<duanzhu>火包切，古音在三部。</duanzhu>
</t>

<wh>㺑</wh>
<t>
<xushi>犬容頭進也。</xushi>
<duanzhu>也當作皃。《漢書》曰「容頭過身。</duanzhu>
<xushi>从犬，參聲。</xushi>
<duanzhu>山檻切。七部。按此字《集韵》、《類篇》皆云疏簪切。犬容頭進皃。不言出《說文》「小徐無此篆。</duanzhu>
<xushi>一曰賊疾也。</xushi>
<duanzhu>賊疾疑有誤。</duanzhu>
</t>

<wh><img src="474A-01">𤟌</img></wh>
<t>
<xushi>嗾犬厲之也。</xushi>
<duanzhu>口部曰「嗾、使犬聲也。厲之猶勉之也。引伸爲凡勸免之偁。《方言》曰：自關而西秦晉之間相勸曰聳。或曰奬。中心不欲而由旁人之勸語亦曰聳。凡相被飾亦曰奬。</duanzhu>
<xushi>从犬，將省聲。</xushi>
<duanzhu>卽兩切。十部。俗作奬。</duanzhu>
</t>

<wh>㹽</wh>
<t>
<xushi>犬齧也。</xushi>
<duanzhu>犬字今補。</duanzhu>
<xushi>从犬，戔聲。</xushi>
<duanzhu>初版切，十四部。</duanzhu>
</t>

<wh>㹪</wh>
<t>
<xushi>惡健犬也。</xushi>
<duanzhu>《廣雅》曰：狼也。</duanzhu>
<xushi>从犬，删省聲。</xushi>
<duanzhu>所晏切。十四部。《廣韵》又平聲。</duanzhu>
</t>

<wh>狠</wh>
<t>
<xushi>犬鬥聲。</xushi>
<duanzhu>犬各本作吠。今依宋本及《集韵》正。鬥各本作鬬。今正。今俗用狠爲很。許書很狠義別。</duanzhu>
<xushi>从犬，艮聲。</xushi>
<duanzhu>五還切，古音在十三部。</duanzhu>
</t>

<wh>㺕</wh>
<t>
<xushi>犬鬥聲。</xushi>
<duanzhu>鬥字今正。</duanzhu>
<xushi>从犬，番聲。</xushi>
<duanzhu>附袁切，十四部。</duanzhu>
</t>

<wh>狋</wh>
<t>
<xushi>犬怒皃。</xushi>
<duanzhu>《漢書》東方、朔傳曰「狋吽牙者，兩犬爭也。</duanzhu>
<xushi>从犬，示聲。</xushi>
<duanzhu>《漢書》五伊反。《玉篇》魚饑切。十五部。大徐語其切。非也。</duanzhu>
<xushi>一曰犬難附。</xushi>
<duanzhu>附各本譌得。今依《集韵》、《類篇》正。附猶近也。</duanzhu>
<xushi>代郡有狋氏縣（⿰県系）。</xushi>
<duanzhu>〈地理志〉、〈郡國志〉同。孟康曰「狋音權。氏音精。</duanzhu>
<xushi>讀又若銀。</xushi>
<duanzhu>上文云示聲、則在脂微。而又讀入文䰟部。或曰當作讀若銀。在下文从犬斤聲之下。</duanzhu>
</t>

<wh>㹞</wh>
<t>
<xushi>犬吠聲。</xushi>
<duanzhu>九辨。猛犬狺狺而迎吠。王注：讒佞讙呼而在側也。狺卽㹞字。</duanzhu>
<xushi>从犬，斤聲。</xushi>
<duanzhu>語斤切，十三部。</duanzhu>
</t>

<wh>獡</wh>
<t>
<xushi>犬獡獡不附人也。</xushi>
<duanzhu>良犬宋獡、以此得名。亦作猎、作㹱。</duanzhu>
<xushi>从犬，舄聲。南楚謂相驚曰獡。</xushi>
<duanzhu>《方言》曰：獡，驚也。宋衞南楚凡相驚曰獡。或曰透。透式六反。</duanzhu>
<xushi>讀若愬。</xushi>
<duanzhu>式略切。五部。古愬讀如朔。</duanzhu>
</t>

<wh>獷</wh>
<t>
<xushi>犬獷獷不可附也。</xushi>
<duanzhu>《呂氏春秋》「荊文王得茹黃<pb n="479-1"/>之狗。《說苑》作如黃。《廣雅》犬屬有楚黃。《廣韵》作楚獚。《經典釋文》作楚獷。實一字也。引伸爲凡麤惡皃之偁。《漢書》曰「獷獷亡秦。</duanzhu>
<xushi>从犬，廣聲。</xushi>
<duanzhu>古猛切，古音在十部。</duanzhu>
<xushi>漁陽有獷平縣（⿰県系）。</xushi>
<duanzhu>〈地理志〉、〈郡國志〉同。服䖍曰「音鞏。</duanzhu>
</t>

<wh>狀</wh>
<t>
<xushi>犬形也。</xushi>
<duanzhu>引伸爲形狀。如類之引伸爲同類也。</duanzhu>
<xushi>从犬，爿聲。</xushi>
<duanzhu>鉏亮切，十部。</duanzhu>
</t>

<wh><img src="474B-01">𤞛</img></wh>
<t>
<xushi>妄彊犬也。从犬壯。壯亦聲。</xushi>
<duanzhu>徂朗切，十部。</duanzhu>
</t>

<wh>獒</wh>
<t>
<xushi>犬知人心可使者。</xushi>
<duanzhu>知一作如。《公羊傳》曰：靈公有周狗謂之獒。何注：周狗、可以比周之狗。所指如意者。按周狗《爾雅》〔注〕及《博物志》或譌作害狗。不可爲據也。〈釋嘼〉曰：犬高四尺曰獒。</duanzhu>
<xushi>从犬，敖聲。</xushi>
<duanzhu>五牢切，二部。</duanzhu>
<xushi>《春秋傳》曰：公嗾夫獒。</xushi>
<duanzhu>宣六年《左傳》文。</duanzhu>
</t>

<wh>獳</wh>
<t>
<xushi>怒犬皃。从犬，需聲，讀若槈。</xushi>
<duanzhu>奴豆切。又乃矦切。四部。或作？者，譌字也。</duanzhu>
</t>

<wh>狧</wh>
<t>
<xushi>犬食也。</xushi>
<duanzhu>《爾雅》「牛曰齝。羊曰？。麋鹿曰齸。鳥曰嗉。寓鼠曰嗛。當補之曰犬曰狧。犬食主舌。他物主喉也。漢吳王濞傳曰「狧穅及米。《史記》作𦧇。𦧇見舌部。以舌取食也。食爾反。狧讀如答。異字異音而同義。顏注云狧<pb n="479-2"/>古𦧇字。乃大誤。</duanzhu>
<xushi>从犬舌。</xushi>
<duanzhu>小徐衍聲字。</duanzhu>
<xushi>讀如比目魚鰈之鰈。</xushi>
<duanzhu>魚部不收鰈字、而此有之。《爾雅》「鰈本或作鰨。葢許書鰨卽鰈也。他合<pb n="98-3"/>切。八部。亦作㹺。</duanzhu>
</t>

<wh>狎</wh>
<t>
<xushi>犬可習也。</xushi>
<duanzhu>引伸爲凡相習之偁。古叚甲爲之。〈衞風〉〔傳〕曰：甲，狎也。此言叚借也。</duanzhu>
<xushi>从犬，甲聲。</xushi>
<duanzhu>胡甲切，八部。</duanzhu>
</t>

<wh>狃</wh>
<t>
<xushi>犬性忕也。</xushi>
<duanzhu>忕大徐作驕。非。忕，習也。余制切。心部作㤤。習也。㤤卽忕之譌也。狃本謂犬性之忕。引伸叚借爲凡忕習之偁。〈〈鄭風〉〉〔傳〕曰：狃，習也。《國語》韋注、《左傳》杜注皆曰「狃，忕也。</duanzhu>
<xushi>从犬，丑聲。</xushi>
<duanzhu>女久切，三部。</duanzhu>
</t>

<wh>獪</wh>
<t>
<xushi>狡獪也。从犬會聲</xushi>
<duanzhu>《方言》「劋蹶獪也。秦晉之間曰獪。楚謂之劋。或曰蹶。鄭曰蔿。或曰婚。又曰「央亡、嚜杘、婚，獪也。又曰「㞕？，獪也。郭云：獪古狡㹟字。</duanzhu>
<xushi>从犬，會聲。</xushi>
<duanzhu>古外切。十五部。按此篆葢本謂犬。叚借之言人。大徐本在狡㺜二篆間。非是。今依小徐及《玉篇》次於此。</duanzhu>
</t>

<wh>犯</wh>
<t>
<xushi>㑴也。</xushi>
<duanzhu>本謂犬。叚借之謂人。</duanzhu>
<xushi>从犬，㔾聲。</xushi>
<duanzhu>防險切，七部。</duanzhu>
</t>

<wh>猜</wh>
<t>
<xushi>恨賊也。</xushi>
<duanzhu>本謂犬。叚借之謂人。</duanzhu>
<xushi>从犬，靑聲。</xushi>
<duanzhu>倉才切，古在十一部。</duanzhu>
</t>

<wh>猛</wh>
<t>
<xushi>健犬也。</xushi>
<duanzhu>叚借爲凡健之偁。</duanzhu>
<xushi>从犬，孟聲。</xushi>
<duanzhu>莫杏切，古音在十部。</duanzhu>
</t>

<wh>犺</wh>
<t>
<xushi>健犬也。</xushi>
<duanzhu>本謂犬。引伸謂人。《廣韵》曰：。猰犺不順。</duanzhu>
<xushi>从犬，亢聲。</xushi>
<duanzhu>苦浪切，十部。</duanzhu>
</t>

<wh>㹤</wh>
<t>
<xushi>多畏也。</xushi>
<duanzhu>本謂犬。叚借謂人。</duanzhu>
<xushi>从犬，去聲。</xushi>
<duanzhu>去劫切，古音葢在五部。</duanzhu>
</t>

<wh><img src="475A-01">怯</img></wh>
<t>
<xushi>杜林說。㹤从心。</xushi>
<duanzhu>今字皆用伯山說也。</duanzhu>
</t>

<wh>獜</wh>
<t>
<xushi>健也。</xushi>
<duanzhu>《廣韵》引犬健也。今本奪犬字。</duanzhu>
<xushi>从犬，㷠聲。</xushi>
<duanzhu>力珍切，十二部。</duanzhu>
<xushi>《詩》曰：盧獜獜。</xushi>
<duanzhu>〈齊風〉文。《毛詩》作令令。纓環聲。許葢取三家《詩》也。</duanzhu>
</t>

<wh>獧</wh>
<t>
<xushi>疾跳也。</xushi>
<duanzhu>跳者，躍也。</duanzhu>
<xushi>一曰急也。</xushi>
<duanzhu>獧狷古今字。今《論語》作狷、《孟子》作獧是也。《論語》曰：狂者進取。狷者有所不爲也。大徐別增狷篆。非。</duanzhu>
<xushi>从犬，睘聲。</xushi>
<duanzhu>古縣（⿰県系）切，十四部。</duanzhu>
</t>

<wh>倏</wh>
<t>
<xushi>犬𧺆疾也。</xushi>
<duanzhu>依《韵會》本訂。引伸爲凡忽然之詞。或叚儵字爲之。</duanzhu>
<xushi>从犬，攸聲，讀若叔。</xushi>
<duanzhu>式竹切，三部。</duanzhu>
</t>

<wh>狟</wh>
<t>
<xushi>犬行也。</xushi>
<duanzhu>《廣韵》作大犬也。</duanzhu>
<xushi>从犬，亘聲。</xushi>
<duanzhu>胡官切，十四部。</duanzhu>
<xushi>〈周書〉曰：尚狟狟。</xushi>
<duanzhu>〈牧誓〉文。今作桓桓。許用孔壁中古文也。釋訓曰「桓桓，威也。〈魯頌傳〉曰：桓桓、威武皃。然則狟狟者，桓桓之叚借字。此亦<pb n="480"/>以𡚽爲好、以？爲䈼、以？爲疾、以圉爲繹之例。</duanzhu>
</t>

<wh>犻</wh>
<t>
<xushi>過弗取也。</xushi>
<duanzhu>此有誤字。《玉篇》但云犬過。《廣韵》但云拂取。疑當合之曰犬過拂取。</duanzhu>
<xushi>从犬，？聲，讀若孛。</xushi>
<duanzhu>蒲𣳚切。十五部。《篇》、《韵》皆步內切。</duanzhu>
</t>

<wh><img src="475B-01">𤟍</img></wh>
<t>
<xushi>犬張耳皃。从犬，易聲。</xushi>
<duanzhu>陟革切，十六部。</duanzhu>
</t>

<wh>猌</wh>
<t>
<xushi>犬張齗怒也。</xushi>
<duanzhu>齗、齒本也。</duanzhu>
<xushi>从犬，來聲。</xushi>
<duanzhu>此从犬來會意。聲字衍。當刪（⿰刂）。</duanzhu>
<xushi>讀又若銀。</xushi>
<duanzhu>又字衍。魚僅切，古音在十二部。</duanzhu>
</t>

<wh>犮</wh>
<t>
<xushi>犬走皃。</xushi>
<duanzhu>依篇。韵訂。</duanzhu>
<xushi>从犬而丿之。曳其足則剌犮也。</xushi>
<duanzhu>丿余制切，抴也。抴，引也。剌犮、行皃。剌音辣。犮與𣥠音義同。𣥠下曰「足剌𣥠也。蒲撥切。十五部。</duanzhu>
</t>

<wh>戾</wh>
<t>
<xushi>曲也。</xushi>
<duanzhu>了戾、乖戾、很戾皆其義也。引伸之訓爲罪。見〈釋詁〉、《詩毛傳》「又訓爲至、訓爲來、訓爲止、訓爲待、訓爲定。皆見〈釋詁〉、《毛傳》「皆於曲引伸之。曲必有所至。故其引伸如是。〈釋言〉曰「疑休戾也。</duanzhu>
<xushi>从犬出戶下。</xushi>
<duanzhu>會意。郞計切，十五部。</duanzhu>
<xushi>犬出戶下爲戾者。身曲戾也。</xushi>
<duanzhu>各本少犬出戶下爲五字。今補正。戶下猶戶閬。戶之下必有閾。閾高、則犬出必曲身。又或戶闔。犬擠出亦<pb n="480-1"/>必偏曲其身。此說戾字會意本義。叚借用廣而本義廢矣。</duanzhu>
</t>

<wh>獨</wh>
<t>
<xushi>犬相得而鬥也。</xushi>
<duanzhu>鬥各本作鬬。今正。凡爭鬥字許作鬥。鬬者，遇也。其義各殊。今人乃謂鬬正、鬥俗。非也。</duanzhu>
<xushi>从犬，蜀聲。</xushi>
<duanzhu>徒谷切，三部。</duanzhu>
<xushi>羊爲羣。犬爲獨。</xushi>
<duanzhu>犬好鬥。好鬥則獨而不羣。引伸叚借之爲專壹之偁。〈小雅〉正月〔傳〕曰：獨，單也。《孟子》曰：老而無子曰獨。《周禮》大司宼注曰：無子孫曰獨。〈中庸〉、大學皆曰「愼其獨。戾獨等字皆叚借義行而本義廢矣。</duanzhu>
<xushi>一曰「北嚻山有獨𤞞獸。如虎。白身、豕鬛、尾如馬。</xushi>
<duanzhu>《山海經》〈北山經〉曰：北嚻之山有獸焉。其狀如虎而白身、犬首、馬尾、彘鬛。名曰獨𤞞。郭圖贊亦云：虎狀馬尾。號曰獨𤞞。</duanzhu>
</t>

<wh>𤞞</wh>
<t>
<xushi>獨𤞞獸也。从犬，谷聲。</xushi>
<duanzhu>此蒙上文言獨𤞞而終之。依全書之例則當次於狻玃以下。余蜀切。三部。郭音谷。</duanzhu>
</t>

<wh><img src="475B-02">𤣔</img></wh>
<t>
<xushi>秌田也。</xushi>
<duanzhu>〈釋天〉曰「秋獵爲獮。鄭君、韋昭、薛綜、杜預皆曰「獮，殺也。釋獮爲殺者，以曡韵爲訓。古音獮與璽同也。若〈明堂位〉叚省爲獮、取其雙聲耳。</duanzhu>
<xushi>从犬。
<duanzhu>取載獫？獢之意。</duanzhu>
<xushi>壐聲。</xushi>
<duanzhu>各本篆作璽。云璽聲。非是。依《左傳》、《釋文》正。此从<pb n="480-2"/>小篆文。非从籒文也。息淺切，古音在十五部。</duanzhu>
</t>

<wh><img src="476A-01">𥙮</img></wh>
<t>
<xushi>？或从示。宗廟之田也。故从豕示。</xushi>
<duanzhu>此篆文及解疑皆有譌。不能遽定。姑仍其舊。</duanzhu>
</t>

<wh>獵</wh>
<t>
<xushi>放獵、逐禽也。</xushi>
<duanzhu>放小徐作畋。畋、平田也。非許義。《韵會》作效。效疑校之譌。校獵見〈吳都賦〉：葢卽《孟子》之獵較也。校獵二字逗。以逐禽釋之。蔡邕《〈月令〉章句》曰：獵，捷也。《白虎通》曰：四時之田緫名爲獵。《毛詩》「不狩不獵。箋云：冬獵曰狩。宵田曰獵。此因經文重言而分別之也。引伸爲凌獵。爲捷獵。</duanzhu>
<xushi>从犬，巤聲。</xushi>
<duanzhu>良涉切，八部。</duanzhu>
</t>

<wh>獠</wh>
<t>
<xushi>獵也。</xushi>
<duanzhu>許渾言之。釋天析言之曰「宵田爲獠。《管子》四稱篇。獠獵畢（）弋。</duanzhu>
<xushi>从犬，尞聲。</xushi>
<duanzhu>力照切，二部。</duanzhu>
</t>

<wh>狩</wh>
<t>
<xushi>火田也。</xushi>
<duanzhu>火各本作犬。不可通。今依《韵會》正。〈釋天〉曰「冬獵爲狩。《周禮》、《左傳》、《公羊》、《穀梁》、〈夏小正〉傳、《毛詩傳》皆同。又〈釋天〉曰「火田爲狩。許不偁冬獵而偁火田者，火田必於冬。〈王制〉曰「昆蟲未蟄。不以火田。故言火以該冬也。《孟子》曰：天子適諸矦曰巡狩。巡狩者巡所守也。此謂六書叚借以守爲狩。有叚守爲狩者。如明夷于南狩、天王狩于河陽皆或作守是也。</duanzhu>
<xushi>从犬，守聲。</xushi>
<duanzhu>書究切，三部。</duanzhu>
<xushi>易曰「明夷于南狩。</xushi>
<duanzhu>明夷九三爻辭。</duanzhu>
</t>

<wh>臭</wh>
<t>
<xushi>禽走臭而知其迹者犬也。</xushi>
<duanzhu>走臭猶言逐氣。犬能行路蹤迹前犬之所至。於其气知之也。故其字从犬自。自者，鼻也。引伸叚借爲凡气息芳臭之偁。</duanzhu>
<xushi>从犬自。</xushi>
<duanzhu>尺救切，三部。</duanzhu>
</t>

<wh>獲</wh>
<t>
<xushi>獵所獲也。</xushi>
<duanzhu>故从犬。引伸爲凡得之偁。</duanzhu>
<xushi>从犬，蒦聲。</xushi>
<duanzhu>胡伯切，古音在五部。</duanzhu>
</t>

<wh>獘</wh>
<t>
<xushi>頓仆也。</xushi>
<duanzhu>〈人部〉曰：仆者，頓也。謂前覆也。人前仆若頓首然。故曰頓仆。</duanzhu>
<xushi>从犬，敝聲。</xushi>
<duanzhu>毗祭切，十五部。</duanzhu>
<xushi>《春秋傳》曰：與犬犬獘。</xushi>
<duanzhu>僖四年《左傳》文。引此證从犬之意也。獘本因犬仆製字。叚借爲凡仆之偁。俗又引伸爲利弊字。遂改其字作弊。訓困也，惡也。此與改奬爲㢡正同。</duanzhu>
</t>

<wh><img src="476A-02">斃</img></wh>
<t>
<xushi>獘或从𣦸。</xushi>
<duanzhu>經書頓仆皆作此字。如《左傳》斃於車中、與一人俱斃是也。今《左傳》犬獘亦作犬斃。葢許時經書斃多作獘。</duanzhu>
</t>

<wh>獻</wh>
<t>
<xushi>宗廟犬名羹獻。犬肥者以獻。</xushi>
<duanzhu>此說从犬之意也。《曲禮》曰：凡祭宗廟之禮。犬曰羹獻。按羹之言良也。獻本祭祀奉犬牲之偁。引伸之爲凡薦進之偁。按《論語》鄭注曰：獻猶賢也。獻得訓賢者，《周禮》〔注〕獻讀爲儀。是以伏生《尙書》民儀有十夫、《古文尙書》作民獻。咎繇誤古文萬邦黎獻、漢孔宙𥓓費鳳𥓓斥彰長田君𥓓皆用黎儀字。皆用伏生《尙書》也。班固北征頌亦用民儀字。</duanzhu>
<xushi>从犬，鬳聲。</xushi>
<duanzhu>許建切，十四部。</duanzhu>
</t>

<wh><img src="476B-01">𤜵</img></wh>
<t>
<xushi>獟犬也。从犬，幵聲。</xushi>
<duanzhu>五甸切，十四部。</duanzhu>
<xushi>一曰逐虎犬也。</xushi>
<duanzhu>《廣韵》曰：。逐獸犬。葢唐人避諱改。</duanzhu>
</t>

<wh>獟</wh>
<t>
<xushi>？犬也。</xushi>
<duanzhu>二篆爲轉注：</duanzhu>
<xushi>从犬，堯聲。</xushi>
<duanzhu>五弔切，二部。</duanzhu>
</t>

<wh>狾</wh>
<t>
<xushi>？犬也。</xushi>
<duanzhu>《左傳》哀十二年。國狗之瘈。無不噬也。杜云：瘈，狂也。按今《左傳》作瘈。非古也。許所見作狾。</duanzhu>
<xushi>从犬，㪿聲。</xushi>
<duanzhu>㪿各本作折。篆體亦誤。今正。征例切，十五部。</duanzhu>
<xushi>《春秋傳》曰：狾犬入華臣氏之門。</xushi>
<duanzhu>襄十七年《左傳》曰：國人逐瘈狗。瘈狗入于華臣氏。無之門二字。漢〈五行志〉作狾。</duanzhu>
</t>

<wh>狂</wh>
<t>
<xushi>狾犬也。</xushi>
<duanzhu>二篆爲轉注：叚借之爲人病之偁。</duanzhu>
<xushi>从犬，？聲。</xushi>
<duanzhu>巨王切，十部。</duanzhu>
</t>

<wh><img src="476B-02">𢚇</img></wh>
<t>
<xushi>古文从心。</xushi>
<duanzhu>按此字當从古文作。小篆變爲从犬。非也。</duanzhu>
</t>

<wh>類</wh>
<t>
<xushi>穜類相佀。唯犬爲甚。</xushi>
<duanzhu>說从犬之意也。類本謂犬相佀。引伸叚借爲凡相佀之偁。〈釋詁〉、《毛傳》皆曰「類，善也。釋類爲善、猶釋不肖爲不善也。《左傳》「𠛬之頗類。叚類爲纇。</duanzhu>
<xushi>从犬，頪聲。</xushi>
<duanzhu>《廣韵》引無聲字。按此當云頪亦聲。頪、難曉也。力遂切，十五部。</duanzhu>
</t>

<wh>狄</wh>
<t>
<xushi>北狄也。</xushi>
<duanzhu>北各本作赤。誤。今正。赤狄乃錯居中國狄之一種耳。許書蟲部曰南蠻、曰東南閩越。〈大部〉曰東方夷。〈羊部〉曰西方羌。豸部曰北方貉。則此必言北狄。狄與貉皆在北。而貉在東北。狄在正北。釋地曰「九夷、八狄、七戎、六蠻、謂之四海。八蠻在南方。六戎在西方。五狄在北方。李巡云：五狄者，一曰月支。二曰穢貊。三曰匈奴。四曰箄于。五曰白屋。〈王制〉、〈明堂位〉皆言東夷、南蠻、西戎、北狄。</duanzhu>
<xushi>本犬穜。</xushi>
<duanzhu>此與蠻閩本虵穜、貉本豸種、羌本羊穜一例。</duanzhu>
<xushi>狄之爲言淫辟也。</xushi>
<duanzhu>此與孔子曰貉之言貉貉惡也一例。惡與貉、辟與狄皆㬪韵爲訓。《風俗通》云：狄父子㛮叔同穴無別。狄者，辟也。其行邪辟。其類有五。按辟者，今之僻字。</duanzhu>
<xushi>从犬，亦省聲。</xushi>
<duanzhu>徒歷切。十六部。按亦當作朿。李陽冰云：蔡中郞以豊同豐。李丞相持朿作亦。所謂持朿作亦者，指迹狄二字言。迹籒文作𨒪。狄之古文籒文亦必作？。是以《詩》瞻卬狄與刺韵。屈原九章悐與積擊策蹟<pb n="481-2"/>適蹟益韵。古音在十六部也。若从亦聲。則古音在五部而非其韵。然自李斯變古籒爲篆文。其形已誤而其聲至今不誤。聖人諭書名之澤長矣。</duanzhu>
</t>

<wh>狻</wh>
<t>
<xushi>狻麑。</xushi>
<duanzhu>逗。</duanzhu>
<xushi>如虦苗。？虎豹。</xushi>
<duanzhu>苗各本作貓。今依虎部正。虦苗謂淺毛也。〈釋獸〉曰「虎竊毛謂之虦苗。狻麑如虦苗？虎豹。許所本也。於此詳之。故鹿部麑下衹云狻麑也。全書之例如此。凡合二字成文者，其義詳於上字。同部異部皆然。</duanzhu>
<xushi>从犬。
<duanzhu>非犬而从犬者，猶或行或飛、或毛或嬴、或介或鱗皆从虫也。以下同。</duanzhu>
<xushi>夋聲。</xushi>
<duanzhu>素官切，十四部。</duanzhu>
<xushi>見《爾雅》。</xushi>
</t>

<wh>玃</wh>
<t>
<xushi>大母猴也。</xushi>
<duanzhu>各本無大。今依《爾雅》、《釋文》、元應書、《廣韵》補。〈釋獸〉曰「貜父善顧。郭云：貑貜也。似獮猴而大。色蒼黑。能攫持人。善顧盼。按張揖注〈上林賦〉曰：玃似獮猴而大。</duanzhu>
<xushi>善攫持人。好顧盼。</xushi>
<duanzhu>七字依元應補。攫俗作玃。誤。</duanzhu>
<xushi>从犬，矍聲。</xushi>
<duanzhu>俱縛切，五部。</duanzhu>
<xushi>《爾雅》曰：玃父善顧。</xushi>
<duanzhu>各本此下有玃持人也四字。正由上奪而衍於此。今删。</duanzhu>
</t>

<wh>猶</wh>
<t>
<xushi>玃屬。</xushi>
<duanzhu>〈釋獸〉曰「猶如麂。善登木。許所說謂此也。《曲禮》曰：使民決嫌疑。定猶豫。正義云：《說文》「猶、玃屬。豫、𧰼屬。此二獸<pb n="481-3"/>皆進退多疑。人多疑惑者似之。故謂之猶豫。按古有以聲不以義者。如猶豫雙聲。亦作猶與。亦作冘豫。皆遲疑之皃。老子。豫兮如冬涉川。猶兮若畏四鄰。〈離騷〉。心猶豫而狐疑。以猶豫二字皃其狐疑耳。李善注洛神賦乃以猶獸多豫、狐獸多疑對說。王逸注〈離騷〉絶不如此。《禮記》正義則又以猶與豫二獸對說。皆郢書燕說也。如九歌君不行兮夷猶。王逸卽以猶豫解之。要亦是雙聲字。春秋經猶三望、猶朝于廟、猶繹今。謂可已而不已者曰猶。卽猶豫、夷猶之意也。〈釋詁〉曰：猷，謀也。〈釋言〉曰「猷，圖也。〈召南〉〔傳〕曰：猶，若也。《說文》「圖者，畫也。計難也。謀者，慮難也。圖謀必酷肖其事而後有濟。故圖也、謀也、若也爲一義。《周禮》「以猶鬼神示之居。猶者，圖畫也。是則皆從遲疑鄭重之意引伸之。〈魏風〉《毛傳》「猷，可也。可之義與庶幾相近。庶幾與今語猶者相近也。〈釋詁〉又曰「猷，道也。以與由音同。秩秩大猷、《漢書》作大繇可證。〈釋詁〉又云：猷，巳也。謂巳然之䛐。亦卽猶三望之類也。</duanzhu>
<xushi>从犬，酋聲。</xushi>
<duanzhu>以周切。三部。今字分猷謀字犬在右。語助字犬在左。經典絕無此例。</duanzhu>
<xushi>一曰隴西謂犬子爲猶。</xushi>
<duanzhu>此別一義。益證从犬之意。</duanzhu>
</t>

<wh>狙</wh>
<t>
<xushi>玃屬。</xushi>
<duanzhu>《莊子》「狙公賦芧。司馬彪云：狙、一名獦牂。似猨而狗頭。喜與雌猨交。崔譔、向秀謂之猵狙。《釋文》「狙七餘反。</duanzhu>
<xushi>从犬，且聲。</xushi>
<duanzhu>親去切。五部。按親去切非也。本七餘切。自叚借爲覻字而後讀去聲。《周禮》蜡氏注：狙司卽覻伺也。《倉頡篇》曰「狙、伺𠋫也。史、漢。狙擊秦皇帝。伏䖍、應劭、徐廣皆曰「狙，伺也。《方言》「自關而西曰素。或曰狙。郭注云：狙，伺也。此皆千恕切。</duanzhu>
<xushi>一曰犬暫齧人者。</xushi>
<duanzhu>犬下各本有也字。今依李善劇秦美新注删。李云且餘反。</duanzhu>
<xushi>一曰犬不齧人者。</xushi>
<duanzhu>此亦當且餘反。</duanzhu>
</t>

<wh>㺅</wh>
<t>
<xushi>夔也。</xushi>
<duanzhu>夔上當有母猴二字。夔下曰「獸也。一名母猴。爲下曰「母猴也。玃下曰「大母猴也。禺下曰「母猴屬也。夔下曰「食母猴。母猴乃此獸名。非謂牝者。沐猴、獮猴皆語之轉。字之譌也。陸佃據桺子厚之言曰「蝯靜而猴躁。其性迥殊。按許書亦猴與蝯別。析言之也。若蝯下曰禺屬。禺下曰母猴屬。《毛傳》曰：猱、猿屬。猱卽《說文》之夔字。是二者可相爲屬而非一物也。《爾雅》曰：猱蝯善援。謂二者一類。</duanzhu>
<xushi>从犬，侯聲。</xushi>
<duanzhu>乎溝切，四部。</duanzhu>
</t>

<wh>㺉</wh>
<t>
<xushi>犬屬。</xushi>
<duanzhu>疑犬屬之上當有？貜二字。淺人妄删之。詳於此、故豸部但曰？貜也。</duanzhu>
<xushi>𦝫巳<pb n="482-1"/>上黃。𦝫巳下黑。食母猴。</xushi>
<duanzhu>〈上林賦〉郭樸注同此。而腰以前黃。腰以後黑。奪去四字。當校補。〈南都賦〉注李善引《說文》「按史漢《文𨕖》之〈上林賦〉、《文𨕖》之南都、《廣韵》一屋說此物皆作。从豕。《廣韵》十八藥又引《說文》？貜作貜。㝷許書爲小豚。非一物一字也。將由寫者亂之。</duanzhu>
<xushi>从犬，㱿聲，讀若構。</xushi>
<duanzhu>火屋切，三部。</duanzhu>
</t>

<wh>狼</wh>
<t>
<xushi>佀犬。銳頭白頰。高歬廣後。</xushi>
<duanzhu>詳其狀可識別也。《毛傳》曰：狼、獸名。〈釋獸〉曰「狼、牡貛。許謂貛卽貒。</duanzhu>
<xushi>从犬，良聲。</xushi>
<duanzhu>魯當切，十部。</duanzhu>
</t>

<wh>狛</wh>
<t>
<xushi>如狼。善驅羊。从犬，白聲，讀若檗。</xushi>
<duanzhu>當言柏。今人黃檗字作黃柏。正雙聲之轉也。</duanzhu>
<xushi>甯嚴讀之若淺洦。</xushi>
<duanzhu>寗嚴葢博訪通人之一也。洦、淺水皃。見〈水部〉「俗作泊。非也。古音傍各切，狛大徐匹各切。《玉篇》白駕切。《廣韵》作？。亦白駕切。古音在五部。</duanzhu>
</t>

<wh>獌</wh>
<t>
<xushi>狼屬。从犬，曼聲。</xushi>
<duanzhu>舞販切，十四部。</duanzhu>
<xushi>《爾雅》曰：貙獌佀貍。</xushi>
<duanzhu>〈釋獸〉曰「貙佀貍。郭云：今貙虎也。大如狗。文似貍。〈釋獸〉又曰「貙䝢似貍。郭云：今山民呼貙虎之大者爲貙豻。按郭語則二條一物也。故許貙<pb n="482-2"/>下獌下皆偁貙獌似貍。郭注子虚賦云：蟃蜒、大獸。似貍。長百㝷。則以〈西京賦〉巨獸百㝷者掍而一之。恐附會矣。</duanzhu>
</t>

<wh>狐</wh>
<t>
<xushi>䄏獸也。鬼所乘之。</xushi>
<duanzhu>《爾雅音義》無之字。</duanzhu>
<xushi>有三德。其色中和。小歬大後。</xushi>
<duanzhu>《廣韵》作豐後。</duanzhu>
<xushi>死則𠀉首。</xushi>
<duanzhu>音義、《廣韵》皆作首𠀉。</duanzhu>
<xushi>謂之三德。</xushi>
<duanzhu>《御覽》有此四字。</duanzhu>
<xushi>从犬，瓜聲。</xushi>
<duanzhu>戸吳切，五部。</duanzhu>
</t>

<wh>獺</wh>
<t>
<xushi>水狗也。</xushi>
<duanzhu>小徐作小狗。大徐作如小狗。今依《廣韵》訂。</duanzhu>
<xushi>食魚。</xushi>
<duanzhu>大徐上有水居二字。乃上文作如小狗、因妄增。</duanzhu>
<xushi>从犬，賴聲</xushi>
<duanzhu>他𨔶切，十五部。</duanzhu>
</t>

<wh>猵</wh>
<t>
<xushi>獺屬。</xushi>
<duanzhu>楊雄〈蜀都賦〉作猵。羽獵賦、〈江賦〉作獱。郭樸《三蒼解詁》云：獱似狐。靑色。居水中。食魚。</duanzhu>
<xushi>从犬，扁聲。</xushi>
<duanzhu>布玄切。十二部。按易翩與鄰韵。服䖍獱音賓。李善獱音頻。古扁聲賓聲同在十二部也。今韵乃猵入先、獱入眞矣。</duanzhu>
</t>

<wh>獱</wh>
<t>
<xushi>或从賓。</xushi>
</t>

<wh>猋</wh>
<t>
<xushi>犬走皃。</xushi>
<duanzhu>引伸爲凡走之偁。九歌。猋遠舉兮雲中。王注：猋、去疾皃。《爾雅》「扶搖謂之猋。作此字。</duanzhu>
<xushi>从三犬。</xushi>
<duanzhu>此與驫麤？同意。甫遥切，二部。</duanzhu>
</t>
<variants>文八十三，重五。</variants>

<wh>㹜</wh>
<t>
<xushi>㒳犬相齧也。</xushi>
<duanzhu>㒳各本作兩。今正。</duanzhu>
<xushi>从二犬。</xushi>
<duanzhu>義見於形也。語斤切，十三部。</duanzhu>
<xushi>凡㹜之屬皆从㹜。</xushi>
</t>

<wh>㺇</wh>
<t>
<xushi>司空也。</xushi>
<duanzhu>此空字衍。司者今之伺字。以司釋㺇。以曡韵爲訓也。許書無伺字。以司爲之。《玉篇》㺇注云：察也。今作伺、覗。按希馮直以㺇爲伺、覗之古字。葢用許說也。其字从㹜。葢謂㒳犬吠守、伺察之意。</duanzhu>
<xushi>从㹜，𦣞聲。</xushi>
<duanzhu>息茲切。一部。司事者必𦣞動有言。形聲中有會意。后、司字亦从口也。</duanzhu>
<xushi>復說獄司空。</xushi>
<duanzhu>此句上有奪字。某復者，姓名也。某復說獄司空曰㺇。別一義也。《周禮》司救役諸司空注：如漢法城旦、舂、鬼薪、白粲之類。儒林列傳。大后怒曰「安得司空城旦書乎。徐廣曰「司空、掌𠛬徒之官也。如淳說。都司空主罪人。應劭漢官儀曰「綏和元年。罷御史大夫官。法周制。初置司空。議者又以縣（⿰県系）道官有獄司空。故覆加大爲大司空。是則漢時有都司空、有獄司空。皆主罪人。皆有治獄之責。以其辨獄也。故从㹜。㹜者，獄之省。</duanzhu>
</t>

<wh>獄</wh>
<t>
<xushi>确也。</xushi>
<duanzhu>〈召南〉〔傳〕曰：獄，埆也。埆同确。堅剛相持之意。</duanzhu>
<xushi>从㹜、从言。</xushi>
<duanzhu>魚欲切，三部。</duanzhu>
<xushi>二犬所㠯守也。</xushi>
<duanzhu>說从㹜之意。《韓詩》曰：宜犴宜獄。鄕亭之繫曰犴。朝廷曰獄。獄字从㹜者，取相爭之意。許云所以守者，謂𨻼牢拘罪之處也。</duanzhu>
</t>
<variants>文三。</variants>

<wh>鼠</wh>
<t>
<xushi>穴蟲之緫名也。</xushi>
<duanzhu>其類不同而皆謂之鼠。引伸之爲病也。見〈釋詁〉「《毛詩》正月作癙。雨無正作鼠。實一字也。</duanzhu>
<xushi>𧰼形。</xushi>
<duanzhu>上𧰼首。下𧰼足尾。書吕切，五部。</duanzhu>
<xushi>凡鼠之屬皆从鼠。</xushi>
</t>

<wh><img src="478B-01">𪖇</img></wh>
<t>
<xushi>？鼠也。</xushi>
<duanzhu>三字爲句。各本皆删一字。淺人所爲也。以下皆同。《廣雅》謂之白？。王氏念孫曰「？之言皤也。</duanzhu>
<xushi>从鼠，番聲，讀若樊。</xushi>
<duanzhu>附袁切，十四部。</duanzhu>
<xushi>或曰鼠婦。</xushi>
<duanzhu>此別一義。〈釋蟲〉曰「蟠鼠負（⿱刀貝）。蟠卽？字。負（⿱刀貝）卽婦字。今之瓮底蟲也。〈虫部〉又云：𧉅威、委黍。委黍、鼠婦也。</duanzhu>
</t>

<wh>䶅</wh>
<t>
<xushi>䶅鼠。出胡地。皮可作裘。从鼠，各聲。</xushi>
<duanzhu>下各切，五部。</duanzhu>
</t>

<wh>鼢</wh>
<t>
<xushi>地中行鼠。伯勞所化也。</xushi>
<duanzhu>中字依《爾雅》䧽文補。化各本作作。今依《廣韵》所引《字林》正。〈釋獸〉有鼢鼠。郭云：地中行者。陶隱居云：鼹鼠、一名隱鼠。一名鼢鼠。常穿耕地中。討掘卽得。蘇頌圖經曰「卽化爲鴽者也。按依許氏說。百勞化田鼠。而田鼠化鴽。物類遞嬗。有如斯矣。《方言》謂之䵓鼠。䵓卽犁字。自其場起若耕言之則曰犁鼠。</duanzhu>
<xushi>一曰偃鼠。</xushi>
<duanzhu>此一曰猶一名也。偃之言隱也。俗作鼹。《莊子》云：鼹鼠飮河。止於滿腹。</duanzhu>
<xushi>从鼠，分聲。</xushi>
<duanzhu>房吻切。十三部。《莊子》《釋文》引《說文》舊音扶問反。</duanzhu>
</t>

<wh>蚡</wh>
<t>
<xushi>或从虫分。</xushi>
<duanzhu>《周禮》艸人。墳壤用麋。故書墳作蚠。鄭司農云：多蚠鼠也。</duanzhu>
</t>

<wh>䶄</wh>
<t>
<xushi>䶄令鼠也。</xushi>
<duanzhu>四字句。令平聲。䶄令曡韵字。</duanzhu>
<xushi>从鼠，平聲。</xushi>
<duanzhu>薄經切，十一部。</duanzhu>
</t>

<wh>鼶</wh>
<t>
<xushi>鼶鼠也。</xushi>
<duanzhu>三字句。見小正九月。</duanzhu>
<xushi>从鼠，虒聲。</xushi>
<duanzhu>息移切，十六部。</duanzhu>
</t>

<wh><img src="478B-02">𪕚</img></wh>
<t>
<xushi>竹鼠也。如犬。</xushi>
<duanzhu>後世所謂竹？也。《莊子》作畱。又作？。</duanzhu>
<xushi>从鼠，丣聲。</xushi>
<duanzhu>各本作畱省聲。今正。力求切，三部。</duanzhu>
</t>

<wh>鼫</wh>
<t>
<xushi>五技鼠也。能飛不能過屋。能緣不能竆木。能游不能渡谷。</xushi>
<duanzhu>三句一韵。</duanzhu>
<xushi>能穴不能掩身。能走不能先人。</xushi>
<duanzhu>二句一韵。</duanzhu>
<xushi>此<pb n="483-2"/>之謂五技。</xushi>
<duanzhu>五字依《詩》碩鼠正義補。〈釋獸〉鼠屬有鼫鼠。孫炎云：五技鼠也。舍人、樊光同。易晉九四。晉如鼫鼠。《九家易》以五技鼠釋之。荀卿云：梧鼠五技而竆。《詩．〈魏風〉》「碩鼠碩鼠。無食我黍。《鄭箋》云：碩，大也。不言五技。是《詩》碩鼠非鼫鼠。崔豹《古今注》乃云螻蛄。一名鼫鼠。有五能而不成技術。此語殊誤。螻蛄不妨名鼫鼠。要不得云有五技也。倘許謂螻蛄。則此篆必次於部末。如黽部之蝇鼄、〈馬部〉之驘驢騊駼等字矣。</duanzhu>
<xushi>从鼠，石聲。</xushi>
<duanzhu>常隻切，古音在五部。</duanzhu>
</t>

<wh>鼨</wh>
<t>
<xushi>豹文鼠也。</xushi>
<duanzhu>〈釋獸〉曰「鼨鼠豹文鼮鼠。郭讀以豹文下屬。云鼠文采如豹者。漢武帝時得此鼠。孝廉郞終軍知之。賜絹百匹。按《文𨕖》注、《藝文類聚》皆引竇氏家傳載此事。系之光武時竇攸。以豹文爲鼮鼠則同。惟〈唐書〉盧若虚傳云：時有異鼠者。豹首虎臆。大如拳。職方辛怡諫謂之鼮鼠而賦之。若虚曰「非也。此許愼所謂鼨鼠。豹文而形小。一坐盡驚。玉裁謂。他人讀《爾雅》皆豹文鼮鼠爲句。終軍、竇攸、辛怡諫從之。許讀《爾雅》鼨鼠豹文爲句。盧若虚從之。其是非訖難定也。許有鼨無鼮。疑《爾雅》六字爲一物。</duanzhu>
<xushi>从鼠，冬聲。</xushi>
<duanzhu>職戎切，九部。</duanzhu>
</t>

<wh><img src="479A-01">𪔻</img></wh>
<t>
<xushi>籒文省。</xushi>
<duanzhu>？古文終。</duanzhu>
</t>

<wh><img src="479A-02">𪕶</img></wh>
<t>
<xushi>鼠屬。从鼠，益聲。</xushi>
<duanzhu>於革切，十六部。</duanzhu>
</t>

<wh><img src="479A-03">貖</img></wh>
<t>
<xushi>或从豸作。</xushi>
</t>

<wh>鼷</wh>
<t>
<xushi>小鼠也。</xushi>
<duanzhu>何休《公羊傳》〔注〕云：鼷鼠、鼠中之微者。《玉篇》云：有螫毒。食人及鳥獸皆不痛。今之甘口鼠也。</duanzhu>
<xushi>从鼠，奚聲。</xushi>
<duanzhu>胡雞切，十六部。</duanzhu>
</t>

<wh>鼩</wh>
<t>
<xushi>精鼩鼠也。</xushi>
<duanzhu>四字一句。《爾雅》謂之鼩鼠。郭注：小鼱鼩也。亦名？鼩。《漢書》東方朔傳如淳注曰：鼱鼩、小鼠也。音精劬。據《爾雅》、《釋文》、《字林》有鼱字。</duanzhu>
<xushi>从鼠，句聲。</xushi>
<duanzhu>其俱切，古音在四部。</duanzhu>
</t>

<wh>鼸</wh>
<t>
<xushi>䶃也。</xushi>
<duanzhu>《爾雅》鼸鼠。郭云：以頰裹藏食者。</duanzhu>
<xushi>从鼠，兼聲。</xushi>
<duanzhu>𠀉檢切，七部。</duanzhu>
</t>

<wh>䶃</wh>
<t>
<xushi>鼠屬。</xushi>
<duanzhu>《廣韵》謂之？鼠。</duanzhu>
<xushi>从鼠，今聲，讀若含。</xushi>
<duanzhu>胡男切，七部。</duanzhu>
</t>

<wh>鼬</wh>
<t>
<xushi>如鼠。</xushi>
<duanzhu>如鼠小徐作如鼦。鼦乃俗貂字。貂、鼠屬也。</duanzhu>
<xushi>赤黃色。尾大。食鼠者。</xushi>
<duanzhu>見小正、《爾雅》「今之黃鼠狼也。</duanzhu>
<xushi>从鼠，由聲。</xushi>
<duanzhu>余救切，三部。</duanzhu>
</t>

<wh>䶂</wh>
<t>
<xushi>胡地風鼠。</xushi>
<duanzhu>郭注《爾雅》鼫鼠云：形大如鼠。頭似兔。尾有毛。靑黃色。好在田中食粟豆。關西呼爲䶂鼠。見《廣雅》「音雀。按《廣雅》云䶂鼠、鼫鼠。與景純皆合䶂、鼫爲一物。以《說文》正之。鼫與䶂迥非一物也。葢俗語有移<pb n="484"/>易其名者耳。</duanzhu>
<xushi>从鼠，勺聲。</xushi>
<duanzhu>之若切，古音在二部。</duanzhu>
</t>

<wh><img src="479B-01">𪕎</img></wh>
<t>
<xushi>鼠屬。从鼠，宂聲。</xushi>
<duanzhu>而隴切。九部。按此字或讀余救切。要與鼬非一物。</duanzhu>
</t>

<wh><img src="479B-02">𪕊</img></wh>
<t>
<xushi>？鼠。佀雞。鼠尾。从鼠，此聲。</xushi>
<duanzhu>卽移切，十五十六部。</duanzhu>
</t>

<wh>鼲</wh>
<t>
<xushi>鼲鼠。出丁零胡。皮可作裘。</xushi>
<duanzhu>魏志注引魏略云：丁零國出名鼠皮。靑昆子、白昆子皮。王氏引之云：昆子卽鼲子也。《後漢書》鮮卑傳云：鮮卑有貂、豽、鼲子。皮毛柔輭。天下以爲名裘。按今俗語通曰灰鼠。聲之轉也。如揮翬皆本軍聲。</duanzhu>
<xushi>从鼠，軍聲。</xushi>
<duanzhu>乎昆切，十三部。</duanzhu>
</t>

<wh><img src="479B-03">𪕮</img></wh>
<t>
<xushi>斬？鼠。黑身白𦝫若帶。手有長白毛。佀握版之狀。類蝯蜼之屬。</xushi>
<duanzhu>見〈上林〉、〈西京賦〉：諸家說其狀乖異不同。其字或作螹胡。或作獑胡。或作獑猢。或作？？。</duanzhu>
<xushi>从鼠，胡聲。</xushi>
<duanzhu>戸吳切，五部。</duanzhu>
</t>
<variants>文二十，重三。</variants>

<wh>能</wh>
<t>
<xushi>熊屬。</xushi>
<duanzhu>《左傳》、《國語》皆云晉侯夢黃能入於寢門。韋注曰：能似熊。凡《左傳》、《國語》能作熊者，皆淺人所改也。</duanzhu>
<xushi>足佀鹿。</xushi>
<duanzhu>故皆从比也。㲋足彘足亦同。</duanzhu>
<xushi>从肉。
<duanzhu>猶龍之从肉也。</duanzhu>
<xushi>㠯聲。</xushi>
<duanzhu>奴登切。古者，在一部。由之而入於咍則爲奴來切。由一部而入於六部則爲奴登切。其義則一也。</duanzhu>
<xushi>能獸堅中、故偁賢能。</xushi>
<duanzhu>賢古文作臤。臤，堅也。</duanzhu>
<xushi>而彊壯、偁能傑也。</xushi>
<duanzhu>此四句發明叚借之恉。賢能、能傑之義行而本義幾廢矣。子下曰「十一月陽氣動。萬物滋。人以爲偁。亦此例也。韋朋來西烏五篆下說解皆此例。</duanzhu>
<xushi>凡能之屬皆从能。</xushi>
</t>
<variants>文一。</variants>

<wh>熊</wh>
<t>
<xushi>熊獸、佀豕。山凥。</xushi>
<duanzhu>俗作居。</duanzhu>
<xushi>冬蟄。</xushi>
<duanzhu>見〈夏小正〉。</duanzhu>
<xushi>从能，炎省聲。</xushi>
<duanzhu>按炎省聲則當在古音八部。今音羽弓切。雒誥火始燄燄、《漢書》作庸庸。《淮南書》東北曰炎風、一作融風。皆古音之證。《左傳正義》曰：張叔反論云：賓爵下革。田鼠上騰。牛哀虎變。鯀化爲熊。久血爲燐。積灰生蠅。或疑熊當爲能。王劭曰：古人讀雄與熊皆<pb n="484-2"/>于陵反，張叔用舊音；傅玄〈潛通賦〉與終韵，用新音也。玉裁謂。熊不妨古反于陵。要之反論必是能字。《春秋左氏》敬嬴、《公》、《穀》作頃熊，葢炎熊嬴三字雙聲。</duanzhu>
<xushi>凡熊之屬皆从熊。</xushi>
</t>

<wh>羆</wh>
<t>
<xushi>如熊。黃白文。</xushi>
<duanzhu>見〈釋獸〉。</duanzhu>
<xushi>从熊，罷省聲。</xushi>
<duanzhu>以一能當二能也。彼爲切，古音在十七部。</duanzhu>
</t>

<wh><img src="480A-01">𥀍</img></wh>
<t>
<duanzhu>古文从皮。</duanzhu>
</t>
<variants>文二，重一。</variants>

<wh>火</wh>
<t>
<xushi>𤈦也。</xushi>
<duanzhu>𤈦各本作燬。今正。下文曰𤈦，火也。爲轉注：</duanzhu>
<xushi>南方之行。炎而上。</xushi>
<duanzhu>與木曰東方之行、金曰西方之行、水曰北方之行、相儷成文。</duanzhu>
<xushi>𧰼形。</xushi>
<duanzhu>大其下。銳其上。呼果切，古音在十五部。</duanzhu>
<xushi>凡火之屬皆从火。</xushi>
</t>

<wh>炟</wh>
<t>
<xushi>上諱。</xushi>
<duanzhu>漢章帝名也。伏侯《古今注》曰：炟之字曰著。按許書本不書其篆。但曰上諱。後人補書之。次於此者，尊上也。《玉篇》曰：爆也。《廣韵》曰：。火起也。其字从火、旦聲。當割切，十四十五部。</duanzhu>
</t>

<wh>𤈦</wh>
<t>
<xushi>火也。从火，尾聲。</xushi>
<duanzhu>許偉切，十五部。</duanzhu>
<xushi>《詩》曰：王室如𤈦。</xushi>
<duanzhu>〈周南〉汝墳文。今《詩》作燬。《毛傳》「燬，火也。按《爾雅》亦作燬。〈釋言〉曰「燬，火也。《詩》、《釋文》曰：燬音毀。齊人謂火曰燬。郭樸又音貨。字書作𤈦。《說文》同。一音火尾反。夫曰燬《說文》作𤈦、則《說文》之有𤈦無燬可知矣。曰𤈦一音火尾反、則𤈦本音燬可知矣。《方言》曰：㷄，火也。楚轉語也。猶齊言𤈦也。燬𤈦實一字。《方言》齊曰𤈦。卽《爾雅》郭注之齊曰燬也。俗乃強分爲二字二音。且肊造齊人曰燬、吳人曰𤈦之語。又於《說文》別增燬篆。陸德明所據不如此。</duanzhu>
</t>

<wh>燬</wh>
<t>
<xushi>火也。从火，毀聲。《春秋傳》曰：衞侯燬。</xushi>
<duanzhu>許偉切。按此篆許所本無。當刪（⿰刂）。</duanzhu>
</t>

<wh>燹</wh>
<t>
<xushi>火也。</xushi>
<duanzhu>《韵會》引《字林》曰：逆燒也。</duanzhu>
<xushi>从火，豩聲。</xushi>
<duanzhu>穌典切，十三部。</duanzhu>
</t>

<wh>焌</wh>
<t>
<xushi>然火也。</xushi>
<duanzhu>以火燒物曰然。</duanzhu>
<xushi>从火，夋聲。</xushi>
<duanzhu>子寸切，又倉矞切。十三部。</duanzhu>
<xushi>《周禮》曰：遂䶴其焌。</xushi>
<duanzhu>《周禮》垂氏曰「凡卜、以明火𤑔燋。遂龡其焌契。以授卜師。注云：焌讀如戈鐏之鐏。謂之契柱燋火而吹之也。〈士喪禮〉「楚？置於燋。在龜東。楚？卽契。所用灼龜也。燋謂炬。其存火。（三字當依〈士喪禮〉注作所以然火者也）</duanzhu>
<xushi>焌火在歬。㠯？焯龜。</xushi>
<duanzhu>此許引《周禮》而釋其焌之義。似有舛誤。依鄭注則契卽楚？。楚？柱於炬然之。<pb n="485"/>用以灼龜。焌者，謂吹而然之也。</duanzhu>
</t>

<wh>尞</wh>
<t>
<xushi>祡祭天也。</xushi>
<duanzhu>〈示部〉祡下曰「燒柴尞祭天也。是祡尞二篆爲轉注也。燒柴而祭謂之祡。亦謂之尞。亦謂之？。〈木部〉曰「？、祡祭天神。《周禮》？燎字當作？尞。凡祡尞作柴燎者皆誤字。</duanzhu>
<xushi>从火昚。</xushi>
<duanzhu>會意。力照切，二部。</duanzhu>
<xushi>昚古文愼字。</xushi>
<duanzhu>見心部。</duanzhu>
<xushi>祭天所㠯愼也。</xushi>
<duanzhu>說从昚之意。</duanzhu>
</t>

<wh>然</wh>
<t>
<xushi>燒也。</xushi>
<duanzhu>通叚爲語䛐。訓爲如此。爾之轉語也。</duanzhu>
<xushi>从火，肰聲。</xushi>
<duanzhu>如延切。十四部。俗作燃。非是。</duanzhu>
</t>

<wh>䕼</wh>
<t>
<xushi>或从艸難。</xushi>
<duanzhu>徐鉉等曰「〈艸部〉有此字。此重出。與〈火部〉無涉也。按篆當作？。或古本作？。轉寫奪火耳。漢〈五行志〉：巢？墮地。《廣韵》引陸佐公石闕銘。㓝酷？炭。</duanzhu>
</t>

<wh>爇</wh>
<t>
<xushi>燒也。从火，蓺聲。</xushi>
<duanzhu>徐鉉等曰「《說文》無蓺字。當从火、从艸、𤍽省聲。按埶卽聲。不必云𤍽省。如劣切，十五部。</duanzhu>
<xushi>《春秋傳》曰：𤑔僖負（⿱刀貝）羈。</xushi>
<duanzhu>僖卄八年《左傳》曰：𤑔僖負（⿱刀貝）羈氏。</duanzhu>
</t>

<wh>燔</wh>
<t>
<xushi>𤑔也。</xushi>
<duanzhu>按許㸋與燔字別。㸋者，宗廟火炙肉也。此因一从火一从炙而別之。毛於瓠葉傳曰「加火曰燔。於生民傳曰「傅火曰燔。古文多作燔。不分別也。</duanzhu>
<xushi>从火，番聲。</xushi>
<duanzhu>附袁切，十四部。</duanzhu>
</t>

<wh>燒</wh>
<t>
<xushi>𤑔也。</xushi>
<duanzhu>二篆爲轉注：</duanzhu>
<xushi>从火，堯聲。</xushi>
<duanzhu>式昭切，二部。</duanzhu>
</t>

<wh>烈</wh>
<t>
<xushi>火猛也。</xushi>
<duanzhu>〈大雅〉曰：載燔載烈。〔傳〕曰：傅火曰燔。貫之加于火曰烈。〈商頌〉曰「如火烈烈。引伸爲光也，業也。又《方言》曰：餘也。按烈訓餘者，盛則必盡。盡則必有所餘也。又〈鄭風〉。火烈具舉。傳曰「烈，列也。此謂烈卽列之叚借字。列者，古迾字也。</duanzhu>
<xushi>从火，列聲。</xushi>
<duanzhu>良薛切，十五部。</duanzhu>
</t>

<wh>炪</wh>
<t>
<xushi>火光也。</xushi>
<duanzhu>《類篇》作火不光。《集韵》六術曰「炪爩、煙皃。《類篇》同。又九迄曰「炪爩、煙出也。煙盛則光微。此葢與上火猛作反對語。</duanzhu>
<xushi>从火，出聲。</xushi>
<duanzhu>職悅切，十五部。</duanzhu>
<xushi>〈商書〉：予亦炪謀。</xushi>
<duanzhu>般庚上文。此與叚𡚽爲好、叚狟狟爲桓桓、叚？爲竹蔑同。壁中古文叚炪爲拙也。今《尙書》作拙者，葢孔安國以今字讀之也。</duanzhu>
<xushi>讀若巧拙之拙。</xushi>
<duanzhu>其同音也。故相叚借。</duanzhu>
</t>

<wh>熚</wh>
<t>
<xushi>熚𤒓、火皃。</xushi>
<duanzhu>熚？曡韵字。如〈水部〉之畢（）沸。</duanzhu>
<xushi>从火，畢（）聲。</xushi>
<duanzhu>卑吉切，十二部。</duanzhu>
</t>

<wh><img src="480B-01">𤒓</img></wh>
<t>
<xushi>熚𤒓也。</xushi>
<duanzhu>《玉篇》云：火盛皃。《廣韵》云：鬼火。</duanzhu>
<xushi>从火，？聲。</xushi>
<duanzhu>敷勿切，十五部。</duanzhu>
<xushi>？籒文悖字。</xushi>
<duanzhu>見〈言部〉。</duanzhu>
</t>

<wh>烝</wh>
<t>
<xushi>火气上行也。</xushi>
<duanzhu>此烝之本義。引申之則烝，進也。如《詩》信南山甫田傳、泮水箋是也。又引申之則久也，衆也。久之義如〈釋詁〉曰烝塵也、東山〔傳〕曰烝窴也、常棣傳曰烝塡也皆是。鄭云古聲窴塡塵同。是也。衆之義如東山烝在栗薪傳、烝民傳是也。又引申之則君也。〈釋詁〉及〈文王有聲〉〔傳〕是也。又厚也。泮水傳曰烝烝、厚也是也。《左傳》凡下婬上謂之烝。</duanzhu>
<xushi>从火，？聲。</xushi>
<duanzhu>煑仍切。六部。經典多叚蒸爲之者。</duanzhu>
</t>

<wh>烰</wh>
<t>
<xushi>烝也。</xushi>
<duanzhu>《詩》生民。烝之浮浮。釋訓曰「烰烰，烝也。《毛傳》曰：浮浮，氣也。按《爾雅》不偁《詩》全句、故曰烝也而巳。毛釋《詩》全句、故曰浮浮氣也。許於此當合二古訓爲解曰烰烰、烝皃。謂火氣上行之皃也。或轉寫者刪（⿰刂）之耳。</duanzhu>
<xushi>从火，孚聲。</xushi>
<duanzhu>縛牟切，三部。</duanzhu>
<xushi>《詩》曰：烝之烰烰。</xushi>
<duanzhu>今《詩》作浮浮。</duanzhu>
</t>

<wh>煦</wh>
<t>
<xushi>烝也。</xushi>
<duanzhu>《方言》「煦煆，熱也。乾也。吳越曰煦煆。按熱《廣雅》作𤑔。誤。〈樂記〉注曰：以氣曰煦。</duanzhu>
<xushi>一曰赤皃。</xushi>
<duanzhu>〈日部〉曰「昫、日光出溫也。按昫煦古通用。煦葢日出之赤色。</duanzhu>
<xushi>一曰𥁕潤也。</xushi>
<duanzhu>首一義足兼之。《文𨕖》注引《韓詩》章句。煦，暖也。</duanzhu>
<xushi>从火，昫聲。</xushi>
<duanzhu>香句切。古音在四部。《廣韵》又況羽切。《方言》〔注〕讀如州吁之吁。</duanzhu>
</t>

<wh>熯</wh>
<t>
<xushi>乾皃。</xushi>
<duanzhu>乾讀如干。此與〈日部〉。暵同音同義。从火猶从日也。易〈說卦傳〉王肅、王弼本作燥萬物者莫熯乎火。《說文》〈日部〉及徐邈本作莫暵。字有分見而實同者，此類是也。</duanzhu>
<xushi>从火，漢省聲。</xushi>
<duanzhu>人善切。十四部。依〈楚茨〉音義人善呼旦二反。</duanzhu>
<xushi>《詩》曰：我孔熯矣。</xushi>
<duanzhu>〈小雅．楚茨〉文。此偁《詩》說叚借也。〈楚茨〉〔毛傳〕曰：熯，敬也。熯本不訓敬而傳云爾者，謂熯卽戁之叚借字也。心部曰「戁，敬也。長發傳曰「戁，恐也。是其義也。</duanzhu>
</t>

<wh>炥</wh>
<t>
<xushi>火皃。</xushi>
<duanzhu>按此篆當是？之或體。</duanzhu>
<xushi>从火，弗聲。</xushi>
<duanzhu>普活切。十五部。《廣韵》符弗切。</duanzhu>
</t>

<wh>熮</wh>
<t>
<xushi>火皃。从火，翏聲。</xushi>
<duanzhu>烙蕭切，古音在三部。</duanzhu>
<xushi>《逸周書》曰：味辛而不熮。</xushi>
<duanzhu>逸字衍。當刪（⿰刂）。《九經字樣》引無逸字可證。《周書》葢七十一篇之《周書》，今本未見有此句。《吕覽．本味篇》曰「辛而不烈」，《周書〉作不熮，字異義同。《方言》〔注〕曰：癆、瘌皆辛螫也。按，此等字皆雙聲同義，而癆爲尤近。</duanzhu>
</t>

<wh>焛</wh>
<t>
<xushi>火皃。从火。？省聲。</xushi>
<duanzhu>？見門部。作？者誤。</duanzhu>
<xushi>讀若㷠。</xushi>
<duanzhu>良刄切，十二部。</duanzhu>
</t>

<wh>㷳</wh>
<t>
<xushi>火色也。</xushi>
<duanzhu>韓子。齊伐魯。索䜛鼎。以其鴈往。齊人曰「鴈也。魯人曰「眞也。鴈、葢卽㷳之叚借字。如今之作、僞古物曰燒瘢貨是也。俗<pb n="486"/>作眞贗。</duanzhu>
<xushi>从火，雁聲，讀若鴈。</xushi>
<duanzhu>五妟切，十四部。</duanzhu>
</t>

<wh>熲</wh>
<t>
<xushi>火光也。</xushi>
<duanzhu>〈小雅〉「不出於熲。〔傳〕曰：熲，光也。箋云：不得出於光明之道。按火光者，字之本義。傳不言火但言光者，其引申之義也。</duanzhu>
<xushi>从火，頃聲。</xushi>
<duanzhu>古迥切，十一部。</duanzhu>
</t>

<wh>爚</wh>
<t>
<xushi>火光也。</xushi>
<duanzhu>光各本作飛。今依《文𨕖》〈琴賦〉〈景福殿賦〉注、元應書卷九正。〈西都賦〉「震震爚爚。雷奔電激。震震謂雷、爚爚謂電也。李善引字指曰「儵爚、電光也。按此字或借爲燿字。或借爲鑠字。或作爍者，俗體也。</duanzhu>
<xushi>从火，龠聲。</xushi>
<duanzhu>以灼切，二部。</duanzhu>
<xushi>一曰𤑔也。</xushi>
<duanzhu>又一義。</duanzhu>
</t>

<wh>熛</wh>
<t>
<xushi>火飛也。</xushi>
<duanzhu>元應引《三蒼》云：熛、迸火也。《吕氏春秋》云：突泄一熛。焚宮燒𧂐。班固答賓戯借猋爲之。</duanzhu>
<xushi>从火，？聲，讀若摽。</xushi>
<duanzhu>甫遥切。二部。當必遥切。按同部票熛二字同音同義。熛卽票聲。似票正熛俗。故《集韵》、《類篇》、《韵會》皆合二爲一。然李善、元應所引皆有熛字。《玉篇》亦分載。未容改併。</duanzhu>
</t>

<wh>熇</wh>
<t>
<xushi>火𤍽也。</xushi>
<duanzhu>〈大雅〉板傳曰「熇熇然熾盛也。易。家人嗃嗃。鄭云：苦𤍽之意。是嗃卽熇字也。《釋文》曰：劉作熇熇。</duanzhu>
<xushi>从火，高聲。</xushi>
<duanzhu>火屋切，古音在二部。</duanzhu>
<xushi>《詩》曰：多將熇熇。</xushi>
</t>

<wh>烄</wh>
<t>
<xushi>交木然也。</xushi>
<duanzhu>交烄曡韵。《玉篇》曰：交木然之。以尞祡天也。</duanzhu>
<xushi>从火，交聲。</xushi>
<duanzhu>古巧切，二部。</duanzhu>
</t>

<wh>𤇇</wh>
<t>
<xushi>小𤑔也。</xushi>
<duanzhu>𤑔或作熱。誤。〈節南山〉《釋文》正義引作？。亦誤。〈節南山〉曰「憂心如惔。古本《毛詩》作如？。故《毛傳》曰：？，燔也。瓠葉傳曰「加火曰燔。許曰「燔、𤑔也。𤑔、加火也。是毛訓作𤑔。許則別之云小𤑔耳。《方言》、《廣雅》曰：？，明也。此引伸之別一義。</duanzhu>
<xushi>从火，𢆉聲。</xushi>
<duanzhu>𢆉各本誤作干。篆體亦誤。今正。干部曰「入一爲干。入二爲𢆉。𢆉讀若飪。？从𢆉聲。故古音在七部。郭璞、曹憲音淫。入鹽韵。則直廉切。今各書皆譌作？矣。</duanzhu>
<xushi>《詩》曰：憂心如？。</xushi>
<duanzhu>如？各本作㶣㶣。今正。〈節南山〉《釋文》、正義皆引憂心如㶣。</duanzhu>
</t>

<wh>燋</wh>
<t>
<xushi>所㠯然持火也。</xushi>
<duanzhu>持火者，人所持之火也。〈少儀〉「執燭抱燋。凡執之曰燭。未𤑔曰燋。燋卽燭也。〈士喪禮〉注曰：燎大燋。大燋卽大燭也。大燭樹於地。燭則執於手。人所持之火。以燋然之。燋者，苣爲之。卜之用燋。其一耑也。〈士喪禮〉「楚？置於燋。在龜東。注云：楚，荊也。荊？所以鑽灼龜者。燋，炬也。所以然火者也。《周禮》垂氏。凡卜、以明火𤑔燋。遂炊其焌契。以授卜師。杜子春云：明火、以陽燧取火於日也。按<pb n="486-2"/>以苣然契。契卽楚？。以楚？灼龜而作其兆。是卜之次弟也。</duanzhu>
<xushi>从火，焦聲。</xushi>
<duanzhu>卽消切。二部。《字林》子約反。</duanzhu>
<xushi>《周禮》曰：㠯朙火爇燋也。</xushi>
</t>

<wh>炭</wh>
<t>
<xushi>燒木未灰</xushi>
<duanzhu>未灰大徐作餘。</duanzhu>
<xushi>也。从火，屵聲。</xushi>
<duanzhu>各本作岸省聲。今依小徐本。屵从厂聲。厂呼旱切也。他旱切，十四部。</duanzhu>
</t>

<wh><img src="482A-01">𤈩</img></wh>
<t>
<xushi>束炭也。从火。𢀩省聲，讀若齹。</xushi>
<duanzhu>齹齒部作？。恐誤。楚宜切，古音在十七部。</duanzhu>
</t>

<wh><img src="482A-02">𤉧</img></wh>
<t>
<xushi>交灼木也。从火。敎省聲，讀若狡。</xushi>
<duanzhu>按《玉篇》、《廣韵》皆曰「？同烄。必本諸《說文》「不知今本《說文》何以析爲二。交灼之語亦不可通。上文炭下曰燒木未灰。則灰篆必上聯炭？二篆。間以？炦。決非古本。</duanzhu>
</t>

<wh>炦</wh>
<t>
<xushi>火气也。从火，犮聲。</xushi>
<duanzhu>蒲撥切，十五部。</duanzhu>
</t>

<wh>灰</wh>
<t>
<xushi>死火餘㶳也。</xushi>
<duanzhu>《漢書》曰「死灰獨不復然乎。</duanzhu>
<xushi>从火又。</xushi>
<duanzhu>會意。呼恢切，古音在一部。</duanzhu>
<xushi>又，手也。火既滅可以執持。</xushi>
<duanzhu>說从又之意。</duanzhu>
</t>

<wh>炱</wh>
<t>
<xushi>灰炱煤也。</xushi>
<duanzhu>通俗文曰「積煙曰炱煤。《玉篇》曰：炱煤、煙塵也。《廣韵》曰：。炱煤、灰入屋也。</duanzhu>
<xushi>从火，台聲。</xushi>
<duanzhu>徒哀切。一部。按本部無煤。〈土部〉有塺字。《玉篇》炱煤二文相接。</duanzhu>
</t>

<wh>煨</wh>
<t>
<xushi>盆中火。</xushi>
<duanzhu>《玉篇》作盆中火𤏶。《廣韵》曰：。𤏶者，埋物灰中令熟也。通俗文曰「𤍽灰謂之煻煨。許無煻字。今俗謂以火溫出冬閒花曰唐花。卽煻字也。</duanzhu>
<xushi>从火，畏聲。</xushi>
<duanzhu>烏灰切，十五部。</duanzhu>
</t>

<wh>熄</wh>
<t>
<xushi>畜火也。</xushi>
<duanzhu>畜當从艸。積也。熄取滋息之意。</duanzhu>
<xushi>从火，息聲。</xushi>
<duanzhu>相卽切，一部。</duanzhu>
<xushi>亦曰滅火。</xushi>
<duanzhu>小徐無此四字。滅與蓄義似相反而實相成。止息卽滋息也。《孟子》曰：王者之迹熄而《詩》亡。《詩》亡然後春秋作。</duanzhu>
</t>

<wh>烓</wh>
<t>
<xushi>行竈也。从火，圭聲。</xushi>
<duanzhu>古支淸合韵。</duanzhu>
<xushi>讀若冋。</xushi>
<duanzhu>冋汲古閣作回。誤。口迥切，十六部。</duanzhu>
</t>

<wh>煁</wh>
<t>
<xushi>烓也。</xushi>
<duanzhu>〈小雅〉白華曰「樵彼桑薪。卬烘于煁。〈釋言〉曰「煁，烓也。《毛傳》曰：煁、烓竈也。郭璞云：今之三隅竈。按《鄭箋》云：桑薪、薪之善者。不以炊爨養人。反以燎於烓竈。用炤事物而巳。然則行竈非爲飮食之竈。若今火鑪。僅可炤物。自古名之曰烓。亦名之曰煁。或叚諶爲之。《春秋傳》𥓓諶字竈。知諶卽煁字也。《漢書》人表又作卑湛。</duanzhu>
<xushi>从火，甚聲。</xushi>
<duanzhu>氏任切。七部。《詩》、《釋文》市林反。</duanzhu>
</t>

<wh>燀</wh>
<t>
<xushi>炊也。从火，單聲。</xushi>
<duanzhu>充善切，十四部。</duanzhu>
<xushi>《春秋傳》曰：燀之㠯薪。</xushi>
<duanzhu>《左傳》昭公二十年文。</duanzhu>
</t>

<wh>炊</wh>
<t>
<xushi>爨也。</xushi>
<duanzhu>爨下曰「炊也。齊謂炊也爨。</duanzhu>
<xushi>从火，吹省聲。</xushi>
<duanzhu>昌垂切，古音在十七部。</duanzhu>
</t>

<wh>烘</wh>
<t>
<xushi>尞也。</xushi>
<duanzhu>云尞者，燔柴之義之引伸也。〈小雅〉白華。卬烘于煁。《毛傳》及〈釋言〉皆曰「烘，燎也。</duanzhu>
<xushi>从火，共聲。</xushi>
<duanzhu>呼東切。《詩》、《釋文》引《說文》巨凶甘凶二反。</duanzhu>
<xushi>《詩》曰：卬烘于煁。</xushi>
</t>

<wh>齌</wh>
<t>
<xushi>炊餔疾也。</xushi>
<duanzhu>餔、日加申時食也。晚飯恐遲。炊之疾速。故字从火。引伸爲凡疾之用。〈離騷〉曰「反信䜛而齌怒。王注云：疾怒。</duanzhu>
<xushi>从火，？聲。</xushi>
<duanzhu>在詣切，十五部。</duanzhu>
</t>

<wh>熹</wh>
<t>
<xushi>炙也。</xushi>
<duanzhu>炙者，抗火炙肉也。此熹之本義。引申爲𤍽也。《左傳》「或叫于宋大廟曰「譆譆出出。杜曰「譆譆，熱也。此同音叚借也。又與𤌇相叚借。</duanzhu>
<xushi>从火，喜聲。</xushi>
<duanzhu>許其切，一部。</duanzhu>
</t>

<wh>煎</wh>
<t>
<xushi>𤎅也。</xushi>
<duanzhu>《方言》「熬、㷅、煎、㷶、鞏、火乾也。凡有汁而乾謂之煎。東齊謂之鞏。</duanzhu>
<xushi>从火，？聲。</xushi>
<duanzhu>子仙切，十四部。</duanzhu>
</t>

<wh>熬</wh>
<t>
<xushi>乾𤋎也。</xushi>
<duanzhu>《方言》「𤎅、火乾也。凡以火而乾五榖之類、自山而東齊楚以往謂之𤎅。</duanzhu>
<xushi>从火，敖聲。</xushi>
<duanzhu>五牢切，二部。</duanzhu>
</t>

<wh><img src="482B-01">䵅</img></wh>
<t>
<xushi>𤎅或从麥作。</xushi>
</t>

<wh>炮</wh>
<t>
<xushi>毛炙肉也。</xushi>
<duanzhu>炙肉者，貫之加於火。毛炙肉、謂肉不去毛<pb n="487-1"/>炙之也。瓠葉傳曰「毛曰炮。加火曰燔。閟宫傳曰「毛炰豚也。《周禮》封人。毛炰之豚。鄭注：毛炮豚者，爓去其毛而炮之。內則注曰：炮者，以塗燒之爲名也。〈禮運〉注曰：炮、裹燒之也。按裹燒之卽內則之塗燒。鄭意《詩》禮言毛炮者，毛謂燎毛。炮謂裹燒。毛公則謂連毛燒之曰炮。爲許所本。〈六月〉、〈韓奕〉皆曰炰鼈。箋云：炰、以火孰之也。鼈無毛而亦曰炰。則毛與炮二事。鄭說爲長矣。炰與缹皆炮之或體也。〈韓奕〉之炰徐仙民音甫九反。〈大射〉篇注炮鼈或作缹、或作？。是知炰缹爲古今字。通俗文曰「燥煑曰缹。燥煑謂不過濡也。裹燒曰炮。燥煑亦曰炮。漢人燥煑多用缹字。缶聲包聲古音同在三部。</duanzhu>
<xushi>从火，包聲。</xushi>
<duanzhu>薄交切，古音在三部。</duanzhu>
</t>

<wh><img src="482B-02">𤇯</img></wh>
<t>
<xushi>炮炙也。</xushi>
<duanzhu>炮炙異義皆得曰？也。</duanzhu>
<xushi>㠯㣲火温肉。</xushi>
<duanzhu>依《廣韵》所引本。《玉篇》同。既云炮炙、又云以㣲火温肉者，嫌炮炙爲毛燒。故又足之。言不必毛燒也。㣲火温肉所謂缹也。今俗語或曰烏。或曰煨。或曰燜。皆比字之雙聲曡韵耳。</duanzhu>
<xushi>从火，衣聲。</xushi>
<duanzhu>烏痕切。十三部。此於合韵得之。</duanzhu>
</t>

<wh><img src="482B-03">𤎯</img></wh>
<t>
<xushi>置魚筩中炙也。</xushi>
<duanzhu>筩、𣃔竹也。置魚筩中而乾炙之。事與烝相類。</duanzhu>
<xushi>从火，曾聲。<pb n="487-2"/>作滕切。六部。</xushi>
</t>

<wh><img src="483A-01">𤐸</img></wh>
<t>
<xushi>㠯火乾肉也。</xushi>
<duanzhu>《周禮》籩人注曰：鮑者於楅室中糗榦之。出於江淮也。此當作𤐧室中𤐧乾之。《漢書》貨殖傳注引作於煏室乾之。可證。煏卽𤐧字。小顏不解糗字。故刪（⿰刂）之耳。糗者，熬米麥也。引申爲凡熬之偁。語亦可通。𤐧室、漢時有此制。賈公彥云：楅土爲室。非也。陸德明云：皮逼反。與《周禮》、《毛詩》楅音福音逼不同。與師古煏音蒲北反合。然則陸本當亦作煏。今《釋文》乃轉寫作楅。非是。𤐧《方言》作？。凡以火而乾五榖之類、自山而東齊楚以往謂之熬。關西隴冀以往謂之㷅。秦晉之閒或謂之㷅。省作煏。又或作焙。而異其音。《玉篇》作煏。無𤐧。</duanzhu>
<xushi>从火，稫聲。</xushi>
<duanzhu>臣鉉等曰「稫聲當是䵗省聲之誤。符逼切。一部。按符逼當爲蒲逼。</duanzhu>
</t>

<wh><img src="483A-02">𤓞</img></wh>
<t>
<xushi>籒文不省。</xushi>
<duanzhu>按小徐無。</duanzhu>
</t>

<wh>爆</wh>
<t>
<xushi>灼也。</xushi>
<duanzhu>謂火飛所灸也。</duanzhu>
<xushi>从火，㬥聲。</xushi>
<duanzhu>蒲木切。三部。《廣韵》北敎切。火裂也。</duanzhu>
</t>

<wh>煬</wh>
<t>
<xushi>炙燥也。从火，昜聲。</xushi>
<duanzhu>余亮切。十部。謚法。好內遠禮煬。去禮遠衆煬。</duanzhu>
</t>

<wh><img src="483A-03">𤌍</img></wh>
<t>
<xushi>灼也。从火，隺聲。</xushi>
<duanzhu>胡沃切，古音在二部。</duanzhu>
</t>

<wh>爤</wh>
<t>
<xushi>火？也。</xushi>
<duanzhu>此火字依〈節南山〉生民二正義補。《方言》「自河以北趙魏之閒火？。曰爛。？者，食飪也。飪者，大？也。？則火候到矣。引伸之、凡淹久不堅皆曰爛。？則可燦然陳列。故又引伸爲粲爛。</duanzhu>
<xushi>从火，蘭聲。</xushi>
<duanzhu>郞旰切。十四部。隷作爛。不从艸。</duanzhu>
</t>

<wh>燗</wh>
<t>
<xushi>或从閒。</xushi>
<duanzhu>此如《詩》蕑卽蘭。</duanzhu>
</t>

<wh><img src="483A-04">𤓒</img></wh>
<t>
<xushi>爤也。</xushi>
<duanzhu>古多叚糜爲之。糜訓糝。㸏訓爛。義各有當矣。《孟子》：糜爛其民而戰之。《文𨕖》答客難。至則糜耳。皆用叚借字也。</duanzhu>
<xushi>从火，靡聲。</xushi>
<duanzhu>靡爲切，古音在十七部。</duanzhu>
</t>

<wh>尉</wh>
<t>
<xushi>从上按下也。</xushi>
<duanzhu>按者，抑也。〈百官公卿表〉應劭注曰：自上安下曰尉。武官悉以爲偁。張釋之傳曰「廷尉、天下之平也。車千秋傳。尉安黎庶。師古曰「慰安之字本無心。後俗所加。</duanzhu>
<xushi>从𡰥、又持火。</xushi>
<duanzhu>會意。𡰥古文仁。𡰥又猶親手也。於胃切，十五部。</duanzhu>
<xushi>所㠯申繒也。</xushi>
<duanzhu>合二徐本訂。說手持火之意也。字之本義如此。引申之爲凡自上按下之偁。通俗文曰「火斗曰尉。</duanzhu>
</t>

<wh><img src="483A-05">𪚰</img></wh>
<t>
<xushi>灼龜不兆也。从龜火。</xushi>
<duanzhu>从《韵會》「此會意也。</duanzhu>
<xushi>《春秋傳》曰：卜戰。龜？。不兆。</xushi>
<duanzhu>《左傳》哀二年。卜戰。龜焦。無不兆二字。按許所據葢有不兆。與下文以故兆詢相貫。而焦作？則淺人所改也。焦者火所傷也。龜焦曰？。許引傳說龜火會意。如引豐其屋、艸木麗于地同。</duanzhu>
<xushi>讀若焦。</xushi>
<duanzhu>音義皆同。卽消切。古音在三部。讀如揫。故？以爲聲。</duanzhu>
</t>

<wh>灸</wh>
<t>
<xushi>灼也。</xushi>
<duanzhu>今以艾約體曰灸。是其一耑也。引伸凡柱？曰灸。〈考工記〉廬人。灸諸牆。注云：灸猶塞也。以柱兩牆之閒。輓而內之。本末勝負可知也。古文作久。許引《周禮》久諸牆。〈士喪禮〉「皆木桁久之。注云：久當爲灸。灸謂以葢案塞其口。按久灸皆取附箸相拒之意。凡附箸相拒曰久。用火則曰灸。鄭用《方言》「許說造字本意。</duanzhu>
<xushi>从火，久聲。</xushi>
<duanzhu>舉形聲包會意也。舉友切，三部。</duanzhu>
</t>

<wh>灼</wh>
<t>
<xushi>灸也。</xushi>
<duanzhu>灸各本作炙。誤。今正。此與上灸篆爲轉注：炙謂炮肉。灼謂凡物以火附箸之。如以楚焞柱龜曰灼龜。其一耑也。七諫注曰：㸃，汚也。灼，灸也。猶身有病、人㸃灸之。醫書以艾灸體謂之壯。壯者，灼之語轉也。《淮南》〔注〕曰：然也。《廣雅》曰：爇也。〈素問〉注曰：燒也。其義皆相近。几訓灼爲明者，皆由經傳叚灼爲焯。桃夭傳曰灼灼、華之盛也。謂灼爲焯之叚借字也。〈周書〉「焯見三有俊心。今本作灼見。</duanzhu>
<xushi>从火，勺聲。</xushi>
<duanzhu>之若切，二部。</duanzhu>
</t>

<wh>煉</wh>
<t>
<xushi>鑠治金也。</xushi>
<duanzhu>治毛本作冶。誤。今依宋本。鑠治者，鑠而治之。愈消則愈精。高注《戰國策》曰「練、濯治絲也。正與此文法同。〈金部〉曰「鍊、治金也。此加鑠者，正爲字从火。</duanzhu>
<xushi>从火，柬聲。</xushi>
<duanzhu>郞電切，十四部。</duanzhu>
</t>

<wh>燭</wh>
<t>
<xushi>庭燎、大燭也。</xushi>
<duanzhu>燎當作尞。大各本譌作火。今正。若《韵會》庭燎燭也尤善。〈小雅〉〔毛傳〕曰：庭燎、大燭也。〈燕禮〉。宵則庶子執燭於阼階上。司宫執燭於西階上。甸人執大燭於庭。閽人爲大燭於門外。《周禮》司烜氏。凡邦之大事。共墳燭、庭燎。鄭云：墳，大也。〈郊特牲〉曰「庭燎之百。由齊桓公始也。鄭云：庭燎之差。公葢五十。侯伯子男皆三十。文出《大戴禮》「按未爇曰燋。執之曰燭。在地曰燎。廣設之則曰大燭、曰庭燎。大燭與庭燎非有二也。《周禮》絫言墳燭、庭燎。故鄭注以門外門内別之。《周禮故書》作蕡燭。先鄭云：蕡燭、麻燭也。賈公彥曰「古者，未有麻燭。故鄭從墳訓大。古庭燎、依慕容所爲。以葦爲中心。以布纏之。飴蜜灌之。若今蠟燭。玉裁謂。古燭葢以薪蒸爲之。麻蒸亦其一端。麻蒸、其易然者。必云古無麻燭、葢非。許以㷓次燭灺之閒、葢得之矣。</duanzhu>
<xushi>从火，蜀聲。</xushi>
<duanzhu>之欲切，三部。</duanzhu>
</t>

<wh>熜</wh>
<t>
<xushi>然麻蒸也。</xushi>
<duanzhu>麻蒸、析麻中榦也。亦曰菆。菆一作黀。古者，燭多用葦。鄭注《周禮》曰：燋，炬也。許曰「苣、束葦燒之也。亦用麻。故<pb n="488-2"/>先鄭注《周禮》曰：蕡燭、麻燭也。先鄭意蕡卽？字。鄭注〈士喪禮〉曰「燭用蒸。蒸卽謂麻榦。〈弟子職〉曰「䒱閒容蒸。</duanzhu>
<xushi>从火，悤聲。</xushi>
<duanzhu>作孔切，九部。</duanzhu>
</t>

<wh>灺</wh>
<t>
<xushi>燭㶳也。</xushi>
<duanzhu>《曲禮》所謂燭跋。〈弟子職〉所謂燭？。跋者，謂近手皆餘。？者，謂燒過之燼。</duanzhu>
<xushi>从火，也聲。</xushi>
<duanzhu>徐野切，古音在十七部。</duanzhu>
</t>

<wh>㶳</wh>
<t>
<xushi>火之餘木也。</xushi>
<duanzhu>各本作火餘也。今依唐初元應本。火之餘木曰㶳。死火之㶳曰灰。引伸爲凡餘之偁。《左傳》「收合餘燼。〈大雅〉〔箋〕。災餘曰燼。《方言》「藎，餘也。周鄭之閒曰藎。或曰孑。藎者，叚借字也。</duanzhu>
<xushi>从火，聿聲。</xushi>
<duanzhu>臣鉉等曰「聿非聲。疑从？省。徐吝切。十二部。俗作燼。</duanzhu>
<xushi>一曰薪也。</xushi>
<duanzhu>《方言》「自關而東秦晉之閒燒薪不盡曰藎。</duanzhu>
</t>

<wh>焠</wh>
<t>
<xushi>堅刀刃也。</xushi>
<duanzhu>王裦傳。淸水焠其鋒。郭樸三倉解詁曰「焠、作刀鋻也。焠子妹切。鋻工練切。師古云：焠謂燒而內水中以堅之也。按火而堅之曰焠。與〈水部〉淬義別。《文𨕖》譌作淬。非也。〈天官書〉曰「火與水合曰焠。</duanzhu>
<xushi>从火，卒聲。</xushi>
<duanzhu>七內切，十五部。</duanzhu>
</t>

<wh>煣</wh>
<t>
<xushi>屈申木也。</xushi>
<duanzhu>謂曲直之也。今〈𣪠辭〉傳、〈考工記〉皆作揉。葢非古也。手部無揉字。《漢書》〈食貨志〉「煣木爲耒。</duanzhu>
<xushi>从火柔。柔亦聲。</xushi>
<duanzhu>人久切，三部。</duanzhu>
</t>

<wh>焚</wh>
<t>
<xushi>燒田也。从火林。</xushi>
<duanzhu>各本篆作樊。解作从火棥。棥亦聲。今正。按《玉篇》、《廣韵》有焚無燓。焚符分切。至《集韵》、《類篇》乃合焚燓爲一字。而《集韵》廿二元固單出燓字、符袁切。竊謂棥聲在十四部。焚聲在十三部。份古文作彬。解云焚省聲。是許書當有焚字。況經傳焚字不可枚舉。而未見有燓。知〈火部〉燓卽焚之譌。元應書引《說文》焚、燒田也。字从火。燒林意也。凡四見。然則唐初本有焚無燓。不獨《篇》、《韵》可證也。</duanzhu>
</t>

<wh>熑</wh>
<t>
<xushi>火煣車网絕也。</xushi>
<duanzhu>此爲〈考工記〉作注也。輪人曰「凡揉牙。外不廉而內不挫、旁不腫。謂之用火之善。注曰：廉，絕也。挫，折也。腫，瘣也。按廉者，熑之叚借。絕謂火絕。記文之外謂火。內謂正當火處。旁謂不當火處。煣之不善、則當火處橈減、而不當火處起。畏此二病。或絕火而更煣。假令火未嘗少絕而無此二病、是眞善用火也。車网卽牙也。牙〈木部〉作枒。《玉篇》曰：燫、熪火不絕。此義與火絕相輔。</duanzhu>
<xushi>从火，兼聲。</xushi>
<duanzhu>力鹽切，七部。</duanzhu>
<xushi>《周禮》曰：煣牙、外不熑。</xushi>
</t>

<wh>燎</wh>
<t>
<xushi>放火也。</xushi>
<duanzhu>此與尞義別。盤庚曰「若火之燎于原。〈大雅〉曰：瑟彼柞棫。民所燎矣。箋云：人熂燎除其<pb n="489"/>旁草。〈小雅〉「燎之方揚。箋云：火田曰燎。元應引《說文》有火田爲燎。〈王制〉曰「昆蟲未蟄。不以火田。</duanzhu>
<xushi>从火，尞聲。</xushi>
<duanzhu>力小切。二部。按《詩》、《釋文》引《說文》、《字林》尞力召反。燎力小反。</duanzhu>
</t>

<wh>𤐫</wh>
<t>
<xushi>火飛也。</xushi>
<duanzhu>此與熛音義皆同。《玉篇》、《廣韵》亦然。引申爲凡輕銳之偁。《周禮》草人。輕𤐫用犬。注謂地之輕脃者也。漢有票姚校尉、票騎將軍。票姚、荀悅漢紀作票鷂。服䖍音飄搖。小顏二字皆去聲。非古也。平聲者古音。去聲者今音耳。今俗閒信券曰票。亦尙存古義。凡从票爲聲者，多取會意。</duanzhu>
<xushi>从火？。𤐫與？同意。</xushi>
<duanzhu>按當作从火？省。葢省廾爲一也。？卽？之或體。？訓𦫵高。火飛亦𦫵高。故爲同意。方昭切，二部。</duanzhu>
</t>

<wh>㷮</wh>
<t>
<xushi>？也。</xushi>
<duanzhu>今俗語謂燒壞曰㷮。凡物壞亦曰㷮。</duanzhu>
<xushi>从火，𣍘聲。</xushi>
<duanzhu>作曹切，古音在三部。</duanzhu>
</t>

<wh><img src="484B-01">𤓪</img></wh>
<t>
<xushi>火所傷也。从火，雥聲。</xushi>
<duanzhu>卽消切。二部。按《廣韵》雥徂合切。《玉篇》才帀走合二切。今以許書焦字从雥聲訂之。則知雥之古音讀如揫、如椒。雧者會意字。非用雥聲。後人昧其本音。乃以襍字之反語爲雥之反語。非也。戴氏侗乃疑作㸈乃得聲矣。</duanzhu>
</t>

<wh>𤊙</wh>
<t>
<xushi>或省。</xushi>
<duanzhu>按《廣韵》？爲籒文。此必有所據。</duanzhu>
</t>

<wh>烖</wh>
<t>
<xushi>天火曰烖。</xushi>
<duanzhu>春秋宣十六年。夏。成周宣謝火。《左傳》曰：人火之也。凡火、人火曰火。天火曰災。按經多言災。惟此言火耳。引申爲凡害之偁。十五年傳曰「天反時爲災。地反物爲妖。民反德爲亂。亂則妖災生。</duanzhu>
<xushi>从火，？聲。</xushi>
<duanzhu>祖才切。一部。今惟《周禮》作烖。經傳多借菑爲之。菑或譌爲薔。</duanzhu>
</t>

<wh>灾</wh>
<t>
<xushi>或从宀火。</xushi>
<duanzhu>火起於下。焚其上也。</duanzhu>
</t>

<wh>災</wh>
<t>
<xushi>籒文从？。</xushi>
<duanzhu>亦會意。亦形聲。</duanzhu>
</t>

<wh><img src="484B-02">𤆎</img></wh>
<t>
<xushi>古文从才。</xushi>
<duanzhu>形聲。</duanzhu>
</t>

<wh>煙</wh>
<t>
<xushi>火气也。</xushi>
<duanzhu>陸璣連珠曰「火壯則煙㣲。</duanzhu>
<xushi>从火，垔聲。</xushi>
<duanzhu>烏前切，十二部。</duanzhu>
</t>

<wh>烟</wh>
<t>
<xushi>或从因。</xushi>
<duanzhu>因聲。</duanzhu>
</t>

<wh><img src="484B-03">𤎟</img></wh>
<t>
<xushi>籒文从宀。</xushi>
</t>

<wh><img src="484B-04">𡨾</img></wh>
<t>
<xushi>古文。</xushi>
<duanzhu>汲古閣少首筆。从冂。誤。今從《廣韵》、《集韵》、《類篇》正。</duanzhu>
</t>

<wh>焆</wh>
<t>
<xushi>焆焆、煙皃。从火，䏍聲。</xushi>
<duanzhu>因悅切，古音在十四部。</duanzhu>
</t>

<wh>熅</wh>
<t>
<xushi>鬱煙也。</xushi>
<duanzhu>鬱當作？。？與煴聲義皆同。煙煴猶壹？也。</duanzhu>
<xushi>从火，𥁕聲。</xushi>
<duanzhu>於云切，十三部。</duanzhu>
</t>

<wh><img src="484B-05">𤈑</img></wh>
<t>
<xushi>望見火皃。</xushi>
<duanzhu>依《篇》、《韵》補見字。？然猶旳然也。</duanzhu>
<xushi>从火，㫐聲。</xushi>
<duanzhu>㫐見〈日部〉。望遠合也。从日匕。各本篆體作？、皀聲。按皀聲讀若逼。又讀若香。於馰不爲？聲。㫐聲與勺聲<pb n="489-2"/>則古音同在二部。葉抄宋本及五音韵譜作？、㫐聲。獨爲不誤。《玉篇》、《廣韵》、《集韵》、《類篇》作？。皆誤。</duanzhu>
<xushi>讀若馰顙之馰。</xushi>
<duanzhu>馰顙見〈說卦傳〉。詳〈馬部〉「都歷切，二部。</duanzhu>
</t>

<wh>燂</wh>
<t>
<xushi>火熱也。</xushi>
<duanzhu>《廣雅》「燂，煗也。〈攷工記〉弓人。撟角、欲？於火而無燂。注云：燂、炙爛也。故書燂或作朕。</duanzhu>
<xushi>从火，覃聲。</xushi>
<duanzhu>大甘切，又徐鹽切。七部。</duanzhu>
</t>

<wh>焞</wh>
<t>
<xushi>朙也。</xushi>
<duanzhu>鄭語。史伯曰「黎爲高辛氏火正。以淳燿敦大。天明地德。光照四海。故命之曰祝融。崔瑗河閒相張平子𥓓云：遷大史令。實掌重黎厤紀之度。亦能焞燿敦大。天明地德。光照有漢。今本《國語》作淳。漢𥓓作焞、與許所據合。韋云：淳，大也。燿，明也。下文云：敦大則焞燿。自皆當訓明。〈士喪禮〉楚焞。所以鑽灼龜者。楚，荊也。焞、葢亦取明火之意。引申之又訓盛。采芑傳曰「焞焞，盛也。漢時有敦煌郡。應劭地理風俗記曰「敦，大也。煌，盛也。唐時乃作燉煌。見元和郡縣（⿰県系）志。燉乃唐人俗字。非焞之異體也。</duanzhu>
<xushi>从火，？聲。</xushi>
<duanzhu>他昆切。十三部。《毛詩》吐雷切。音之轉也。</duanzhu>
<xushi>《春秋傳》曰「</xushi>
<duanzhu>傳當作《國語》。</duanzhu>
<xushi>？燿天地。</xushi>
<duanzhu>櫽括鄭語。</duanzhu>
</t>

<wh>炳</wh>
<t>
<xushi>朙也。</xushi>
<duanzhu>易曰「大人虎變。其文炳也。</duanzhu>
<xushi>从火，丙聲。</xushi>
<duanzhu>兵永切，古音在十部。</duanzhu>
</t>

<wh>焯</wh>
<t>
<xushi>朙也。从火，卓聲。</xushi>
<duanzhu>之若切，二部。</duanzhu>
<xushi>〈周書〉曰：焯見三有俊心。</xushi>
<duanzhu>立政文。今《尙書》作灼。古義焯灼不同。</duanzhu>
</t>

<wh>照</wh>
<t>
<xushi>朙也。</xushi>
<duanzhu>與昭音義同。</duanzhu>
<xushi>从火，昭聲。</xushi>
<duanzhu>之少切，二部。</duanzhu>
</t>

<wh>煒</wh>
<t>
<xushi>盛朙皃也。</xushi>
<duanzhu>各本作盛赤也。今依元應書正。《詩》靜女。彤管有煒。傳曰「煒、赤皃。此毛就彤訓之。盛明之一耑也。〈王莽傳〉：靑煒登平。赤煒頌平。白煒𧰼平。玄煒和平。服䖍曰「煒、音暉。如淳曰「靑煒、靑氣之光輝也。</duanzhu>
<xushi>从火，韋聲。</xushi>
<duanzhu>于鬼切，十五部。</duanzhu>
<xushi>《詩》曰：彤管有煒。</xushi>
<duanzhu>〈邶風〉。</duanzhu>
</t>

<wh>㶴</wh>
<t>
<xushi>盛火也。</xushi>
<duanzhu>凡言盛之字从多。</duanzhu>
<xushi>从火，多聲。</xushi>
<duanzhu>昌氏切，古音在十七部。</duanzhu>
</t>

<wh>熠</wh>
<t>
<xushi>盛光也。</xushi>
<duanzhu>《詩》「熠燿宵行。傳曰「熠燿，粦也。粦、熒火也。又倉庚于飛。熠燿其羽。箋云：羽鮮明也。</duanzhu>
<xushi>从火，習聲。</xushi>
<duanzhu>羊入切，七部。</duanzhu>
<xushi>《詩》曰：熠熠宵行。</xushi>
<duanzhu>〈豳風〉東山文。宋本、葉抄本作熠熠。王伯厚《詩》攷異字異義條舉《說文》熠熠宵行。而《文𨕖》張華勵志《詩》涼風振落。熠熠宵流。注引《毛傳》熠熠，粦也。疑皆熠燿之誤。當依《詩音義》爲正。小徐本熠燿下無宵行二字。</duanzhu>
</t>

<wh>煜</wh>
<t>
<xushi>燿也。</xushi>
<duanzhu>此以雙聲爲訓。</duanzhu>
<xushi>从火，昱聲。</xushi>
<duanzhu>余六切。古音在七部。昱从立聲。煜从昱聲。本音皆在七部。《廣韵》廿六緝。煜爲立切。古音也。</duanzhu>
</t>

<wh>燿</wh>
<t>
<xushi>照也。从火，翟聲。</xushi>
<duanzhu>弋𥬇切，二部。</duanzhu>
</t>

<wh>煇</wh>
<t>
<xushi>光也。</xushi>
<duanzhu>〈小雅〉庭燎〔傳〕曰：煇，光也。〈日部〉曰「暉，光也。二字音義皆同。煇與光互訓。如易𧰼傳君子之光、其暉吉也是也。析言之則煇光有別、如管輅荅劉邠云不同之名。朝旦爲輝。日中爲光。〈玉藻〉揖私朝、煇如也。登車則有光是也。《史記》「𣃔戚夫人手足。去眼煇耳。此叚煇爲熏也。</duanzhu>
<xushi>从火。
<duanzhu>暉者，日之光。煇者，火之光。</duanzhu>
<xushi>軍聲。</xushi>
<duanzhu>況韋切。古音在十三部。庭燎與晨旂韵是也。俗作輝。</duanzhu>
</t>

<wh>炯</wh>
<t>
<xushi>光也。从火，冋聲。</xushi>
<duanzhu>古迥切，十一部。</duanzhu>
</t>

<wh>𤑼</wh>
<t>
<xushi>盛也。</xushi>
<duanzhu>十月之交曰「𤑼𤑼震電。傳曰「𤑼𤑼、震電皃。按凡光之盛曰𤑼。</duanzhu>
<xushi>从火，𣋓聲。</xushi>
<duanzhu>筠輒切，七部。</duanzhu>
<xushi>《詩》曰：𤑼𤑼震電。</xushi>
<duanzhu>〈小雅〉。</duanzhu>
</t>

<wh>爓</wh>
<t>
<xushi>火爓也。</xushi>
<duanzhu>各本作火門也。門乃爓之壞字耳。今正。《文𨕖》〈蜀都賦〉「高爓飛煽於天垂。善引《說文》「爓、火焰也。音豔。焰卽爓之省。《六書故》引唐本《說文》「火爓爓也。較李善所據多一爓字。今人云光燄者，作此字爲正。古多叚炎爲之。如《左傳》其氣炎以取之、〈司馬相如傳〉末光絕炎、〈楊雄傳〉景炎炘炘皆是。又郊祀歌。長離前掞光耀明。晉灼曰「掞卽光炎字。亦叚借也。爓與燄篆義別。</duanzhu>
<xushi>从火，閻聲。</xushi>
<duanzhu>余廉切。八部。按當以贍切。</duanzhu>
</t>

<wh>炫</wh>
<t>
<xushi>爓燿也。</xushi>
<duanzhu>爓燿謂光爓燿明也。〈封禪文〉叚玄爲之。</duanzhu>
<xushi>从火，玄聲。</xushi>
<duanzhu>胡畎切。十四部。《廣韵》去聲。</duanzhu>
</t>

<wh>煌</wh>
<t>
<xushi>煌煌，煇也。</xushi>
<duanzhu>此依《韵會》本。今大、小徐本各奪一字。非也。皇皇者華傳曰「皇皇猶煌煌也。朱芾斯皇傳曰「皇猶煌煌也。</duanzhu>
<xushi>从火，皇聲。</xushi>
<duanzhu>胡光切，十部。</duanzhu>
</t>

<wh>焜</wh>
<t>
<xushi>煌也。</xushi>
<duanzhu>〈甘泉賦〉「樵蒸焜上。李善引字書焜燿火皃。</duanzhu>
<xushi>从火，昆聲。</xushi>
<duanzhu>胡本切，十三部。</duanzhu>
</t>

<wh>光</wh>
<t>
<xushi>朙也。</xushi>
<duanzhu>《左傳》周內史釋易觀國之光曰「光、（逗）遠而自他有燿者也。</duanzhu>
<xushi>从火在儿上。光朙意也。</xushi>
<duanzhu>說會意。目在儿上則爲見。气在儿上則爲欠。口在儿上則爲兄。皆同意。古皇切，十部。</duanzhu>
</t>

<wh><img src="485B-01">𤎫</img></wh>
<t>
<xushi>古文。</xushi>
</t>

<wh><img src="485B-02">炗</img></wh>
<t>
<xushi>古文。</xushi>
<duanzhu>庶字从此會意。</duanzhu>
</t>

<wh>熱</wh>
<t>
<xushi>𥁕也。</xushi>
<duanzhu>𥁕各本作溫。今正。許意溫爲水名。凡𥁕煗字皆當作𥁕。𥁕，仁也。从皿飼囚。引申之則爲𥁕煖。《毛詩傳》曰：蕰蕰而暑。爞爞而𤍽。</duanzhu>
<xushi>从火，埶聲。</xushi>
<duanzhu>如列切，十五部。</duanzhu>
</t>

<wh>熾</wh>
<t>
<xushi>盛也。从火，？聲。</xushi>
<duanzhu>昌志切，一部。</duanzhu>
</t>

<wh><img src="486A-01">𢧾</img></wh>
<t>
<xushi>古文。</xushi>
</t>

<wh>燠</wh>
<t>
<xushi>𤍽在中也。</xushi>
<duanzhu>〈洪範〉庶徵曰燠、曰寒。古多叚奥爲之。〈小雅〉「日月方奥。〔傳〕曰：奥，煖也。</duanzhu>
<xushi>从火，奥聲。</xushi>
<duanzhu>烏到切。古音在三部。亦於六切。奥者，宛也。熱在中。故以奥會意。此舉聲以見意也。</duanzhu>
</t>

<wh>煖</wh>
<t>
<xushi>𥁕也。</xushi>
<duanzhu>𥁕各本作温。今正。〈說卦傳〉。日以晅之。晅亦作烜。葢卽煖字也。</duanzhu>
<xushi>从火，爰聲。</xushi>
<duanzhu>況袁切。十四部。今人讀乃管切。同煗。</duanzhu>
</t>

<wh>煗</wh>
<t>
<xushi>𥁕也。</xushi>
<duanzhu>𥁕各本作温。今正。</duanzhu>
<xushi>从火，耎聲。</xushi>
<duanzhu>乃管切。十四部。今通用煖。</duanzhu>
</t>

<wh>炅</wh>
<t>
<xushi>見也。从火日。</xushi>
<duanzhu>古迴切。按此篆義不可知。《廣韵》作光也。似近之。从日火、亦不可曉。葢後人羼入。如西部有䙵之比。《廣韵》十二霽曰「後漢大尉陳球𥓓有城陽炅橫。漢末被誅。有四子。一姓炅。一姓昋。一姓桂。一姓炔。四字皆九畫。《集韵》「桂氏譜曰「桂貞爲秦博士。始皇阬儒。改姓昋。其孫改爲炅。弟四子改爲炔。是則有肊製炅爲姓者。恥其不古。羼入許書。非無證也。《廣韵》云四字皆九畫。按桂字十畫。其三字皆八畫。葢六朝木旁多作才。圭作五畫。然則當云四字皆八畫也。</duanzhu>
</t>

<wh>炕</wh>
<t>
<xushi>乾也。</xushi>
<duanzhu>謂以火乾之也。〈五行志〉曰：君炕陽而虐。師古曰「凡言炕陽者，枯涸<pb n="490-3"/>之意。謂無惠澤於下也。釋木曰「守宫槐、葉晝聶宵炕。郭云：晝日聶合而夜炕布。</duanzhu>
<xushi>从火，亢聲。</xushi>
<duanzhu>苦浪切，十部。</duanzhu>
</t>

<wh>燥</wh>
<t>
<xushi>乾也。</xushi>
<duanzhu>易曰「水流溼。火就燥。</duanzhu>
<xushi>从火，喿聲。</xushi>
<duanzhu>蘇到切，二部。</duanzhu>
</t>

<wh>烕</wh>
<t>
<xushi>滅也。</xushi>
<duanzhu>〈小雅〉正月曰「赫赫宗周。褎姒烕之。傳曰「烕，㓕也。</duanzhu>
<xushi>从火戌。</xushi>
<duanzhu>會意。《詩》、《釋文》引有聲字。許劣切，十五部。</duanzhu>
<xushi>火死於戌。</xushi>
<duanzhu>火生於寅。盛於午。死於戌。</duanzhu>
<xushi>陽氣至戌而盡。</xushi>
<duanzhu>陽氣當作昜气。此二句說會意之指。</duanzhu>
<xushi>《詩》曰：赫赫宗周。裦姒烕之。</xushi>
<duanzhu>女部無姒字。</duanzhu>
</t>

<wh>焅</wh>
<t>
<xushi>旱气也。</xushi>
<duanzhu>與酷音義略同。</duanzhu>
<xushi>从火，吿聲。</xushi>
<duanzhu>苦沃切，三部。</duanzhu>
</t>

<wh>燾</wh>
<t>
<xushi>溥覆照也。</xushi>
<duanzhu>〈中庸〉曰「辟如天地之無不持載。無不覆幬。注云：幬或作燾。按《左傳》亦云：如天之無不幬。杜注：幬，覆也。葢幬是叚借字。？訓襌帳。帳主覆也。？从火。故訓爲溥覆照。《周禮》司几筵注：敦讀曰燾。燾，覆也。</duanzhu>
<xushi>从火，壽聲。</xushi>
<duanzhu>徒到切，古音在三部。</duanzhu>
</t>

<wh>爟</wh>
<t>
<xushi>取火於日官名。</xushi>
<duanzhu>日當作木。《周禮》〈夏官〉司爟。掌行火之政令。四時變國火。以救時疾。季春出火。季秋內火。鄭司農說以鄹子曰「春取榆桺之火。夏取棗杏之火。季夏取<pb n="491"/>桑柘之火。秋取柞楢之火。冬取槐檀之火。是取火於木之事也。若秋官司烜氏。以夫遂取明火於日。以鑒取明水於月。與司爟所職不同。《淮南子》氾論訓注：爟火、取火於日之官也。引《周禮》司爟云云：是高注亦當爲譌字。</duanzhu>
<xushi>从火，雚聲。</xushi>
<duanzhu>古玩切，十四部。</duanzhu>
<xushi>《周禮》曰：司爟掌行火之政令。舉火曰爟。</xushi>
<duanzhu>小徐本此四字在《周禮》之上。今依《韵會》所據小徐本訂。《吕覽》本味篇。湯得伊尹。爝以爟火。高注云：《周禮》司爟。掌行火之政令。爟火者，所以祓除其不祥。置火於桔橰。燭以照之。爟讀曰權衡之權。又贊能篇。桓公迎管仲。祓以爟火。高注略同。亦曰爟讀如權字。攷《史記》〈封禪書〉、《漢書》郊祀志皆曰「通權火。又曰「權火舉而祠。張晏云：權火、㷭火也。狀若井挈臯。其法類稱。故謂之權火。欲令光明遠照。通於祀所也。漢祀五畤於雍。五里㷭火。如淳曰「權，舉也。按如云權，舉也。許云舉火曰爟。高云爟讀曰權。然則爟權一也。</duanzhu>
</t>

<wh><img src="486B-01">𤉑</img></wh>
<t>
<xushi>或从𠄢。</xushi>
<duanzhu>《周禮》秋官司烜氏注云：讀如衞侯燬之燬。故書烜爲垣。鄭司農云：當爲烜。按依許則烜卽爟字。亘聲雚聲同在十四部也。許本與先鄭說同。</duanzhu>
</t>

<wh>㷭</wh>
<t>
<xushi>㷭𤎩。</xushi>
<duanzhu>各本<pb n="491-1"/>無㷭字。今依《文𨕖》注補。𤎩各本作燧。今正。</duanzhu>
<xushi>𠋫表也。</xushi>
<duanzhu>謂伺𠋫之表。</duanzhu>
<xushi>邊有警則舉火。</xushi>
<duanzhu>孟康曰「㷭如覆米䉛。縣（⿰県系）著挈臯頭。有宼則舉之。燧積薪。有宼則燔然之也。裴駰、顏師古取其說。張揖曰「晝舉㷭。夜燔燧。李善取其說。《廣韵》：夜曰㷭。晝曰燧。葢有誤。按孟、張說㷭𤎩爲二。許𨺅部曰「𤎩、塞上亭。守㷭火者也。則爲一。葢許以？从？、故釋曰塞上亭。</duanzhu>
<xushi>从火，逢聲。</xushi>
<duanzhu>敷容切，九部。</duanzhu>
</t>

<wh>爝</wh>
<t>
<xushi>苣火祓也。</xushi>
<duanzhu>苣、束葦燒之也。祓、除惡之祭也。《吕覽》本味篇。湯得伊尹。祓之於廟。爝以爟火。贊能篇。桓公迎管仲。祓以爟火。</duanzhu>
<xushi>从火，爵聲。</xushi>
<duanzhu>子肖切，二部。</duanzhu>
<xushi>吕不韋曰「湯得伊尹。爝以爟火。釁以犠豭。</xushi>
<duanzhu>高誘曰「以牲血塗之曰釁。</duanzhu>
</t>

<wh>熭</wh>
<t>
<xushi>㬥乾也。</xushi>
<duanzhu>也上大徐衍火字。乾音干。〈賈誼傳〉曰：日中必熭。顏之推云：此語出大公六韜。言日中時、必須㬥曬。不爾者失其時也。㬥與㬥疾字異。</duanzhu>
<xushi>从火。
<duanzhu>从火猶从日也。火卽日也。</duanzhu>
<xushi>彗聲。</xushi>
<duanzhu>于歲切，十五部。</duanzhu>
</t>

<wh>熙</wh>
<t>
<xushi>燥也。</xushi>
<duanzhu>《文𨕖》劉琨贈盧諶《詩》〔注〕引此。下有謂㬥燥也四字。蓋庾儼黙注語。〈釋詁〉又曰「熙，興也。〈周語〉叔向釋昊天有<pb n="491-2"/>成命之《詩》曰：緝、明。熙，廣也。《毛傳》本之。箋據〈釋詁〉熙，光也。云廣當爲光。按文王傳曰「緝熙、光明也。敬之傳曰「光，廣也。是古光廣義通。燥者，熙之本義。又訓興、訓光者，引申之義也。</duanzhu>
<xushi>从火，巸聲。</xushi>
<duanzhu>巸見𦣞部。許其切，一部。</duanzhu>
</t>
<variants>文一百一十二，重十五。</variants>

<wh>炎</wh>
<t>
<xushi>火光上也。</xushi>
<duanzhu>〈洪範〉曰：火曰炎上。其本義也。雲漢傳曰「炎炎、熱氣也。〈大田〉〔傳〕曰：炎、火盛陽也。皆引申之義也。</duanzhu>
<xushi>从重火。</xushi>
<duanzhu>會意。于廉切，八部。</duanzhu>
<xushi>凡炎之屬皆从炎。</xushi>
</t>

<wh>燄</wh>
<t>
<xushi>火行微燄燄也。</xushi>
<duanzhu>微當作？。雒誥曰「無若火始燄燄。《廣韵》曰：。燄、火初著也。《左傳》〔注〕引書作燄燄。《漢書》梅福傳引書作庸庸。此篆與光爓字別。焰者，俗爓字也。</duanzhu>
<xushi>从炎，臽聲。</xushi>
<duanzhu>以冄切，八部。</duanzhu>
</t>

<wh><img src="487A-01">𤌜</img></wh>
<t>
<xushi>炎光也。</xushi>
<duanzhu>大徐作火光。誤。</duanzhu>
<xushi>从炎，㐁聲。</xushi>
<duanzhu>各本篆體作𦧡。解云舌聲。鉉疑當是甜省聲。非也。此與〈木部〉之栝皆从㐁之誤。今正。谷部曰「㐁、舌皃。讀若三年導服之導。一曰讀若沾。古音在七八部。導服卽禫服也。鉉曰以冄切。《集韵》他㸃、他店切。</duanzhu>
</t>

<wh><img src="487A-02">𤎭</img></wh>
<t>
<xushi>㑴<pb n="491-3"/>火也。</xushi>
<duanzhu>曡韵爲訓也。近火者有畏意。</duanzhu>
<xushi>从炎，㐭聲。讀若桑葚之葚。</xushi>
<duanzhu>力荏切，七部。</duanzhu>
</t>

<wh>煔</wh>
<t>
<xushi>火行也。</xushi>
<duanzhu>《廣韵》也作皃。</duanzhu>
<xushi>从炎，占聲。</xushi>
<duanzhu>舒瞻切，七部。</duanzhu>
</t>

<wh>燅</wh>
<t>
<xushi>於湯中爚肉也。</xushi>
<duanzhu>爚當作？。《玉篇》、《韵會》作瀹。則俗用字也。？者，內。肉及菜湯中薄出之。瀹，漬也。禮〈有司徹〉。乃燅尸俎。鄭注：燅，溫也。古文燅皆作尋。記或作尋。《春秋傳》「若可尋也。亦可寒也。按燅者正字。尋者同音叚借字。云記或作尋者，〈郊特牲〉血腥爓祭注云爓或爲尋是也。爓亦叚借字也。所引《春秋傳》哀公十二年《左傳》文。賈注云：尋，溫也。服注云：尋之言重也，溫也。寒，歇也。〈郊特牲〉之注云爓或爲尋。見〈有司徹〉疏。今本《禮記》作爓或爲䐲。誤也。〈有司徹〉注中尋字、唐人譌作燖。亦非也。《論語》〔注〕：溫，尋也。又〈中庸〉溫故而知新注曰：溫讀如尋溫之溫。尋本皆無火旁。</duanzhu>
<xushi>从炎，从𤍽省。</xushi>
<duanzhu>小徐下有聲字。誤也。此會意。徐鹽切，七部。</duanzhu>
</t>

<wh><img src="487A-03">𤏝</img></wh>
<t>
<xushi>或从炙作。</xushi>
<duanzhu>《廣韵》曰：。？、《說文》同上。此古本《說文》之異也。㶣卽？。</duanzhu>
</t>

<wh>㸉</wh>
<t>
<xushi>大？也。</xushi>
<duanzhu>此與又部燮篆義別。</duanzhu>
<xushi>从又持炎辛。</xushi>
<duanzhu>會意。蘇俠切，八部。</duanzhu>
<xushi>辛者，物？味也。</xushi>
<duanzhu>辛下曰「秋時萬物成而孰。金剛味辛。此說从辛之意也。《廣韵》曰：。？，孰也。文字指歸从辛又炎。按文字指歸葢用許說耳。</duanzhu>
</t>

<wh>粦</wh>
<t>
<xushi>兵死及牛馬之血爲㷠。</xushi>
<duanzhu>《列子》天瑞曰「馬血之爲轉鄰也。人血之爲野火也。張注：此皆一形之內自變化也。《淮南》氾論訓曰「老槐生火。久血爲燐。許注：兵死之士血爲鬼火。見《詩》正義。高注：血精在地暴露百日則爲燐。遥望炯炯若然火也。又說林訓曰「抽簪招燐。有何爲驚。高注：燐血似野火。招之。應聲而至。血灑汙人。以簪招則不至。《博物志》「戰鬥死亡之處有人馬血。積年化爲粦。粦著地入草木皆如霜露不可見。有觸者。著人體便有光。拂拭便散無數。又有吒聲如煼豆。</duanzhu>
<xushi>㷠、鬼火也。</xushi>
<duanzhu>《詩》東山。熠燿宵行。傳曰「熠燿，燐也。燐、熒火也。熒火謂其火熒熒閃䁑。猶言鬼火也。《詩》正義引陳思王螢火論曰「熠燿宵行。章句以爲鬼火。或謂之燐。章句者，謂薛君章句。是則毛、韓古無異說。《毛詩》字本作熒。或乃以釋蟲之熒火卽炤當之。且或改熒爲螢。改粦爲䗲。大非《詩》義。古者，鬼火與卽炤皆謂之熒火。絕無螢字也。㷠者，鬼火。故从炎舛。</duanzhu>
<xushi>从炎舛。</xushi>
<duanzhu>錯曰「舛者，人足也。按《詩》言宵行、謂其能相背而行。良刃切，十二部。</duanzhu>
</t>
<variants>文八，重一。</variants>

<wh>黑</wh>
<t>
<xushi>北方色也。</xushi>
<duanzhu>四字各本無。依青赤白三部下云東方色、南方色、西方色。黃下亦云地之色。則當有此四字明矣，今補。</duanzhu>
<xushi>火所熏之色也。</xushi>
<duanzhu>熏者，火煙上出也。此語爲从炎起本。</duanzhu>
<xushi>从炎、上出𡆧。</xushi>
<duanzhu>會意。？古文囱字。在屋曰囱。大徐本此下增？古䆫字。許本無之。呼北切。一部。隷作黑。</duanzhu>
<xushi>凡黑之屬皆从黑。</xushi>
</t>

<wh>黸</wh>
<t>
<xushi>齊謂黑爲黸。</xushi>
<duanzhu>經傳或借盧爲之。或借旅爲之。皆同音叚借也。旅弓旅矢、見《尙書》、《左傳》「俗字改爲？。</duanzhu>
<xushi>从黑，盧聲。</xushi>
<duanzhu>洛乎切，五部。</duanzhu>
</t>

<wh>䵳</wh>
<t>
<xushi>？黑色也。</xushi>
<duanzhu>？引申之義爲？美。沃黑者，光潤之黑也。女部曰「嬒、女黑色也。按沃黑《玉篇》、《廣韵》皆作淺黑。疑沃字誤、淺字長。</duanzhu>
<xushi>从黑，會聲。</xushi>
<duanzhu>惡外切，十五部。</duanzhu>
</t>

<wh>黯</wh>
<t>
<xushi>深黑也。</xushi>
<duanzhu>別賦黯然銷魂、其引申之義。</duanzhu>
<xushi>从黑，音聲。</xushi>
<duanzhu>乙減切，七部。</duanzhu>
</t>

<wh>黶</wh>
<t>
<xushi>中黑<pb n="492-2"/>也。</xushi>
<duanzhu>謂黑在中也。大學注：厭讀爲黶。黶者，閉藏皃也。其引申之義也。</duanzhu>
<xushi>从黑，厭聲。</xushi>
<duanzhu>於？切，八部。</duanzhu>
</t>

<wh>黳</wh>
<t>
<xushi>小黑子。</xushi>
<duanzhu>師古《漢書注》曰：黑子今中國通呼爲魘子。吳楚謂之誌。誌，記也。按魘黳雙聲。</duanzhu>
<xushi>从黑，殹聲。</xushi>
<duanzhu>烏雞切，十五部。</duanzhu>
</t>

<wh>䵣</wh>
<t>
<xushi>白而有黑也。从黑，旦聲。</xushi>
<duanzhu>當割切，十四十五部。</duanzhu>
<xushi>五原有莫䵣縣（⿰県系）。</xushi>
</t>

<wh><img src="488A-01">𪒹</img></wh>
<t>
<xushi>雖皙而黑也。</xushi>
<duanzhu>晳者，人色白也。則？專謂人面。</duanzhu>
<xushi>从黑，箴聲。</xushi>
<duanzhu>古咸切，七部。</duanzhu>
<xushi>古人名𪒹字皙。</xushi>
<duanzhu>〈仲尼弟子列傳〉「曾葴字皙。奚容箴字子皙。又狄黑字皙。葴箴皆？之省。《論語》曾皙名。則同音叚借字也。</duanzhu>
</t>

<wh>䵮</wh>
<t>
<xushi>赤黑也。从黑，昜聲，讀若煬。</xushi>
<duanzhu>餘亮切，十部。</duanzhu>
</t>

<wh>黲</wh>
<t>
<xushi>淺靑黑色也。</xushi>
<duanzhu>淺靑之黑也。通俗文曰「暗色曰黲。《玉篇》曰：今謂物將敗時顏色黲也。</duanzhu>
<xushi>从黑，參聲。</xushi>
<duanzhu>七感切，七部。</duanzhu>
</t>

<wh>黤</wh>
<t>
<xushi>靑黑色也。</xushi>
<duanzhu>謂靑色之黑也。</duanzhu>
<xushi>从黑，奄聲。</xushi>
<duanzhu>於檻切，八部。</duanzhu>
</t>

<wh>黝</wh>
<t>
<xushi>微靑黑色也。</xushi>
<duanzhu>謂微靑之黑也。微輕於淺矣。黝古多叚幽爲之。〈小雅〉「隰桑有阿。其葉有幽。傳曰「幽、黑色也。《周禮》〈牧人〉。陰祀用幽牲。先鄭云：幽讀爲黝。黑也。守祧。其祧。則守祧幽堊之。先鄭亦云：幽讀爲黝。黝，黑也。今本皆轉寫幽黝誤譌矣。〈玉藻〉：一命縕韍幽衡。再命赤韍幽衡。鄭云：幽讀爲黝。黑謂之黝。</duanzhu>
<xushi>从黑，幼聲。</xushi>
<duanzhu>於糾切，三部。</duanzhu>
<xushi>《爾雅》曰：地謂之黝。</xushi>
<duanzhu>釋宫文。又〈釋器〉曰：黑謂之黝。孫炎注云：黝靑黑。</duanzhu>
</t>

<wh>黗</wh>
<t>
<xushi>黃濁黑也。</xushi>
<duanzhu>謂黃濁之黑也。《廣雅》云：黗，黑也。？，黃也。葢二字音義同。偏旁異耳。〈檀弓〉有？字。《廣韵》曰：。魯公子名。亦黃色也。然則？字亦同。</duanzhu>
<xushi>从黑，屯聲。</xushi>
<duanzhu>他袞切，十三部。</duanzhu>
</t>

<wh>點</wh>
<t>
<xushi>小黑也。</xushi>
<duanzhu>今俗所謂㸃涴是也。或作玷。</duanzhu>
<xushi>从黑，占聲。</xushi>
<duanzhu>多忝切，七部。</duanzhu>
</t>

<wh>黚</wh>
<t>
<xushi>淺黃黑也。</xushi>
<duanzhu>淺黃之黑與黃濁之黑相對成文。〈地理志〉犍爲郡黚水作此字。許〈水部〉作黔水。音同故也。</duanzhu>
<xushi>从黑，甘聲。</xushi>
<duanzhu>巨淹切，七部。</duanzhu>
<xushi>讀若染繒中束緅黚。</xushi>
<duanzhu>此句有譌字。未聞。</duanzhu>
</t>

<wh><img src="488A-02">𪑙</img></wh>
<t>
<xushi>黃黑也。</xushi>
<duanzhu>謂黃色之黑。《玉篇》曰：記林切。黃色如金也。《廣韵》：居吟切。淺黃色也。</duanzhu>
<xushi>从黑，金聲。</xushi>
<duanzhu>古咸切，七部。</duanzhu>
</t>

<wh><img src="488A-03">𪑲</img></wh>
<t>
<xushi>黑有文也。从黑，冤聲。讀若飴𧯡字。</xushi>
<duanzhu>豆部曰「登、豆飴也。〈食部〉曰「飴、米櫱煎也。於月切。十四十五部。亦作黦。按《周禮》染人夏纁。玄注云：故書纁作䵫。䵫卽？也。唐宋人《詩》詞多用黦字。如韋莊淚沾紅袖黦之類。王氏念孫曰「《淮南》時則訓。天子衣苑黃。高注云：苑讀？飴之？。春秋緐露。民病心腹宛黃。皆字異而義同。</duanzhu>
</t>

<wh>䵵</wh>
<t>
<xushi>黃黑而白也。</xushi>
<duanzhu>謂黃黑而發白色也。</duanzhu>
<xushi>从黑算聲。一曰短黑。</xushi>
<duanzhu>別一義。</duanzhu>
<xushi>讀若㠯芥爲齏名曰芥荃也。</xushi>
<duanzhu>〈艸部〉曰「荃、芥？也。是其物也。？荃䵵三字音同。初刮切，十四十五部。</duanzhu>
</t>

<wh>䵤</wh>
<t>
<xushi>黑皴也。</xushi>
<duanzhu>皮部無皴字。見於此、《戰國策》「墨子百舍重繭。往見公輸般。《淮南書》「申包胥累繭重胝。七日七夜至於秦庭。皆借繭爲？也。</duanzhu>
<xushi>从黑，幵聲。</xushi>
<duanzhu>古典切，十二部。</duanzhu>
</t>

<wh>黠</wh>
<t>
<xushi>堅黑也。</xushi>
<duanzhu>黑之堅者也。石部曰「硈石堅也。亦吉聲也。引申爲奸巧之偁。〈貨殖列傳〉云：桀黠奴。謂其性堅而善藏也。《方言》曰：慧、自關而東趙魏之閒謂之。或謂之鬼。</duanzhu>
<xushi>从黑，吉聲。</xushi>
<duanzhu>胡八切，十二部。</duanzhu>
</t>

<wh>黔</wh>
<t>
<xushi>黎也。</xushi>
<duanzhu>黎、履黏也。與驪？字同音。故借爲黑義。耇下曰「老人面凍黎若垢。謂凍黑也。俗作黧。小徐本作黧。乃用俗字改許也。</duanzhu>
<xushi>从黑，今聲。</xushi>
<duanzhu>巨淹切，七部。</duanzhu>
<xushi>秦謂民爲黔首。謂黑色。</xushi>
<duanzhu>秦〈始皇本紀〉。二十六年。更名民曰黔首。應劭曰「黔亦黎黑也。祭義。明命鬼神。以爲黔首則。正義云：此孔子言。非當秦世。錄記之人在後變改之耳。按本紀泰山刻石。親巡遠黎。刻碣石門。黎庶無繇。尙沿〈周語〉也。琅邪臺刻石三言黔首。之罘刻石、會稽刻石各言黔首者一。皆用秦制也。</duanzhu>
<xushi>周謂之黎民。</xushi>
<duanzhu>〈大雅〉雲漢、《禮記》大學黎民皆訓衆民。〈釋詁〉曰：黎，衆也。《詩》桑柔傳曰「黎，齊也。宋人或以黑色訓黎民。殊誤。許言此者，證秦以前無黔首之偁耳。非謂黎黔同義。</duanzhu>
<xushi>易曰「爲黔喙。</xushi>
<duanzhu>〈說卦傳〉文。謂艮也。按黔鄭作黚。喙晁以道、吕東萊所據《釋文》作？。葢喙之轉寫異體。或古叚彙爲喙之故與。</duanzhu>
</t>

<wh>黕</wh>
<t>
<xushi>滓垢也。</xushi>
<duanzhu>滓者，澱也。垢者，濁也。荀卿曰「人心譬如槃水。正錯而勿動。則湛濁在下而淸明在上。楊倞曰「湛濁謂沈泥滓也。按湛卽黕之叚借字。《文𨕖》注引魏文帝愁霖賦曰「玄雲黕其四塞。借黕爲黑皃。引申之義也。</duanzhu>
<xushi>从黑，冘聲。</xushi>
<duanzhu>都感切，八部。</duanzhu>
</t>

<wh>黨</wh>
<t>
<xushi>不鮮也。</xushi>
<duanzhu>新鮮字當作鱻。屈賦遠遊篇。時曖瞹其曭莽。王注曰：日月晻黮而無光也。然則黨曭古今字。《方言》曰：黨，知也。楚謂之黨。郭注：黨朗。解寤皃。此義之相反而成者也。《釋名》曰：五百家爲黨。黨長也。一聚所尊長也。此謂黨同尙。</duanzhu>
<xushi>从黑，尙聲。</xushi>
<duanzhu>多朗切，十部。</duanzhu>
</t>

<wh>黷</wh>
<t>
<xushi>握持垢也。</xushi>
<duanzhu>垢非可握持之物。而入於握持。是辱也。古凡言辱者皆卽黷。故鄭注昏禮曰「以白造緇曰辱。字書辱亦作？。</duanzhu>
<xushi>从黑，𧶠聲。</xushi>
<duanzhu>徒谷切，三部。</duanzhu>
<xushi>易曰「再三黷。</xushi>
<duanzhu>蒙卦辭。古字多叚借通用。許所據易作黷。今易作瀆。崔憬曰「瀆古黷字也。玉裁按。鄭注云瀆，褻也。瀆褻、許女部作嬻媟。若依鄭義則黷爲叚借字。嬻爲正字也。黷訓握垢、故从黑。〈吳都賦〉：林木爲之潤黷。劉注曰：黷、黑茂皃。其引申之義也。</duanzhu>
</t>

<wh>黵</wh>
<t>
<xushi>大汚也。从黑，詹聲。</xushi>
<duanzhu>當敢切，八部。</duanzhu>
</t>

<wh>黴</wh>
<t>
<xushi>中久雨靑黑也。</xushi>
<duanzhu>《楚辭》九歌。顏黴黎以沮敗。《淮南》說山訓曰「晉文公棄荏席。後黴黑。</duanzhu>
<xushi>从黑，微省聲。</xushi>
<duanzhu>武悲切。十五部。《集韵》或作？。葢古體。</duanzhu>
</t>

<wh>黜</wh>
<t>
<xushi>貶下也。</xushi>
<duanzhu>《玉篇》云：貶也，下也。按當作貶也下色也五字。貶也者，黜陟之義也。下色也者，爲从黑張本也。古或叚詘、絀爲之。</duanzhu>
<xushi>从黑，出聲。</xushi>
<duanzhu>丑律切，十五部。</duanzhu>
</t>

<wh><img src="489A-01">𪒀</img></wh>
<t>
<xushi>𪒀姍。</xushi>
<duanzhu>逗。</duanzhu>
<xushi>下色也。</xushi>
<duanzhu>也當依《玉篇》作皃。？姍曡韵字。</duanzhu>
<xushi>从黑，般聲。</xushi>
<duanzhu>薄官切，十四部。</duanzhu>
</t>

<wh>黱</wh>
<t>
<xushi>畫睂墨也。</xushi>
<duanzhu>依小徐有墨字。《玉篇》作黑。黱者，婦人畫睂之黑物也。《釋名》曰：黛，代也。滅睂毛去之。以此畫代其處也。通俗文曰「靑石謂之黛。服䖍、劉熙字皆作黛。不與許同。漢人用字不同之徵也。黛者，黱之俗。《楚辭》、國策遂無作黱者。</duanzhu>
<xushi>从黑，朕聲。</xushi>
<duanzhu>徒耐切。按朕聲本在七部六部合音。轉入一部。又變其體爲黛。如螟？字古亦作螟螣。</duanzhu>
</t>

<wh>儵</wh>
<t>
<xushi>靑黑繒發白色也。</xushi>
<duanzhu>古亦叚爲倐忽字。又釋訓。儵儵、嘒嘒、罹禍毒也。釋小弁踧踧周道、鳴蜩嘒嘒也。</duanzhu>
<xushi>从黑，攸聲。</xushi>
<duanzhu>式竹切，三部。</duanzhu>
</t>

<wh><img src="489A-02">𪑝</img></wh>
<t>
<xushi>羔裘之縫也。</xushi>
<duanzhu>〈召南〉「羔羊之革。素絲五緎。傳曰「革猶皮也。緎，縫也。許所據《詩》作？。</duanzhu>
<xushi>从黑，或聲。</xushi>
<duanzhu>于逼切，一部。</duanzhu>
</t>

<wh>𪑩</wh>
<t>
<xushi>𪑩謂之垽。</xushi>
<duanzhu>〈土部〉曰「垽，澱也。〈水部〉曰：滓，澱也。澱、滓垽也。是澱𪑩二篆異部而實一字也。故《爾雅》釋器作澱謂之垽。</duanzhu>
<xushi>垽。</xushi>
<duanzhu>逗。</duanzhu>
<xushi>滓也。</xushi>
<duanzhu>黕、滓垢也。異字而同義。</duanzhu>
<xushi>从黑，𣪍省聲。</xushi>
<duanzhu>當作𡱂聲。堂練切，十三部。</duanzhu>
</t>

<wh>黮</wh>
<t>
<xushi>桑葚之<pb n="494"/>黑也。</xushi>
<duanzhu>桑葚見〈艸部〉。葚黑曰黮。故泮水卽以其色名之。《毛傳》曰：黮、桑實也。謂黮卽葚之叚借字也。許與毛小別矣。《廣雅》「黑也。則引申爲凡黑之偁。《方言》云：私也。亦引申之義也。</duanzhu>
<xushi>从黑，甚聲。</xushi>
<duanzhu>他感切，七部。</duanzhu>
</t>

<wh>黭</wh>
<t>
<xushi>果實黭黯黑也。</xushi>
<duanzhu>荀卿子。黭然而雷擊之。注：黭然、卒至之皃。此叚借字也。</duanzhu>
<xushi>从黑，弇聲。</xushi>
<duanzhu>烏感切，七部。</duanzhu>
</t>

<wh>黥</wh>
<t>
<xushi>墨㓝在面也。</xushi>
<duanzhu>此㓝亦謂之墨。《周禮》司㓝注曰：墨，黥也。先刻其面。以墨窒之。</duanzhu>
<xushi>从黑，京聲。</xushi>
<duanzhu>渠京切，古音在十部。</duanzhu>
</t>

<wh><img src="489B-01">䵞</img></wh>
<t>
<xushi>或从刀作。</xushi>
<duanzhu>刀之而墨之也。會也。</duanzhu>
</t>

<wh>𪒠</wh>
<t>
<xushi>𪒠者忘而息也。</xushi>
<duanzhu>《方言》、《廣雅》皆曰「𪒠，忘也。忘而息、宋人所謂黑甜也。故从黑。今人所用憨字卽此字之變也。</duanzhu>
<xushi>从黑，敢聲。</xushi>
<duanzhu>於檻切，八部。</duanzhu>
</t>

<wh>黟</wh>
<t>
<xushi>黑木也。</xushi>
<duanzhu>〈周書〉王會篇夷用？木。《古今注》：烏文木、出波斯國。南方艸木狀。文木樹高七八丈。色正黑。如水牛角。</duanzhu>
<xushi>从黑，多聲。</xushi>
<duanzhu>烏雞切，古音在十七部。</duanzhu>
<xushi>丹楊有黟縣（⿰県系）。</xushi>
<duanzhu>〈地理志〉本作黟。師古所據作黝。乃誤本耳。今安徽徽州府黟縣（⿰県系）是其地。</duanzhu>
</t>
<variants>文三十七，重一。</variants>
<title n="juan-tail">說文解字第十篇上</title>
<jiaodui>受業黟縣（⿰県系）胡積城校字</jiaodui>

			<addenda>
				<addenda_title>補炮注</addenda_title>
<duanzhu>《詩》言炮者四。瓠葉、閟宫是也。言炰者二。〈六月〉、〈韓奕〉是也。多以爲偏旁小異。而不知本有二字。瓠葉。有兔斯首。炮之燔之。傳曰「毛曰炮。《說文》曰：炮、毛炙肉也。鄭注《禮記》曰：裹燒曰炮。〈禮運〉「以炮以燔。以烹以炙。内則。炮者取豚若牂。刲之刳之。實棗於其腹中。編萑以苴之。涂之以堇涂。炮之。涂皆乾。擘之。葢炮必連毛。故閟宫曰毛炮。傳曰「毛炮豚也。今《詩》閟宫作炰。乃誤字也。炰乃蒸煑之名。其異體作缹。服䖍通俗文曰「燥煑曰缹。〈六月〉、〈韓奕〉皆言炰鼈。鼈無毛非可炮者。於蒸煑宜。鄭注《禮經》〈大射儀〉言？鼈膾鯉。宋嚴州本不誤。宋本單行《儀禮》疏不誤。内則言濡鼈。濡同胹。胹，爛也。鼈斷不可言炮。《毛詩》作炰。與炮異體。葢古本相傳如此。乃缹之古字也。缹之語如今言煨。俗語如烏。炮字火在旁。故炰火在下以別之。《說文》有炮無炰。葢本兼有二字。如袌袍、䖸蛾、棗棘、東杲杳之例。而刪（⿰刂）其一。炰或變爲缹。又變爲？。包聲缶聲古音同在尤幽部。《集韵》四十四有缹炰二形同俯九切。葢於〈韓奕〉〔正義〕得之。《廣韵》、《集韵》五爻炮炰二形同蒲交切。誤也。《經典釋文》炰字不作音。亦誤。《說文》？下云：炮炙也。以微火溫肉。此炮必炰之誤。炰炙者，以炰法<pb n="494-3"/>爲炙。非炮也。炮下云毛炙者，連毛燒之以爲炙。非燒肉之炙也。炙下云炮肉者，炮肉非炮毛也。自《說文》失去炰篆。誤認炮炰一字、而其義晦久矣。肉加於火上曰燔。貫肉加於火曰炙。生民作烈。煑之鑊曰烹。凡炮燔炙㸋爒不用鑊。炰煑烹烝用鑊。○陳煥曰「〈大射儀〉。羞庶羞。注有炮鼈膾鯉。雉兔鶉鴽。《釋文》「炮薄交反。或作？缹、同音缶。此陸本作炮而附？缹字也。賈正義曰「知有？鼈膾鯉者，按〈六月〉《詩》云吉甫燕喜。既多受祉。又云飮御諸友。炰鼈膾鯉。故知有此也。此賈本作？而釋以〈六月〉之炰也。賈疏單行宋本今現存黃氏丕烈所。今注疏則？譌炮、炰亦譌炮矣。〈六月〉字作炰。正義不言炰同缹。而〈韓奕〉炰鼈鮮魚正義曰「按字書炰、毛燒肉也。（炰非炮也此句誤）缹，烝也。服䖍通俗文曰「燥煑曰缹。然則炰與缹別。（此句誤）而此及〈六月〉云炰鼈者，音皆作缶。（舊作缹誤）然則炰與缹以火孰之。謂烝煑之也。據此疏則炰別於炮而音缶。與缹同字。賈云音皆作缶者，必據漢魏六朝相傳舊音而言。陸氏於二《詩》不云炰音缶。於禮別炰缹爲二字。疏矣。孔《正義》引字書炮、毛燒肉也。缹，？也。所謂字書卽《說文》「葢《說文》本有缹字而今佚之。</duanzhu>
			</addenda>