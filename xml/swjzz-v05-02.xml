
<檔 ="swjz01-01.xml">
<title n="juan-head" id="v10">說文解字第五篇下</title>
<author>金壇段玉裁注</author>

<wh>丹</wh>
<t>
<xushi>巴越之赤石也。</xushi>
<duanzhu>巴郡、南越皆出丹沙。〈蜀都賦〉「丹沙赩熾出其坂。謂巴也。〈吳都賦〉：赬丹明璣。謂越也。丹者，石之精。故凡藥物之精者曰丹。</duanzhu>
<xushi>象采丹井。</xushi>
<duanzhu>謂？也。采丹之井、《史記》所謂丹穴也。蜀、吳二都賦注皆云：出山中、有穴。</duanzhu>
<xushi>丶象丹形。</xushi>
<duanzhu>都寒切，十四部。</duanzhu>
<xushi>凡丹之屬皆从丹。</xushi>
</t>

<wh><img src="215B-01">𠁿</img></wh>
<t>
<xushi>古文丹。</xushi>
</t>

<wh><img src="215B-02">㣋</img></wh>
<t>
<xushi>亦古文丹。</xushi>
<duanzhu>按此似是古文彤。</duanzhu>
</t>

<wh>雘</wh>
<t>
<xushi>善丹也。</xushi>
<duanzhu>按南山經曰「雞山、其下多丹雘。侖者之山、其下多靑臒。然則凡采色之善者皆偁雘。葢本善丹之名移而他施耳。亦猶白丹、靑丹、黑丹皆曰丹也。</duanzhu>
<xushi>从丹，蒦聲。讀與靃同。</xushi>
<duanzhu>各本作讀若隺。今依《尙書音義》正。烏郭切，五部。</duanzhu>
<xushi>〈周書〉曰「惟其𢾅丹雘。</xushi>
<duanzhu>杼材文。𢾅、孔穎達正義本作斁。衞包改作塗。俗字也。</duanzhu>
</t>

<wh>彤</wh>
<t>
<xushi>丹飾也。</xushi>
<duanzhu>春秋經曰「丹桓<pb n="218-1"/>宫楹。</duanzhu>
<xushi>从丹彡。</xushi>
<duanzhu>以丹拂拭而涂之。故从丹彡。彡者，毛飾畫文也。飾拭古今字。</duanzhu>
<xushi>彡其畫也。</xushi>
<duanzhu>說从彡之意。</duanzhu>
<xushi>彡亦聲。</xushi>
<duanzhu>小徐有此三字。然則彤古音當在七部矣。今音徒冬切。</duanzhu>
</t>
<variants>文三，重二。</variants>

<wh>靑</wh>
<t>
<xushi>東方色也。</xushi>
<duanzhu>〈考工記〉曰「東方謂之靑。</duanzhu>
<xushi>木生火。从生丹。</xushi>
<duanzhu>丹、赤石也。赤、南方之色也。倉經切，十一部。</duanzhu>
<xushi>丹靑之信言必然。</xushi>
<duanzhu>俗言信若丹靑。謂其相生之理有必然也。援此以說从生丹之意。</duanzhu>
<xushi>凡靑之屬皆从靑。</xushi>
</t>

<wh><img src="215B-03">𡷉</img></wh>
<t>
<xushi>古文靑。</xushi>
</t>

<wh>靜</wh>
<t>
<xushi>宷也。</xushi>
<duanzhu>〈上林賦〉靚糚。張揖注曰「謂粉白黛黑也。按靚者，靜字之假借。采色詳宷得其宐謂之靜。〈考工記〉言畫繢之事是也。分布五色。疏密有章。則雖絢爛之極。而無淟涊不鮮。是曰靜。人心宷度得宐。一言一事必求理義之必然。則雖緐勞之極而無紛亂。亦曰靜。引伸假借之義也。安靜本字當从立部之竫。</duanzhu>
<xushi>从靑，爭聲。</xushi>
<duanzhu>疾郢切，十一部。</duanzhu>
</t>
<variants>文二，重一。</variants>

<wh>井</wh>
<t>
<xushi>八家爲一丼。</xushi>
<duanzhu>《穀梁傳》曰「古者，公田爲居。井竈葱韭盡取焉。《風俗通》曰「古者，二十畝爲一井。因爲市交易。故稱市井。皆謂八家共一井也。《孟子》曰「方里而井。井九百畝。其中爲公田。此古丼田之制。因象井？而命之也。</duanzhu>
<xushi>象構？形。</xushi>
<duanzhu>謂？也。？、井上木闌也。其形四角或八角。又謂之銀牀。</duanzhu>
<xushi>𦉥象也。</xushi>
<duanzhu>缶部曰「𦉥、汲缾也。丼、子郢切，十一部。</duanzhu>
<xushi>古者，伯益初作井。</xushi>
<duanzhu>出《世本》。</duanzhu>
<xushi>凡丼之屬皆从丼。</xushi>
</t>

<wh><img src="216A-01">𤍧</img></wh>
<t>
<xushi>𥥍池也。</xushi>
<duanzhu>按《玉篇》作澤地。雖不言出《說文》「然恐《說文》古本如是。《廣韵》：汫濙、小水也。濙葢卽𤍧。</duanzhu>
<xushi>从丼，瑩省聲。</xushi>
<duanzhu>按凡从𤇾之字皆曰熒省聲、則瑩當作熒。烏迥切，十二部。</duanzhu>
</t>

<wh>阱</wh>
<t>
<xushi>陷也。</xushi>
<duanzhu>穿地陷獸。</duanzhu>
<xushi>从𨸏丼。</xushi>
<duanzhu>於大陸作之如井。</duanzhu>
<xushi>丼亦聲。</xushi>
<duanzhu>疾正切，十一部。</duanzhu>
</t>

<wh>穽</wh>
<t>
<xushi>阱或从穴。</xushi>
<duanzhu>〈中庸〉音義曰「阱本作穽、同。引《說文》穽或阱字也。今本《釋文》於或下妄沾爲字。按古本《說文》多云某或某字。見於《經典釋文》者往往如是。《周禮》〔注〕所謂古字多或也。今本《說文》盡改之云某或作某。非古也。若讀《釋文》竄改者，則益可𣢑矣。</duanzhu>
</t>

<wh><img src="216A-02">汬</img></wh>
<t>
<xushi>古文阱。从水。</xushi>
<duanzhu>鍇本作阱或从水。《玉篇》云：古文作汬。</duanzhu>
</t>

<wh><img src="216A-03">㓝（⿰井刀）</img></wh>
<t>
<xushi>罰辠也。</xushi>
<duanzhu>假借爲典𠜚（⿱㓝土）字。</duanzhu>
<xushi>从刀丼。易曰「丼者法也。</xushi>
<duanzhu>此引易說从井之意。井者法也。葢出易說。司馬彪〈五行志〉引易說同。《風俗通》亦云：井者，法也。節也。春秋元命包曰「𠛜、刀守井也。飮水之人入井爭水。陷於泉。刀守之。割其情也。又曰「网言爲詈。刀守詈爲罰。罰之爲言內也。陷於害也。已上見元應《大唐衆經音義》、徐堅《初學記》「夫井上爭水。不至用刀。至於詈駡當罰。五罰𣃔不用刀也。故許以罰入刀部。謂持刀駡詈則應罰。以㓝入井部。謂有犯五㓝之辠者則用刀法之。同一从刀。而一系諸受法者。一系諸執法者。且从井非爲入井爭水。視元命包之說。正如摧枯拉㱙。安置妥帖矣。故其書百世師承可也。</duanzhu>
<xushi>丼亦聲。</xushi>
<duanzhu>戶經切。十一部。按此㓝罰正字也。今字改用𠛬。𠛬者，剄也。見刀部。其義其音皆殊異。</duanzhu>
</t>

<wh>刱</wh>
<t>
<xushi>造法刱業也。</xushi>
<duanzhu>蒙上文丼者法也而言。故云造法剏業。《國語》、《孟子》字皆作創。趙氏、韋氏皆曰「創，造也。假借字也。</duanzhu>
<xushi>从丼，？聲，讀若創。</xushi>
<duanzhu>初亮切，十部。</duanzhu>
</t>
<variants>文五，重二。</variants>

<wh>皀</wh>
<t>
<xushi>榖之馨香也。</xushi>
<duanzhu>〈禾部〉曰「榖，續也。續當作粟。粟者，嘉榖實也。《曲禮》曰「黍曰薌合。粱曰薌其。薌卽香字。《左傳》引〈周書〉曰「黍稷非馨。明德惟馨。馨者，香之遠聞者也。香者，芳也。</duanzhu>
<xushi>象嘉榖在裹中之形。</xushi>
<duanzhu>謂？也。〈大雅〉謂秬虋𦬊爲嘉榖。《毛傳》謂苗爲嘉榖。許書謂禾爲嘉榖。虋芑苖禾一物也。連裹曰榖、曰粟。去裹曰米。米之馨香曰皀。裹者，〈禾部〉所謂稃也、？也、糠也、榖皮是也。</duanzhu>
<xushi>匕所㠯扱之。</xushi>
<duanzhu>說下體从匕之意。匕部曰「匕、所以比取飯。一名柶。扱者，收也。</duanzhu>
<xushi>或說皀、一粒也。</xushi>
<duanzhu>《顏氏家訓》曰「在益州。與數人同坐。初晴。見地下小光。問左右是何物。一蜀豎就視云：是豆逼耳。皆不知所謂。取來乃小豆也。蜀土呼豆爲逼。時莫之解。吾云：《三蒼》、《說文》皆有皀字。訓粒。通俗文音方力反。衆皆歡悟。</duanzhu>
<xushi>凡皀之屬皆从皀。又讀若香。</xushi>
<duanzhu>又字上無所承。<pb n="219-1"/>疑有奪文。按顏黃門云：通俗文音方力反。不云出《說文》「然則黃門所據未嘗有方力反矣。而許書中卿鄕字从皀聲。讀若香之證也。又鳥部鴔鵖字从皀聲。《爾雅音義》云鵖、彼及反。郭房汲反。《字林》方立反。是則皀有在七部一音。當云讀若某。在又讀若香之上。今奪。</duanzhu>
</t>

<wh>卽</wh>
<t>
<xushi>卽食也。</xushi>
<duanzhu>卽、當作節。《周易》所謂節飮食也。節食者，檢制之使不過。故凡止於是之䛐謂之卽。凡見於經史言卽皆是也。〈鄭風〉《毛傳》曰「卽，就也。</duanzhu>
<xushi>从皀，卪聲。</xushi>
<duanzhu>此當云从卩皀、卩亦聲。其訓節食。故从卩皀。卩節古通也。今音子力切，古音在十二部。</duanzhu>
</t>

<wh>既</wh>
<t>
<xushi>小食也。</xushi>
<duanzhu>此與口部嘰音義皆同。〈玉藻〉、〈少儀〉作禨。假借字也。引伸之義爲盡也已也。如春秋日有食之既。〈周本紀〉東西周皆入於秦。周既不祀。正與小食相反。此如亂訓治、徂訓存。既者，終也。終則有始。小食則必盡。盡則復生。</duanzhu>
<xushi>从皀，旡聲。</xushi>
<duanzhu>居未切，十五部。</duanzhu>
<xushi>《論語》曰「不使勝食既。</xushi>
<duanzhu>鄕黨篇文。此引經說假借也。《論語》以既爲气。如〈商書〉以𡚽爲好、《詩》以夃爲姑之類。今《論語》作氣。气氣古今字。作氣、葢魯論也。許偁、葢古文《論語》也。或云：謂不使肉勝於食。但小小食之。說固可<pb n="219-2"/>通。然古人之文。云不使勝則巳足。不必贅此字。</duanzhu>
</t>

<wh><img src="217A-01">冟</img></wh>
<t>
<xushi>飯剛柔不調相箸。</xushi>
<duanzhu>按《玉篇》作飯堅柔調也。無不字。非也。堅與柔不龢。謂不純堅、不純柔。柔者與堅者㒳相附箸。飯之不美者也。米者謂之糪。則純有性者也。</duanzhu>
<xushi>从皀，冖聲，讀若適。</xushi>
<duanzhu>施隻切，十六部。</duanzhu>
</t>
<variants>文四。</variants>

<wh>鬯</wh>
<t>
<xushi>㠯𩰤釀𩰪艸。芬芳攸服㠯降神也。</xushi>
<duanzhu>攸服當作條暢。《周禮》鬯人注、〈大雅〉江漢箋皆云芬香條暢。可證也。〈郊特牲〉云：周人尙臭。灌用鬯臭。鬱合鬯。臭陰達於淵泉。云鬱合鬯、與下文蕭合黍稷皆謂二物相合也。《周禮》鬱人職。凡祭祀賓客之祼事。和鬱鬯以實彝而陳之。注云：築鬱金煑之以和鬯酒。按此正所謂鬱合鬯也。鄭注序官鬱人云：鬱、鬱金香草。宐以和鬯。注鬯人云：鬯、釀秬爲酒。芬香條暢於上下也。是鬯與？之分較然矣。秬釀爲鬯。芳艸築煑爲？。二者攪和之爲？鬯。許說略同。故於鬯言秬釀。於？言芳艸。其鬯下兼言？艸者，於分中見其合。謂用秬釀及築煑之？艸合和之降神。鬯主於秬釀也。故說字形曰「中象米、匕所以扱之。又按江漢傳云：秬、黑黍也。鬯、香草也。築煑合而鬱之曰鬯。此鬱鬯不爲二物。又謂鬯爲香艸。皆與後來許鄭異。攷王度記云：天子以鬯。諸侯以薰。大夫以蘭芝。士以蕭。庶人以艾。禮緯云：鬯艸生郊。中𠋫云：鬯艸生庭。徐氏中論云：煑鬯燒薰以揚其芬。皆謂鬯爲艸名。與毛說合者也。竊謂？者蘊積。鬯者條暢。凡物必蘊積而後條暢。秬釀非不可言？。香艸未嘗不言鬯也。則秬艸二物、固可各兼二名矣。</duanzhu>
<xushi>从𠙴。</xushi>
<duanzhu>音袪。</duanzhu>
<xushi>𠙴，器也。</xushi>
<duanzhu>𠙴部云𠙴盧飯器。</duanzhu>
<xushi>中象米。</xushi>
<duanzhu>謂𠂭也。𠂭卽米字斜書之。</duanzhu>
<xushi>匕所㠯扱之。</xushi>
<duanzhu>士冠、〈士昏禮〉皆以柶扱醴。柶卽匕也。</duanzhu>
<xushi>易曰「不喪匕鬯。</xushi>
<duanzhu>震卦辭。經言鬯者多矣。獨偁此文者。說鬯从匕之意也。與寷䕻等字引易同。鬯、丑諒切，十部。</duanzhu>
<xushi>凡鬯之屬皆从鬯。</xushi>
</t>

<wh><img src="217A-02">𩰪</img></wh>
<t>
<xushi>芳艸也。十葉爲貫。</xushi>
<duanzhu>十當作千。百字下曰「十百爲一貫是也。《周禮》〔注〕作十、亦誤。</duanzhu>
<xushi>百廿貫。</xushi>
<duanzhu>廿者，古文二十也。《周禮》〔注〕作二十。</duanzhu>
<xushi>築㠯煑之爲？。</xushi>
<duanzhu>鬱人注：鄭司農云：鬱、草名。<pb n="220"/>十葉爲貫。百二十貫。築以煑之鐎中。停於祭前。按許說同此。今本注百二十貫之下衍爲字。賈公彥誤連築爲句矣。築䰞二字見肆師職。注云：築鬱草煑之。鬱人注云：築鬱金煑之以和鬯酒。又云：鬱者，鬱金香草。宐以和鬯。是則鄭意謂築之煑之以和秬黍所釀之鬯酒。乃用於祼也。凡以鬱和鬯謂之鬱鬯。如鬱人云和鬱鬯以實彝是。不和鬱者，但謂之秬鬯。如鬯人掌共秬鬯而飾之是也。許意與鄭略同。</duanzhu>
<xushi>从臼缶冖</xushi>
<duanzhu>音覛。</duanzhu>
<xushi>鬯。</xushi>
<duanzhu>臼、叉手也。缶、瓦器。冖，覆也。鬯之言暢也。叉手築之令㸏。乃盛之於缶而覆之。封固以幽之。則其香气暢達。此會意之恉也。</duanzhu>
<xushi>彡其飾也。</xushi>
<duanzhu>此說从彡之意。其物用於祭祀喪紀、賓客者也。故必飾其器。鬱、迂勿切，十五部。</duanzhu>
<xushi>一曰？鬯。</xushi>
<duanzhu>此連鬯爲文釋之。</duanzhu>
<xushi>百艸之𦾓。遠方鬱人所貢芳艸。合釀之㠯降神。</xushi>
<duanzhu>謂凡言？鬯者，用中國百艸之及遠方鬱人所貢芳艸二者合而釀之。芬芳條暢。可用降神。是曰？鬯。此别一義也。前說芳艸築煑爲？。合秬釀爲鬯。此說謂合釀艸及遠國芳艸爲？鬯。不必合秬酒而後爲鬯也。肆師職大鄭注亦謂築煑香<pb n="220-1"/>艸爲鬯。《水經注》溫水篇引應仲遠地理風俗記語、乃仲遠檃栝許書而爲之者。</duanzhu>
<xushi>鬱。</xushi>
<duanzhu>逗。謂鬱人之鬱字。</duanzhu>
<xushi>今鬱林郡也。</xushi>
<duanzhu>以上三鬱字舊作？。今依漢志作鬱。或說正以鬱釋？。許意古書云鬱人所貢、卽今鬱林郡地之人也。水經。溫水至鬱林廣鬱縣（⿰県系）爲鬱水。〈地理志〉「武帝元鼎六年更名桂林爲鬱林。</duanzhu>
</t>

<wh><img src="217B-01">𩰦</img></wh>
<t>
<xushi>禮器也。</xushi>
<duanzhu>古說今說皆云爵一升。《韓詩》說。爵觚觶角散緫名曰爵。其實曰觴。</duanzhu>
<xushi><seal_script>𠋓</seal_script>象雀之形。</xushi>
<duanzhu>各本作象爵之形四字。今正。古文全象爵形。卽象雀形也。小篆改古文𡞞之。首象其正形。下象其側形也。</duanzhu>
<xushi>中有鬯酒。又持之也。</xushi>
<duanzhu>又，手也。〈祭統〉：尸酢夫人執柄。夫人受尸執足。柄者，尾也。</duanzhu>
<xushi>皆㠯飮器象雀者。</xushi>
<duanzhu>各本雀作爵。今正。</duanzhu>
<xushi>取其鳴節節足足也。</xushi>
<duanzhu>節節足足、雀音如是。《廣雅》曰「鳳皇雄鳴卽卽。雌鳴足足。宋書符瑞志因之。皮傅之說耳。卽略切。二部。爵引伸爲爵秩字。假借爲雀字。《韓詩》說曰「爵，盡也。足也。《白虎通》說爵祿曰「爵者，盡也。所以盡人材。古爵音同焦。釂潐字皆取盡意。</duanzhu>
</t>

<wh><img src="217B-02">𥥼</img></wh>
<t>
<duanzhu>依古文四聲韵。</duanzhu>
<xushi>古文爵如此。象形。</xushi>
<duanzhu>首尾喙翼<pb n="220-2"/>足具見。爵形卽雀形也。程氏瑤田《通藝錄》曰「前有流，喙也。腦與項也。胡也。後有柄，尾也。容酒之量。其口左右侈出者，翅也。近前二柱、聳翅將飛皃也。其量，腹也。腹下卓爾鼎立者，其足也。古爵之存於今者驗之。㒳柱拄眉而酒盡。古經立之容不能昂其首也。不昂首而實盡。取節於㒳柱之拄眉。梓人所謂鄕衡者如是。</duanzhu>
</t>

<wh><img src="218A-01">𩰤</img></wh>
<t>
<xushi>黑黍也。一稃二米㠯釀。</xushi>
<duanzhu>生民曰「誕降嘉榖。維秬維秠。毛曰「秬、黑黍也。秠、一稃二米也。〈禾部〉稃，？也。秠、一稃二米。天賜后稷之嘉榖也。是則黑黍名？。自其一稃二米言之則謂之秠。以釀酒是曰？釀。經典曰？鬯。故其字从鬯也。黑黍容有不一稃二米者。</duanzhu>
<xushi>从鬯，矩聲。</xushi>
<duanzhu>其吕切，五部。</duanzhu>
</t>

<wh>秬</wh>
<t>
<xushi>𩰤或从禾。</xushi>
<duanzhu>今經典字皆如此作。</duanzhu>
</t>

<wh>𩰢</wh>
<t>
<xushi>列也。</xushi>
<duanzhu>列當从《玉篇》作烈。字之誤也。烈、火猛也。引伸爲凡猛之偁。𩰢謂酒氣酷烈。《左傳》「嘉栗旨酒。栗讀爲烈。𩰢引伸爲迅疾之義。今俗用駛疾字當作此。</duanzhu>
<xushi>从鬯。
<duanzhu>𩰤鬯灌地。臭陰達於淵泉。其氣烈也。</duanzhu>
<xushi>叓聲，讀若迅。</xushi>
<duanzhu>吏聲卽史聲。史與迅雙聲。《唐韵》疏吏切，古音亦在一部。</duanzhu>
</t>
<variants>文五，重二。</variants>

<wh>𩚁</wh>
<t>
<xushi>亼米也。</xushi>
<duanzhu>各本作一米也。《玉篇》同。葢孫強時巳誤矣。《韵會》本作米也。亦未是。今定爲亼米也。由亼字俗罕用而誤也。以合下云亼口例之。則此當爲亼米信矣。亼，集也。集衆米而成食也。引伸之人用供（⿰亻𠔏）口腹亦謂之食。此其相生之名義也。下文云：飯，食也。此食字引伸之義也。人食之曰飯。因之所食曰飯。猶之亼米曰食。因之用供口腹曰食也。食下不曰飯也者何也。食者自物言。飯者自人言。嫌其義不顯。故不以飯釋食也。飯下何以云食也。自䉵篆以下皆自人言。故不嫌也。《周禮》膳夫職注曰「食，飯也。《曲禮》食居人之左注：食、飯屬也。凡今人食分去入二聲。飯分上去二聲。古皆不如此分別。</duanzhu>
<xushi>从皀，亼聲。或說亼皀也。</xushi>
<duanzhu>此九字當作从亼皀三字。經淺人竄改不可通。皀者，榖之馨香也。其字从亼皀。故其義曰亼米。此於形得義之例。乘力切，一部。</duanzhu>
<xushi>凡𠊊之屬皆从𠊊。</xushi>
<duanzhu>鍇本此下有讀若粒三字。衍文。</duanzhu>
</t>

<wh><img src="218A-02">𩞑</img></wh>
<t>
<xushi>脩飯也。</xushi>
<duanzhu>脩各本作滫。誤今依《爾雅音義》引正。脩《倉頡篇》作𩛢。脩之言溲也。〈水部〉曰「𣸈、？汏也。飯者，人所飯也。？《爾雅》作饙。〈釋言〉曰「饙餾稔也。孫云：蒸之曰饙。均之曰餾。郭申之云：今呼𩛢音脩。𩛢飯爲饙。饙均孰爲餾。《詩》、《釋文》引字書云：饙、一蒸米也。劉熙云：饙，分也。衆粒各自分也。按〈大雅〉：泂酌行潦。挹彼注茲。可以？饎。箋云：酌取行潦。投大器之中。又挹之注之於此小器。而可以沃酒食之餴者。以有忠信之德、齊絜之誠以薦之故也。此謂以水𣸈熱飯。古語云𩛢飯。</duanzhu>
<xushi>从𠊊。？聲。</xushi>
<duanzhu>？从卉聲。賁奔亦从卉聲。十五部與十三部合音也。府文切。</duanzhu>
</t>

<wh>饙</wh>
<t>
<xushi>𩞑或从賁。</xushi>
<duanzhu>賁聲也。</duanzhu>
</t>

<wh>餴</wh>
<t>
<xushi>𩞑或从奔。</xushi>
<duanzhu>奔聲也。今《詩》字如此。</duanzhu>
</t>

<wh><img src="218B-01">𩞷</img></wh>
<t>
<xushi>飯气流也。</xushi>
<duanzhu>流各本作蒸。今依泂酌正義引改。？下云：馬食榖多气流四下也。然則飯气流者，謂气液盛流也。據孫、郭《爾雅》〔注〕及《詩》、《釋文》所引字書。似一蒸爲？。再蒸爲餾。然許不如此說。</duanzhu>
<xushi>从？，畱聲。</xushi>
<duanzhu>力救切，三部。</duanzhu>
</t>

<wh>飪</wh>
<t>
<xushi>大孰也。</xushi>
<duanzhu>〈特牲〉禮請期曰羹飪注：飪，孰也。飪亦假稔爲之。〈釋言〉「饙餾稔也。字又作餁。餁同飪。</duanzhu>
<xushi>从食，壬聲。</xushi>
<duanzhu>如甚切，七部。</duanzhu>
</t>

<wh><img src="218B-02">䏕</img></wh>
<t>
<xushi>古文飪。</xushi>
<duanzhu>从肉。</duanzhu>
</t>

<wh><img src="218B-03">恁</img></wh>（⿰亻⿱壬心）
<xushi>亦古文飪。</xushi>
<duanzhu>心部恁下云：齎也。此古文系後人增羼。小徐說。李舟切韵不云亦古文飪。</duanzhu>
</t>

<wh>𩟷</wh>
<t>
<xushi>孰食也。</xushi>
<duanzhu>巳孰可食者也。〈小雅〉〔毛傳〕曰「孰食曰饔。《周禮》〔注〕曰「饔、割亨煎和之稱。</duanzhu>
<xushi>从食，雝聲。</xushi>
<duanzhu>於容切，九部。</duanzhu>
</t>

<wh>飴</wh>
<t>
<xushi>米糱煎者也。</xushi>
<duanzhu>者字今補。米部曰「糱、芽米也。〈火部〉曰「煎、𤎅也。以芽米𤎅之爲飴。今俗用大麥。《釋名》曰「餳，洋也。煑米消爛洋洋然也。飴、小弱於餳。形怡怡也。內則曰「飴蜜以甘之。</duanzhu>
<xushi>从食，台聲。</xushi>
<duanzhu>与之切，一部。</duanzhu>
</t>

<wh><img src="218B-04">𩛛</img></wh>
<t>
<xushi>籒文飴。从異省。</xushi>
<duanzhu>異省聲。</duanzhu>
</t>

<wh>餳</wh>
<t>
<xushi>飴和饊者也。</xushi>
<duanzhu>不和饊謂之飴。和饊謂之餳。故成國云飴弱於餳也。《方言》曰「凡飴謂之餳。自關而東、陳楚宋衞之閒通語也。楊子渾言之。許析言之。《周禮》小師注：管、如今賣飴餳所吹者。〈周頌〉〔箋〕亦云：</duanzhu>
<xushi>从食，昜聲。</xushi>
<duanzhu>各本篆作𩛿、云易聲。今正。按鍚从昜聲、故音陽。亦音唐。在十部。《釋名》曰「餳，洋也。李軌《周禮》音唐是也。其陸氏音義《周禮》辭盈反、《毛詩》夕淸反。因之《唐韵》徐盈切。此十部音轉入於十一部。如行庚觥等字之入庚韵。郭璞三倉解詁曰「楊音盈協韵。晉灼《漢書音義》反楊惲爲由嬰。其理正同耳。淺人乃易其龤聲之偏旁。《玉篇》、《廣韵》皆誤从易。然《玉篇》曰「𩛿、徒當切。《廣韵》十一唐曰「糖，飴也。十四淸曰「𩛿，飴也。皆可使學者知餳糖一字。不當从易。至於《集韵》始以餳入《唐韵》。𩛿入淸韵。畫分二字。使人眞雁不分。其誤更甚。猶賴《類篇》正之。餳、古音如洋。語之轉如唐。故《方言》曰「餳謂之餹。郭云：江東皆言餹、音唐。</duanzhu>
</t>

<wh>饊</wh>
<t>
<xushi>熬稻粻餭也。</xushi>
<duanzhu>餭依《韵會》从食。各本作䅣。葢因許書無餭改之耳。《楚辭》、《方言》皆作餦餭。古字葢當作張皇。〈招䰟〉「有餦餭些。王曰「餦餭，餳也。《方言》曰「餳謂之餦餭。郭云：卽乾飴也。諸家渾言之。許析言之。熬、乾煎也。稻，稌也。稌者，今之稬米。米之黏者。䰞稬米爲張皇。張皇者，肥美之意也。既又乾煎之。若今煎粢飯然。是曰饊。飴者，熬米成液爲之。米謂禾黍之米也。饊者，謂乾熬稻米之張皇爲之。㒳者一濡一小乾、相盉合則曰餳。此許意也。楊、王、郭以餳飴釋餦餭。渾言之也。豆飴謂之？。見豆部。</duanzhu>
<xushi>从𠊊。𢿱聲。</xushi>
<duanzhu>穌旱切，十四部。</duanzhu>
</t>

<wh>餠</wh>
<t>
<xushi>麪餈也。</xushi>
<duanzhu>麥部曰「麪、麥末也。麪餈者，餠之本義也。《方言》曰「餠謂之飥、或謂之餦、或謂之餛是也。</duanzhu>
<xushi>从食，？聲。</xushi>
<duanzhu>必郢切，十一部。</duanzhu>
</t>

<wh>餈</wh>
<t>
<xushi>稻餠也。</xushi>
<duanzhu>《方言》曰「餌謂之餻。或謂之粢。或謂之？。或謂之餣。或謂之䬧。謂米餠也。《周禮》糗餌粉餈注曰「餌餈皆粉稻米、黍米所爲也。合蒸曰餌。餠之曰餈。糗者，擣粉熬大豆爲餌。餈之黏著以粉之耳。餌言糗、餈言粉、互相足。按許說與鄭不同。謂以稬米蒸孰餠之如麪餠曰餈。今江蘇之餈飯也。粉稬米而餠之而蒸之則曰餌。𩰲部云？、粉餠也是也。今江蘇之米粉餠、米粉團也。粉餠則傅之以熬米麥之乾者。故曰糗餌。米部云糗熬米麥也可證。餈則傅之以大豆之粉。米部曰粉傅面者也可證也。許不言何粉。大鄭云豆㞕。是也。</duanzhu>
<xushi>从食，次聲。</xushi>
<duanzhu>疾資切。十五部。《周禮故書》作茨。假借字也。</duanzhu>
</t>

<wh>䭣</wh>
<t>
<xushi>餈或从齊。</xushi>
<duanzhu>齊聲。</duanzhu>
</t>

<wh>粢</wh>
<t>
<xushi>餈或从米。</xushi>
<duanzhu>猶从食也。內則音義曰「餈本或作粢。按粢與〈禾部〉秶各義。</duanzhu>
</t>

<wh>饘</wh>
<t>
<xushi>糜也。</xushi>
<duanzhu>米部曰「糜，糝也。糝、以米和羹也。按以米和羹者，鼎實也。故正考父鼎銘曰「饘於是。粥於是。以餬余口。詳䰜部。</duanzhu>
<xushi>从食，亶聲。</xushi>
<duanzhu>諸延切，十四部。</duanzhu>
<xushi>周謂之饘。宋衞謂之𩜾。</xushi>
<duanzhu>此五字各本作宋謂之餬四字。今依〈檀弓〉音義、《初學記》正。𩜾者，？之或字。見𩰲部。去虔切。一人妄謂？饘同字。故於此改餰爲餬耳。</duanzhu>
</t>

<wh>餱</wh>
<t>
<xushi>乾食<pb n="222"/>也。</xushi>
<duanzhu>〈小雅〉「乾餱以愆。〈釋言〉、《毛傳》皆曰「餱，食也。〈大雅〉〔毛傳〕又云：餱、餱食也。凡乾者曰餱。故許曰乾食。無羊。或負其餱。亦必乾者乃可負也。小徐曰「今人謂飯乾爲餱。</duanzhu>
<xushi>从食，侯聲。</xushi>
<duanzhu>乎溝切，四部。</duanzhu>
<xushi>〈周書〉曰「歭乃餱粻。</xushi>
<duanzhu>粊誓文。今書作糗糧。據正義引鄭注：糗、擣熬榖也。與《周禮》〔注〕糗同。然則《古文尙書》作糗矣。許或兼偁歐陽、夏矦書與。粻字不見米部。而〈大雅〉云：以歭其粻。〈釋言〉、《詩》〔箋〕皆曰「粻，糧也。〈大雅〉又云：乃裹餱糧。則餱粻卽餱糧。</duanzhu>
</t>

<wh>餥</wh>
<t>
<xushi>餱也。</xushi>
<duanzhu>〈釋言〉曰「餥餱食也。</duanzhu>
<xushi>从食，非聲。</xushi>
<duanzhu>非尾切，十五部。</duanzhu>
<xushi>陳楚之閒相謁而食麥飯曰餥。</xushi>
<duanzhu>《方言》曰「餥，食也。陳楚之內相謁而食麥饘謂之餥。郭曰音非。</duanzhu>
</t>

<wh>饎</wh>
<t>
<xushi>酒食也。</xushi>
<duanzhu>〈大雅〉泂酌〔傳〕曰「饎、酒食也。〈七月〉、〈大田〉〔箋〕同。按酒食者，可喜之物也。故其字从食喜。〈商頌〉。大糦是承。傳曰「糦、黍稷也。《周禮》饎人。大鄭注云：饎人、主炊官也。〈特牲饋食禮〉注曰「炊黍稷曰饎。皆依文爲訓。由黍稷而炊之。爲酒爲食。其事相貫。饎本酒食之偁。因之名炊曰饎。因之名黍稷曰饎。引伸之義也。《方言》「糦、孰食也。氣孰曰糦。據《毛詩箋》則古文以喜爲饎。</duanzhu>
<xushi>从食，喜聲。</xushi>
<duanzhu>昌志切，一部。</duanzhu>
<xushi>《詩》曰「可㠯饙饎。</xushi>
<duanzhu>〈大雅〉文。謂行潦之水可用於酒食之饙。</duanzhu>
</t>

<wh><img src="219B-01">𩝮</img></wh>
<t>
<xushi>饎或从巸。</xushi>
<duanzhu>巸聲也。《周禮》〔注〕曰「故書饎作𩟄。葢轉寫多灬。</duanzhu>
</t>

<wh>糦</wh>
<t>
<xushi>饎或从米。</xushi>
<duanzhu>〈商頌〉字如此作。〈特牲〉注曰「古文饎作糦。</duanzhu>
</t>

<wh>䉵</wh>
<t>
<xushi>具食也。</xushi>
<duanzhu>？部曰「具、共置也。《禮經》凡言饌注曰「陳也。陳與置義同。《論語》曰「有酒食。先生饌。</duanzhu>
<xushi>从食，算聲。</xushi>
<duanzhu>士戀切，十四部。</duanzhu>
</t>

<wh>𩜹</wh>
<t>
<xushi>䉵或从㢲。</xushi>
<duanzhu>㢲聲。《論語》「先生饌。馬云：飮食也。鄭作餕。食餘曰餕。按馬注者，古論。鄭注者，校周之本以齊古。讀正凡五十事。其讀正者皆云魯讀爲某、今从古。此不云今从古。則是从魯論作餕者。何晏作饌。从孔安國、馬融之古論也。據《禮經》〈特牲〉、少牢注皆云：古文䉵作餕。許書則無餕有䉵、饌字。是則許於《禮經》从今文不从古文也。但《禮經》之䉵訓食餘。而許䉵饌同字、訓爲具食。則食餘之義無箸。且《禮經》言饌者多矣。注皆訓陳。不言古文作餕。食餘之字皆作䉵。未有作饌者。然則禮饌䉵當是各字。饌當獨出。訓具食也。䉵餕當同出。訓食餘也。乃與《禮經》合。若《論語》魯餕、古饌。此則古文假饌爲餕。此謂養親必有酒肉。既食恆<pb n="222-2"/>餕。而未有原。常情以是爲孝也。○又按《禮記》之字、於《禮經》皆从今文。而皆作餕。疑《儀禮》注當云今文䉵作餕。</duanzhu>
</t>

<wh>養</wh>
<t>
<xushi>供養也。</xushi>
<duanzhu>今人分別上去。古無是也。</duanzhu>
<xushi>从食，羊聲。</xushi>
<duanzhu>余㒳切，十部。</duanzhu>
</t>

<wh><img src="220A-01">𢼝</img></wh>
<t>
<xushi>古文養。</xushi>
</t>

<wh>飯</wh>
<t>
<xushi>食也。</xushi>
<duanzhu>自饎篆巳上皆自物言之。自䉵篆巳下皆自人言之。然則云食也者，謂食之也。此飯之本義也。引伸之所食爲飯。今人於本義讀上聲。於引伸之義讀去聲。古無是分別也。《禮記》音義云：依字書食旁作卞、扶万反。謂所食也。食旁作反、符晚反。謂食之也。二字不同。今則混之。故隨俗而音此字。陸語殊誤。古衹有飯字。後乃分別作？。俗又作飰。此正如汳水俗作汴也。唐以前書多作？字。後來多譌爲餠字。</duanzhu>
<xushi>从食，反聲。</xushi>
<duanzhu>符萬切。十四部。按大徐不達許意。故切符萬。而不云扶晚也。</duanzhu>
</t>

<wh><img src="220A-02">𩚖</img></wh>
<t>
<xushi>襍飯也。从食，丑聲。</xushi>
<duanzhu>女久切。三部。按米部曰「粈、襍飯也。此？篆葢俗增。故非其次。宐刪（⿰刂）。</duanzhu>
</t>

<wh>飤</wh>
<t>
<xushi>糧也。从人食。</xushi>
<duanzhu>祥吏切。一部。按以食食人物。其字本作食。俗作飤。或作飼。經典無飤。許云：䬴、食馬榖也。不作飤馬。此篆淺人所增。故非其次。𥼶爲糧也。又非。宐刪（⿰刂）。</duanzhu>
</t>

<wh>饡</wh>
<t>
<xushi>㠯羹澆飯也。</xushi>
<duanzhu>此飯用引伸之義。謂以羹澆飯而食之也。〈考工記〉注曰「瓚讀𩜾𩛻之𩛻。𩛻卽饡字也。《玉篇》曰「䬤者，饡之古文。然則本作䬤。轉寫作𩛻耳。內則注曰「狼臅膏、臆中膏也。以煎稻米則似今膏𩛻矣。《釋名》曰「肺𦠆、𦠆饡也。以米糝之。如膏饡也。以羹澆飯者，饡之本義。膏饡者，漢人所爲。</duanzhu>
<xushi>从食，贊聲。</xushi>
<duanzhu>則幹切，十四部。</duanzhu>
</t>

<wh>𩞧</wh>
<t>
<xushi>晝食也。</xushi>
<duanzhu>此猶朝曰饔、夕曰飱也。晝食曰𩞧。俗譌爲日西食曰𩞧。見《廣韵》：今俗謂日西爲晌午。頃刻爲半晌。猶𩞧之遺語也。</duanzhu>
<xushi>从食，象聲。</xushi>
<duanzhu>書㒳切，十部。</duanzhu>
</t>

<wh><img src="220A-03">𩞃</img></wh>
<t>
<xushi>𩞧或从？。</xushi>
</t>

<wh><img src="220A-04">𩚏</img></wh>
<t>
<xushi>餔也。</xushi>
<duanzhu>〈小雅〉〔傳〕曰「孰食曰饔。〈魏風〉〔傳〕曰「孰食曰飧。然則饔飧皆謂孰食。分別之則謂朝食夕食。許於饔不言朝。於飧不言孰。互文錯見也。趙注《孟子》曰「朝食曰饔。夕曰飧。此析言之。《公羊傳》趙盾食魚飧。《左傳》僖負羈饋盤飧、趙衰以壷飧從。皆不必夕時。渾言之也。司儀注曰「小禮曰飧。大禮曰饔餼。掌客。上公飧五牢。饔餼九牢。侯伯飧四牢。饔餼七牢。子男飧三牢。饔餼五牢。此飧饔與常食不同。且多生腥。不皆孰物。</duanzhu>
<xushi>从夕食。</xushi>
<duanzhu>會意。俗作飱，非也。思䰟切。十三部。按伐檀<pb n="223"/>正義引《說文》「飧、水澆飯也。从夕食。正以《釋文》、則《字林》語與《說文》異。</duanzhu>
</t>

<wh>餔</wh>
<t>
<xushi>申時食也。</xushi>
<duanzhu>各本申時上有日加二字。今依《廣韵》、《類篇》、《韵會》正。《淮南書》云：日至於悲谷是謂餔時。餔一作晡。引伸之義凡食皆曰餔。又以食食人謂之餔。</duanzhu>
<xushi>从食，甫聲。</xushi>
<duanzhu>博狐切，五部。</duanzhu>
</t>

<wh><img src="220B-01">𥂈</img></wh>
<t>
<xushi>籒文餔。从皿，浦聲。</xushi>
<duanzhu>皿、飮食器也。</duanzhu>
</t>

<wh>餐</wh>
<t>
<xushi>吞也。</xushi>
<duanzhu>口部曰「吞，咽也。〈鄭風〉曰「使我不能餐兮。〈魏風〉曰「彼君子兮。不素餐兮。是則餐猶食也。〈鄭風〉。還、子授子之粲兮。〈釋言〉、《毛傳》皆曰「粲，餐也。謂粲爲餐之假借字也。餐訓吞。引伸之爲人食之。又引伸之爲人所食。故曰授餐。飧與餐、其義異。其音異。其形則飧或作飱、餐或作䬸。〈鄭風〉、〈釋言〉音義誤認餐爲飧字耳。而《集韵》、《類篇》竟謂飧餐一字。</duanzhu>
<xushi>从食，？聲。</xushi>
<duanzhu>七安切。十四部。與十三部之飧迥別。魏伐檀一章三章分用。</duanzhu>
</t>

<wh><img src="220B-02">湌</img></wh>
<t>
<xushi>餐或从水。</xushi>
</t>

<wh>䭑</wh>
<t>
<xushi>嘰也。</xushi>
<duanzhu>口部曰「嘰、小食也。</duanzhu>
<xushi>从食，兼聲。讀若風溓溓。</xushi>
<duanzhu>風溓溓、未聞。〈禾部〉曰「稴讀若風廉之廉。葢同此。未識？是。力鹽切，七部。</duanzhu>
<xushi>一曰廉絜也。</xushi>
<duanzhu>一謂讀若廉潔之廉也。轉寫奪若字。</duanzhu>
</t>

<wh>饁</wh>
<t>
<xushi>餉田也。</xushi>
<duanzhu>〈釋詁〉、豳〔傳〕皆曰「饁，饋也。孫炎云：饁、野之餉。</duanzhu>
<xushi>从食，盇聲。</xushi>
<duanzhu>筠輒切，古音葢𡉄十五部。</duanzhu>
<xushi>《詩》曰「？彼南𠭇。</xushi>
<duanzhu>〈豳風〉、〈小雅〉文。</duanzhu>
</t>

<wh>饟</wh>
<t>
<xushi>周人謂餉曰饟。</xushi>
<duanzhu>〈周頌〉曰「其饟伊黍。正周人語也。〈釋詁〉曰「饁饟饋也。</duanzhu>
<xushi>从食，襄聲。</xushi>
<duanzhu>人漾切，十部。</duanzhu>
</t>

<wh>餉</wh>
<t>
<xushi>饋也。</xushi>
<duanzhu>饋各本作饟。今依《韵會》本。《孟子》說葛伯仇餉云：老弱饋食。又云：有童子以黍肉餉。</duanzhu>
<xushi>从食，向聲。</xushi>
<duanzhu>式亮切，十部。</duanzhu>
</t>

<wh>饋</wh>
<t>
<xushi>餉也。</xushi>
<duanzhu>饋之言歸也。故饋多假歸爲之。《論語》詠而饋、饋孔子豚、齊人饋女樂。古文皆作饋。魯皆作歸。鄭皆从古文。〈聘禮〉「歸饔餼五牢。鄭云：今文歸或爲饋。今本集解陽貨、〈微子篇〉作歸。依集解引孔安《國語》、則當作饋也。</duanzhu>
<xushi>从食，？聲。</xushi>
<duanzhu>求位切。十五部。按今字以餽爲饋。此乃假借。其義本不相通也。《孟子》：餽孔子豚。漢〈禮樂志〉「齊人餽魯而孔子行。巳作此字。</duanzhu>
</t>

<wh>饗</wh>
<t>
<xushi>鄕人㱃酒也。</xushi>
<duanzhu>〈豳風〉「朋酒斯饗。曰殺羔羊。傳曰「饗、鄕人飮酒也。其牲、鄕人以狗。大夫加以羔羊。此傳各本譌奪。依正義攷定如是。許君所本也。饗字之本義也。孔沖遠曰「鄕人飮酒而謂之饗者。〈鄕飮〉酒禮尊事重<pb n="223-2"/>故以饗言之。此不知亯燕之亯正作亯。亯，獻也。《左傳》作亯爲正字。《周禮》、《禮記》作饗爲同音假借字。猶之《左傳》作宴爲正字。宴，安也。《禮經》、《周禮》作燕爲同音假借字也。沖遠證之以用樂或上取。其說迂曲矣。至若《毛詩》云我將我亯。下文云既右饗之。云以亯以祀。下文云神保是饗。云亯以騂犧。下文云是饗是宜。《毛詩》之例。凡獻於上曰亯。凡食其獻曰饗。《左傳》用字正同。凡左氏亯燕字皆作亯。惟用人其誰饗之、字作饗。</duanzhu>
<xushi>从鄕、从食。</xushi>
<duanzhu>鄕食會意。</duanzhu>
<xushi>鄕亦聲。</xushi>
<duanzhu>許㒳切，十部。</duanzhu>
</t>

<wh>饛</wh>
<t>
<xushi>盛器滿皃。</xushi>
<duanzhu>〈小雅〉〔傳〕曰「饛、滿簋貌。許謂字之本義不專謂簋也。故易爲器。</duanzhu>
<xushi>从食，蒙聲。</xushi>
<duanzhu>莫紅切，九部。</duanzhu>
<xushi>《詩》曰「有饛簋飧。</xushi>
</t>

<wh>飵</wh>
<t>
<xushi>楚人相謁食麥曰飵。</xushi>
<duanzhu>《方言》「餥飵食也。陳楚之內相謁而食麥饘謂之餥。楚曰飵。凡陳楚之郊南楚之外相謁而餐或曰酢、或曰䬯。秦晉之際、河陰之閒曰䭡䭓。此秦語也。</duanzhu>
<xushi>从食，乍聲。</xushi>
<duanzhu>在各切，五部。</duanzhu>
</t>

<wh>䬯</wh>
<t>
<xushi>相謁食麥也。从食，占聲。</xushi>
<duanzhu>奴兼切，七部。</duanzhu>
</t>

<wh>䭡</wh>
<t>
<xushi>秦人謂相謁而食麥曰䭡䭓。从食，㥯聲。</xushi>
<duanzhu>烏困切，十三部。</duanzhu>
</t>

<wh>䭓</wh>
<t>
<xushi>䭡䭓也。从食，豈聲。</xushi>
<duanzhu>五困切。十三部。豈聲在十五部。合音也。</duanzhu>
</t>

<wh>餬</wh>
<t>
<xushi>寄食也。</xushi>
<duanzhu>《左傳》「餬其口於四方。《方言》曰「餬，寄也。寄食曰餬。引伸之義、〈釋言〉曰餬饘也是。</duanzhu>
<xushi>从食，胡聲。</xushi>
<duanzhu>戸吳切，五部。</duanzhu>
</t>

<wh>飶</wh>
<t>
<xushi>食之香也。</xushi>
<duanzhu>〈周頌〉〔傳〕曰「飶、芬香皃。許云食之香、爲其字从食也。</duanzhu>
<xushi>从食，必聲。</xushi>
<duanzhu>毗必切。十二部。與〈艸部〉苾音同義近。</duanzhu>
<xushi>《詩》曰「有飶其香。</xushi>
</t>

<wh><img src="221A-01">𩜈</img></wh>
<t>
<xushi>燕食也。</xushi>
<duanzhu>燕同宴。安也。安食者，無事之食也。無事食則充腹而巳。故語曰猒飫。〈釋言〉曰「飫，私也。私卽安食之謂。此非〈周語〉房烝立成之飫。亦非《毛傳》脫屨升堂之飫。其字下與飽䬼饒餘相屬。則其義略同也。</duanzhu>
<xushi>从食，芺聲。</xushi>
<duanzhu>依據切。古音在二部。今字作飫。</duanzhu>
<xushi>《詩》曰「㱃酒之？。</xushi>
<duanzhu>此引常棣六章說叚借也。？、《韓詩》作醧。說曰「跣而上坐謂之宴。能者飮、不能者巳謂之醧。《毛詩》叚？爲醧。故傳曰「？、燕私也。（今本奪燕字）脫屨升堂謂之？。（今本句首衍不字）毛、韓義一也。故曰許引此《詩》說醧之叚借也。此猶引作𡚽爲作好、引？席爲篾席也。說詳〈酉部〉。</duanzhu>
</t>

<wh>飽</wh>
<t>
<xushi>猒也。</xushi>
<duanzhu>〈甘部〉曰「猒，飽也。是爲轉注：</duanzhu>
<xushi>从食，包聲。</xushi>
<duanzhu>博巧切，古音在三部。</duanzhu>
</t>

<wh><img src="221B-01">𩞛</img></wh>
<t>
<xushi>古文飽。从丣聲。</xushi>
<duanzhu>丣古文孚也。孚聲在三部。</duanzhu>
</t>

<wh><img src="221B-02">𩜕</img></wh>
<t>
<xushi>亦古文飽。从丣聲。</xushi>
<duanzhu>丣聲亦在三部。</duanzhu>
</t>

<wh>䬼</wh>
<t>
<xushi>猒也。</xushi>
<duanzhu>賈思勰《齊民要術》曰「食飽不䬼。按猒，飽也。䬼則有猒棄之意。皆猒中之義也。《吕覽》曰「甘而不噮。《玉篇》、《集韵》引同。噮卽䬼字。《廣韵》曰「。噮、甘而猒也。是也。《集韵》鐸韵又引伊尹曰「甘而不䬼。肥而不？。</duanzhu>
<xushi>从食，肙聲。</xushi>
<duanzhu>烏玄切。十四部。按《篇》、《韵》、《集韵》皆於縣（⿰県系）切。在霰韵。《類篇》亦無平聲。</duanzhu>
</t>

<wh>饒</wh>
<t>
<xushi>飽也。</xushi>
<duanzhu>饒者，甚飽之䛐也。引以爲凡甚之偁。漢謠曰「今年尙可後年饒。謂後年更甚也。近人索饒、討饒之語。皆謂已甚而求巳也。</duanzhu>
<xushi>从食，堯聲。</xushi>
<duanzhu>如昭切，二部。</duanzhu>
</t>

<wh>餘</wh>
<t>
<xushi>饒也。从食，余聲。</xushi>
<duanzhu>以諸切，五部。</duanzhu>
</t>

<wh>餀</wh>
<t>
<xushi>食臭也。</xushi>
<duanzhu>食臭、謂殠而食之也。《儀禮》音義引《孟子》飯殠。</duanzhu>
<xushi>从食，艾聲。</xushi>
<duanzhu>呼艾切，十五部。</duanzhu>
<xushi>《爾雅》曰「餀謂之喙。</xushi>
<duanzhu>釋器文。今《爾雅》喙作餯。按許作喙。二徐、李燾及《集韵》、《類篇》皆同。汲古初印本亦不誤。而毛扆改作餯。</duanzhu>
</t>

<wh>餞</wh>
<t>
<xushi>送去食也。</xushi>
<duanzhu>各本少食字。今依《左傳音義》補。《毛傳》曰「祖而舍<pb n="224-1"/>軷。飮酒於其側曰餞。</duanzhu>
<xushi>从食，戔聲。</xushi>
<duanzhu>才線切，十四部。</duanzhu>
<xushi>《詩》曰「顯父餞之。</xushi>
<duanzhu>〈大雅〉文。</duanzhu>
</t>

<wh>餫</wh>
<t>
<xushi>野饋曰餫。</xushi>
<duanzhu>《左傳》「晉荀首如齊逆女。宣伯餫諸榖。杜云：野饋曰餫。運糧饋之。敬大國也。按餫之言運也。遠䛐也。榖、齊地。魯之禮不當至此。是野饋也。犧象不出門。嘉樂不野合。傳書餫者譏之也。〈小雅〉黍苗箋云：營謝轉餫之役。有負任者。有輓輦者。有將車者。有牽徬牛者。可證餫爲運糧。</duanzhu>
<xushi>从食，軍聲。</xushi>
<duanzhu>王問切，十三部。</duanzhu>
</t>

<wh>館</wh>
<t>
<xushi>客舍也。</xushi>
<duanzhu>〈鄭風〉、〈大雅〉〔傳〕曰「館，舍也。按館古假觀爲之。如《白虎通》引于邠斯觀。又引春秋築王姬觀于外。沈約宋書曰「陰館前漢作觀。後漢、晉作館。東觀餘論曰「《漢書》郊祀志作益壽延壽館。〈封禪書〉云：作益延壽觀。《漢書》衍一壽字耳。自唐以前六朝時。凡今道觀皆謂之某館。至唐始定謂之觀。</duanzhu>
<xushi>从食，宫聲。</xushi>
<duanzhu>古玩切，十四部。</duanzhu>
<xushi>《周禮》「五十里有巿。巿有館。館有積。㠯待朝聘之客。</xushi>
<duanzhu>遺人職。凡賓客會同師役。掌其道路之委積。五十里有巿。巿有𠊱館。𠊱館有積。鄭云：𠋫館、樓可以觀望者也。以觀望釋館。《釋名》曰「觀者，於上觀望也。</duanzhu>
</t>

<wh>饕</wh>
<t>
<xushi>貪也。从食，號聲。</xushi>
<duanzhu>土刀切，二部。</duanzhu>
</t>

<wh>叨</wh>
<t>
<xushi>俗饕。从口，刀聲。</xushi>
<duanzhu>今俗與饕分別異用。</duanzhu>
</t>

<wh><img src="222A-01">𧈐</img></wh>
<t>
<xushi>籒文饕。从號省。</xushi>
</t>

<wh>飻</wh>
<t>
<xushi>貪也。从食，㐱聲。</xushi>
<duanzhu>鉉本作殄省聲。不明於平入一理。妄改之也。他結切，十二部。</duanzhu>
<xushi>《春秋傳》曰「謂之饕飻。</xushi>
<duanzhu>《左傳》文十八年文。今傳作餮。賈、服及杜皆曰「貪財爲饕。貪食爲飻。此蒙上文貪于飮食、冒于貨賄、分言之。非許意也。</duanzhu>
</t>

<wh>饖</wh>
<t>
<xushi>飯傷熱也。</xushi>
<duanzhu>《周禮》、《禮記》皆言食齊視春時。鄭皆曰「飯宐溫。按溫者，不寒不熱之謂也。《曲禮》曰「毋揚飯。注云：嫌欲疾也。按飯傷熱則或揚之矣。《爾雅音義》引《倉頡篇》「饖、食臭敗也。《廣韵》本之。與許異。《玉篇》無饖。</duanzhu>
<xushi>从食，歲聲。</xushi>
<duanzhu>於廢切，十五部。</duanzhu>
</t>

<wh>饐</wh>
<t>
<xushi>飯傷溼也。</xushi>
<duanzhu>魚部曰「鮑、饐魚也。是引伸之凡淹漬皆曰饐也。《字林》云：饐、飯傷熱溼也。混饐於饖。葛洪云：饐、飯餿臭也。本《論語》孔注：而非許說。</duanzhu>
<xushi>从食，壹聲。</xushi>
<duanzhu>乙冀切，古音在十二部。</duanzhu>
</t>

<wh>餲</wh>
<t>
<xushi>飯餲也。</xushi>
<duanzhu>飯餲者，謂飯久而味變。餲之言？也。今江蘇俗云餲生。當作此字。鄕黨篇食饐而餲。孔曰「饐餲、臰味變也。皇侃云：饐謂飮食經久而<pb n="224-3"/>腐臰也。餲謂經久而味惡也。是則孔注本作饐臭、餲味變也。今本誤倒耳。據《論語》及許說。饐餲是二事。析言之也。釋器云：食饐謂之餲。則統言之。李充云：皆飮食壞敗之名。是也。</duanzhu>
<xushi>从食，曷聲。</xushi>
<duanzhu>乙例、烏介二切，十五部。</duanzhu>
<xushi>《論語》曰「食饐而餲。</xushi>
</t>

<wh>饑</wh>
<t>
<xushi>榖不孰爲饑。</xushi>
<duanzhu>釋天文。又曰「仍饑爲荐。按《論語》年饑、因之以饑饉。鄭本皆作飢。</duanzhu>
<xushi>从食，幾聲。</xushi>
<duanzhu>居衣切，十五部。</duanzhu>
</t>

<wh>饉</wh>
<t>
<xushi>蔬不孰爲饉。</xushi>
<duanzhu>釋天文。按許書無蔬字。此蔬當是本作疏。疏之言疋也。凡艸菜可食者，皆有根足而生也。</duanzhu>
<xushi>从食，堇聲。</xushi>
<duanzhu>渠吝切，十三部。</duanzhu>
</t>

<wh><img src="222A-02">𩚬</img></wh>
<t>
<xushi>飢也。</xushi>
<duanzhu>《廣韵》作飢皃。</duanzhu>
<xushi>从食，戹聲。讀若楚人言恚人。</xushi>
<duanzhu>於革切。十六部。恚與戹皆十六部聲也。</duanzhu>
</t>

<wh>餒</wh>
<t>
<xushi>飢也。从食，妥聲。</xushi>
<duanzhu>各本篆作餧。解作委聲。非也。今正攷《論語》音義曰「餒、奴罪反。《說文》魚敗曰餒。本又作餧。字書同。《爾雅音義》亦云：餒、奴罪反。《說文》魚敗曰餒。字書作餧。別字書於《說文》、則陸所據《說文》从妥明矣。按妥聲乃與奴罪切音相近。猶挼必妥聲、乃與女禾切相近。綏必妥聲、乃得妥綏爲古今字也。若《五經文字》曰「餧，飢也。經典相承。別作餒爲飢餒。以餧爲餒餉。葢張時《說文》巳改从委聲。與陸所據《說文》不同。故其字各異。餒古音十七部。餧爲餧餉俗字。許〈艸部〉作萎。</duanzhu>
<xushi>一曰魚敗曰餒。</xushi>
<duanzhu>《論語》「魚餒而肉敗。〈釋器〉曰「肉謂之敗。魚謂之餒。按魚爛自中。亦飢義之引伸也。</duanzhu>
</t>

<wh>飢</wh>
<t>
<xushi>餓也。</xushi>
<duanzhu>與饑分別。葢本古訓。諸書通用者多有。轉寫錯亂者亦有之。</duanzhu>
<xushi>从食，几聲。</xushi>
<duanzhu>居夷切，十五部。</duanzhu>
</t>

<wh>餓</wh>
<t>
<xushi>飢也。从食，我聲。</xushi>
<duanzhu>五箇切，十七部。</duanzhu>
</t>

<wh>餽</wh>
<t>
<xushi>吳人謂祭曰餽。</xushi>
<duanzhu>《方言》「䭨餟餽也。三字皆謂祭。《戰國策》三十三。飮食餔餽。高注：吳謂祭鬼（⿱田⿺儿厶）爲餽。古文通用。讀與饋同。按祭鬼（⿱田⿺儿厶）者，餽之本義。不同饋也。以餽爲饋者，古文假借也。高說與楊、許同。今本高注淺人增竄。不可從。</duanzhu>
<xushi>从食鬼（⿱田⿺儿厶）。</xushi>
<duanzhu>會意。</duanzhu>
<xushi>鬼（⿱田⿺儿厶）亦聲。</xushi>
<duanzhu>俱位切，十五部。</duanzhu>
</t>

<wh>餟</wh>
<t>
<xushi>祭酹也。</xushi>
<duanzhu>〈酉部〉曰「酹、餟祭也。《史記》孝武帝紀。其下四方地爲餟食。〈封禪書〉作醊食。漢郊祀志作腏。《方言》「餟，餽也。</duanzhu>
<xushi>从食，叕聲。</xushi>
<duanzhu>陟衞切，十五部。</duanzhu>
</t>

<wh>䬽</wh>
<t>
<xushi>小餟也。</xushi>
<duanzhu>《方言》「鑴，餽也。《玉篇》云：䭨同䬽。《廣雅》「祱，祭也。祱亦同䬽。</duanzhu>
<xushi>从食，兌聲。</xushi>
<duanzhu>輸芮切，十五部。</duanzhu>
</t>

<wh><img src="222B-01">𩜁</img></wh>
<t>
<xushi>馬食穀<pb n="225-1"/>多。气流四下也。</xushi>
<duanzhu>謂汗液前後左右四面流下也。？與淋雙聲義近。由於食榖多也。故从食。</duanzhu>
<xushi>从食，夌聲。</xushi>
<duanzhu>里甑切，六部。</duanzhu>
</t>

<wh>䬴</wh>
<t>
<xushi>食馬穀也。</xushi>
<duanzhu>以榖飤馬也。〈周南〉〔傳〕曰「秣，養也。〈小雅〉「乘馬在廏。摧之秣之。傳曰「摧，挫也。秣，粟也。按挫謂以莝飤之、粟謂以粟飤之也。秣同䬴。</duanzhu>
<xushi>从食，末聲。</xushi>
<duanzhu>莫撥切，十五部。</duanzhu>
</t>
<variants>文六十二，重十八。</variants>

<wh>亼</wh>
<t>
<xushi>三合也。从人一。象三合之形。</xushi>
<duanzhu>許書通例。其成字者必曰从某。如此言从入一是也。从入一而非會意。則又足之曰「象三合之形。謂似會意而實象形也。</duanzhu>
<xushi>凡亼之屬皆从亼。讀若集。</xushi>
<duanzhu>秦入切，七部。</duanzhu>
</t>

<wh>合</wh>
<t>
<xushi>亼口也。</xushi>
<duanzhu>各本亼作合。誤。此以其形釋其義也。三口相同是爲合。十口相傳是爲古。引伸爲几會合之偁。〈釋詁〉曰「㪉郃盍翕仇偶妃匹會合也。妃合會對也。</duanzhu>
<xushi>从亼口。</xushi>
<duanzhu>侯閤切，七部。</duanzhu>
</t>

<wh>僉</wh>
<t>
<xushi>皆也。</xushi>
<duanzhu>〈釋詁〉曰「僉咸胥皆也。</duanzhu>
<xushi>从亼、从吅、从从。</xushi>
<duanzhu>吅、驚嘑也。从、相聽也。七廉切，七部。</duanzhu>
<xushi>〈虞書〉曰「</xushi>
<duanzhu>虞當作唐。</duanzhu>
<xushi>僉曰伯夷。</xushi>
<duanzhu>〈堯典〉文。</duanzhu>
</t>

<wh>侖</wh>
<t>
<xushi>思也。</xushi>
<duanzhu>龠下曰「侖，理也。〈大雅〉〔毛傳〕曰「論，思也。按論者，侖之假借。思與理、義同也。思猶䚡也。凡人之思必依其理。倫論字皆以侖會意。</duanzhu>
<xushi>从亼𠕋。</xushi>
<duanzhu>聚集𥳑𠕋必依其次第。求其文理。力屯切，十三部。</duanzhu>
</t>

<wh><img src="223A-01">𠎚</img></wh>
<t>
<xushi>籒文侖。</xushi>
<duanzhu>古文𠕋作？。</duanzhu>
</t>

<wh>今</wh>
<t>
<xushi>是時也。</xushi>
<duanzhu>今者對古之偁。古不一其時。今亦不一其時也。云是時者。如言目前。則目前爲今。目前已上皆古。如言趙宋。則趙宋爲今。趙宋已上爲古。如言魏晉。則魏晉爲今。魏晉已上爲古。班固作古今人表。漢人不與焉。而謂之古今人者，謂近乎漢者爲今人。遠乎漢者爲古人也。作古今人表者所以補《漢書》之所無。存漢已前之厓略也。亦謂三皇至漢以前迭爲古今人也。古今人用字不同、謂之古今字。張揖作《古今字詁》是也。自張揖已後。其爲古今字又不知幾更也。古今音之不同近世言之冣詳。自商周至近世、不知凡幾古今也。故今者，無定之䛐。約之以是時則兼賅矣。〈召南〉〔傳〕曰「今、急辭也。今急㬪韵。</duanzhu>
<xushi>从亼乀。</xushi>
<duanzhu>會意。乀，逮也。乀亦聲。居音切，七部。</duanzhu>
<xushi>乀、古文及。</xushi>
<duanzhu>見又部。</duanzhu>
</t>

<wh>舍</wh>
<t>
<xushi>市居<pb n="225-3"/>曰舍。</xushi>
<duanzhu>〈食部〉曰「館、客舍也。客舍者何也。謂巿居也。巿居者何也。《周禮》遺人曰「凡國野之道。十里有廬。廬有飮食。三十里有宿。宿有路室。路室有委。五十里有巿。巿有𠋫館。𠋫館有積。鄭云：一巿之閒。有三廬一宿。𠊱館及廬、宿皆所謂巿居曰舍也。此巿字非買賣所之。謂賔客所之也。舍可止。引伸之爲凡止之偁。〈釋詁〉曰「廢稅赦舍也。凡止於是曰舍。止而不爲亦曰舍。其義異而同也。猶置之而不用曰廢。置而用之亦曰廢也。《論語》「不舍晝夜。謂不放過晝夜也。不放過晝夜、卽是不停止於某一晝一夜。以今俗音讀之。上去無二理也。古音不分上去。舍捨二字義相同。</duanzhu>
<xushi>从亼屮口。</xushi>
<duanzhu>屮口二字今補。全書之例。成字則必曰從某而下釋之也。从亼者，謂賔客所集也。</duanzhu>
<xushi>屮象屋也。</xushi>
<duanzhu>象屋上見之狀。說从屮之意。</duanzhu>
<xushi>口象築也。</xushi>
<duanzhu>口音圍。說从口之意。始夜切，古音在五部。</duanzhu>
</t>
<variants>文六，重一。</variants>

<wh>會</wh>
<t>
<xushi>合也。</xushi>
<duanzhu>見〈釋詁〉「《禮經》「器之葢曰會。爲其上下相合也。凡曰會計者，謂合計之也。皆非異義也。</duanzhu>
<xushi>从亼，曾省。</xushi>
<duanzhu>三合而增之。會意。黃外切，十五部。</duanzhu>
<xushi>曾，益也。</xushi>
<duanzhu>說从曾之意。〈土部〉曰「增，益也。是則曾者，增之假借字。如曾祖、曾孫之曾卽含益義。</duanzhu>
<xushi>凡會之屬皆从會。</xushi>
</t>

<wh><img src="223B-01">㣛</img></wh>
<t>
<xushi>古文會如此。</xushi>
</t>

<wh>朇</wh>
<t>
<xushi>益也。</xushi>
<duanzhu>朇裨古今字。今字作裨益。古字作朇益。裨行而朇廢矣。</duanzhu>
<xushi>从會，卑聲。</xushi>
<duanzhu>符支切，十六部。</duanzhu>
</t>

<wh>䢈</wh>
<t>
<xushi>日月合宿爲䢈。</xushi>
<duanzhu>各本作爲辰。今依《廣韵》、《集韵》、《類篇》訂。《左傳》「晉侯問伯瑕曰「何謂六物。對曰「歲時日月星辰是謂也。公曰「多語寡人辰而莫同。何謂辰。對曰「日月之會是謂辰。故以配日。按辰以配日者，謂以從子至亥配從甲至癸也。十日、十二辰見《周禮》馮相氏、？蔟氏。注云：日謂從甲至癸。辰謂從子至亥。從子至亥者，日月一歲十二會。所會之處謂之十二次。星紀之次爲丑、玄枵之次一名天黿爲子、豕韋之次一名娵訾爲亥、降婁之次爲戌、大梁之次爲酉、實沈之次爲申、鶉首之次爲未、鶉火之次爲午、鶉尾之次爲巳、壽星之次爲辰、大火之次爲卯、析木之次爲寅是也。據《說文》則日月之合宿謂之䢈。據《周禮》、《左傳》則日月䢈處謂之辰也。䢈者，卽《左傳》之會字。非《左傳》之辰字<pb n="226-1"/>也。</duanzhu>
<xushi>从會辰。</xushi>
<duanzhu>辰，時也。日月以時而會。故从辰會會意。</duanzhu>
<xushi>會亦聲。</xushi>
<duanzhu>各本作辰亦聲。攷《廣韵》十四泰有䢈、音黃外切，十七眞無䢈字。是可證《說文》本作會亦聲也。《玉篇》曰「䢈、時眞切。日月會也。今作辰。葢當希馮時《說文》巳有作辰亦聲者。而顧從之。《集韵》、《類篇》亦沿誤耳。皆誤讀左氏者爲之也。大徐用孫愐《唐韵》爲音。而不必盡用《唐韵》。如此字《廣韵》入泰不入眞可證。十五部。</duanzhu>
</t>
<variants>文三，重一。</variants>

<wh>倉</wh>
<t>
<xushi>穀藏也。</xushi>
<duanzhu>藏當作臧。臧，善也。引伸之義、善而存之亦曰臧。臧之之府亦曰臧。俗皆作藏。分平去二音。榖臧者，謂榖所臧之處也。〈广部〉曰「府、文書藏。庫、兵車藏。廥、芻稾藏。今音皆徂浪切。</duanzhu>
<xushi>蒼黃取而臧之。</xushi>
<duanzhu>蒼、舊作倉。今正。蒼黃者，匆遽之意。刈穫貴速也。</duanzhu>
<xushi>故謂之倉。</xushi>
<duanzhu>蒼倉㬪韵。</duanzhu>
<xushi>从食省。口象倉形。</xushi>
<duanzhu>七岡切，十部。</duanzhu>
<xushi>凡倉之屬皆从倉。</xushi>
</t>

<wh><img src="223B-02">仺</img></wh>
<t>
<xushi>奇字倉。</xushi>
<duanzhu>葢从古文巨。</duanzhu>
</t>

<wh>牄</wh>
<t>
<xushi>鳥獸來食聲也。</xushi>
<duanzhu>牄葢壁中文如此。孔安國以今文字讀之易爲蹌蹌。鄭云：飛鳥走獸蹌蹌然而舞。僞孔說本之。許則徑從牄字。說爲鳥獸來食聲。與鄭異。鄭易字。許不易字也。鄭注大司樂亦引鳥獸牄牄。《公羊》春秋有頓子牄。</duanzhu>
<xushi>从倉。
<duanzhu>鳥獸來食。故从倉。</duanzhu>
<xushi>爿聲。</xushi>
<duanzhu>七羊切，十部。</duanzhu>
<xushi>〈虞書〉曰「鳥獸牄牄。</xushi>
<duanzhu>〈咎繇謨〉文。</duanzhu>
</t>
<variants>文二，重一。</variants>

<wh>入</wh>
<t>
<xushi>內也。</xushi>
<duanzhu>自外而中也。</duanzhu>
<xushi>象從上俱下也。</xushi>
<duanzhu>上下者，外中之象。人汁切，七部。</duanzhu>
<xushi>凡入之屬皆从入。</xushi>
</t>

<wh>内</wh>
<t>
<xushi>入也。</xushi>
<duanzhu>今人謂所入之処爲內。乃以其引伸之義爲本義也。互易之。故分別讀奴荅切。又多假納爲之矣。《周禮》〔注〕云：職內、主入也。內府、主良貨賄藏在內者。然則職內之內是本義。內府之內是引伸之義。</duanzhu>
<xushi>从冂入。</xushi>
<duanzhu>小徐曰「冂、音坰。按當音𧠨。許？冂異篆。冂者，覆也。覆在外。各本無入字。今依《韵會》補。奴對切，十五部。</duanzhu>
<xushi>自外而入也。</xushi>
<duanzhu>釋會意之恉。</duanzhu>
</t>

<wh>㞤</wh>
<t>
<xushi>入山之突也。</xushi>
<duanzhu>《廣韵》作入山湥皃。於形得義。</duanzhu>
<xushi>从山、从入。</xushi>
<duanzhu>會意。</duanzhu>
<xushi>闕。</xushi>
<duanzhu>此闕謂闕其音讀也。大徐鉏箴切。《篇》、《韵》同。乃後人強爲之音。以其字似岑。因謂音岑耳。</duanzhu>
</t>

<wh>糴</wh>
<t>
<xushi>？榖也。从入䊮。</xushi>
<duanzhu>米部曰「䊮，榖也。故巿榖从入䊮。䊮亦聲。今徒歷切。古音在三部。《左傳》晉大夫有糴茷。</duanzhu>
</t>

<wh>㒰</wh>
<t>
<xushi>完也。</xushi>
<duanzhu>宀部曰「完，全也。是爲轉注：</duanzhu>
<xushi>从入、从工。</xushi>
<duanzhu>从工者，如巧者之製造必完好也。疾緣切，十四部。</duanzhu>
</t>

<wh>全</wh>
<t>
<xushi>篆文㒰。从王。</xushi>
<duanzhu>按篆當是籒之誤。仝全皆从人。不必先古後篆也。今字皆从籒。而以仝爲同字。</duanzhu>
<xushi>純玉曰全。</xushi>
<duanzhu>〈考工記〉〈玉人〉云：天子用全。大鄭云：全、純色也。許〈玉部〉云：全、純玉也。後鄭《周禮》〔注〕同許。按云純玉曰全者，引經說此字从玉之意。</duanzhu>
</t>

<wh><img src="224A-01">𠌆</img></wh>
<t>
<xushi>古文㒰。</xushi>
<duanzhu>按下體未宷其所從。汗𥳑作？。古文四聲韵載王庶子𥓓亦作？。疑近是。</duanzhu>
</t>

<wh><img src="224A-02">𠓜</img></wh>
<t>
<xushi>二入也。</xushi>
<duanzhu>以形爲義。</duanzhu>
<xushi>㒳从此。</xushi>
<duanzhu>㒳各本作兩。今按兩从㒳。㒳从？也。</duanzhu>
<xushi>闕。</xushi>
<duanzhu>此闕亦謂音讀不傳也。大徐良奬切。乃因㒳字從此謂同㒳音。</duanzhu>
</t>
<variants>文六，重二。</variants>

<wh>缶</wh>
<t>
<xushi>瓦器所㠯盛酒𤖅。</xushi>
<duanzhu>釋器、〈陳風〉〔傳〕皆云：盎謂之缶。許云：盎，盆也。罌，缶也。似許與《爾雅》說異。缶有小有大。如汲水之缶、葢小者也。如五獻之尊、門外缶大於一石之壷、五𣁬之瓦甒、其大者也。皆可以盛酒𤖅。</duanzhu>
<xushi>秦人鼔（⿰壴攵）之㠯節謌。</xushi>
<duanzhu>鼔（⿰壴攵）之錄切。擊也。《韵會》鼔（⿰壴攵）作擊。李斯傳、廉藺傳、漢楊惲傳皆可證。</duanzhu>
<xushi>象形。</xushi>
<duanzhu>字象器形。方九切。三部。俗作缻。</duanzhu>
<xushi>凡缶之屬皆从缶。</xushi>
</t>

<wh>䍍</wh>
<t>
<xushi>未燒瓦器也。</xushi>
<duanzhu>〈土部〉曰「瓦未燒曰坏。䍍與坏不但義同。而音冣相近。故《集韵》謂爲一字、披尤切也。</duanzhu>
<xushi>从缶，㱿聲。讀若筩莩同。</xushi>
<duanzhu>謂讀與筩莩之莩同也。《漢書》非有葭莩之親。張晏曰「葭，蘆也。莩、葉裏白皮也。晉灼曰「莩、葭裏之白皮也。師古曰「莩者，蘆筩中白皮至薄者也。張說非也。按張說本同、惟轉寫蘆誤爲葉耳。司馬彪律曆志。以葭莩灰抑其端。當亦謂此。劉注：葭莩出河內。豈以河內者爲善歟。莩音孚。則䍍亦音孚。孚古音同浮。是以在一部爲坏字。在三部爲䍍字。大徐苦𠊱切。《玉篇》苦谷切。</duanzhu>
</t>

<wh>匋</wh>
<t>
<xushi>作瓦器也。</xushi>
<duanzhu>作字各本無。今依《玉篇》補。〈大雅〉：陶復陶穴。箋云：復穴皆如陶然。<pb n="227-1"/>正義引《說文》「匋、瓦器竈也。按穴部云：窯、燒瓦竈也。瓦部云：甄，匋也。然則依《玉篇》爲長。作瓦器者。䍍之燒之。皆是其事。故匋之字次於䍍。今字作陶。陶行而匋廢矣。陶見〈𨸏部〉「再成𠀉也。</duanzhu>
<xushi>从缶，包省聲。</xushi>
<duanzhu>疑作勹聲亦是。皆形聲包會意也。徒刀切，古音在三部。</duanzhu>
<xushi>古者，昆吾作匋。</xushi>
<duanzhu>裴駰曰「出《世本》。《吕覽》：昆吾作陶。高云：昆吾、顓頊之後。吳回、黎之孫。陸終之子。己姓也。爲夏伯。制作陶冶。挻埴爲器。按顓頊產老童。老童產黎。《左傳》云顓頊氏有子曰黎爲祝融是也。帝嚳誅黎。而以其弟吳回爲黎後。奉黎之祀。故高云吳回、黎之孫。實則吳回之孫也。《國語》「昆吾爲夏伯。韋云：昆吾、祝融之孫。陸終第二子。名樊。爲己姓。封於昆吾衞是也。其後夏衰。昆吾爲夏伯。遷於舊許。按帝繫、《世本》皆言昆吾者衞是也。昆吾始封在衞。故哀十七年《左傳》衞矦夢見人登昆吾之觀也。其後遷於舊許。故昭十二年傳楚靈王曰「昔我皇祖伯父昆吾。舊許是宅也。其後滅於湯。〈商頌〉云：韋顧既伐。昆吾夏桀。楚世家曰「昆吾氏、夏之時嘗爲侯伯。桀之時湯滅之是也。據高說是始封之昆吾作匋。據古史考云夏時昆吾氏作瓦。張華《博物志》云桀作瓦。《尸子》云夏桀臣昆吾作陶。是謂湯所滅之昆吾與桀作匋。以舜匋河濵而有虞氏上匋𣃔之。則高說是而他說失之也。</duanzhu>
<xushi>案史篇讀與缶同。</xushi>
<duanzhu>許書言案者二條。疑後人所羼入。史篇者，史籒所作大篆十五篇也。詳皕部。讀與缶同者，謂史篇以匋爲缶。古文假借也。匋與缶古音同在三部。故得相假借。據此可知史篇四言成文。如後世《倉頡》、《爰歷》之體。</duanzhu>
</t>

<wh>罌</wh>
<t>
<xushi>缶也。</xushi>
<duanzhu>缶、《太平御覽》作？。今按作缶爲是。許意缶罌？一物也。《方言》「㼚瓭？䍃㽀㼻甀瓮瓿甊㽈。甖也。自關而西、晉之舊都、河汾之閒、其大者謂之甀。自關而東、趙魏之郊謂之瓮。或謂之甖。甖其通語也。甀卽？。甖卽罌。瓦部曰「罌謂之㼰。瓮，罌也。康瓠、破罌也。史、漢淮陰侯傳曰「信乃益爲疑兵。乘船欲渡臨晉。而伏兵從夏陽以木罌缻渡軍。襲安邑。木罌缶者，以木爲罌缶狀。實兵於其中。不欲人知。故不爲盆狀。韋昭云：以木爲器如罌缻以渡軍。無船、且尙密也。韋說是也。罌缶器之大者。</duanzhu>
<xushi>从缶，賏聲。</xushi>
<duanzhu>烏莖切，十一部。</duanzhu>
</t>

<wh><img src="225A-01">𦉈</img></wh>
<t>
<xushi>小口罌也。</xushi>
<duanzhu>上文罌者，兼大口小口渾言之。此云小口罌、則析言之也。小口則宁物必垂下之。故曰？。凌人注云：鑑如甀。大<pb n="227-3"/>口。以盛冰。謂如？而大口也。醢人注曰「塗置甀中。百日則成矣。《方言》「罃、周洛韓鄭之閒謂之甀。或謂之罃。按罃者，？之長頸者。？不長頸。方俗或同名。</duanzhu>
<xushi>从缶，𠂹聲。</xushi>
<duanzhu>池僞切，古音在十七部。</duanzhu>
</t>

<wh>䍌</wh>
<t>
<xushi>小缶也。</xushi>
<duanzhu>按《方言》曰「瓿甊，甖也。自關而西、晉之舊都、河汾之閒、其大者謂之甀。其中者謂之瓿甊。又曰「缶謂之瓿㼴。許意缶罌一物也。故云瓿、小缶也。卽楊之中者謂之瓿甊也。</duanzhu>
<xushi>从缶，㕻聲。</xushi>
<duanzhu>蒲𠊱切，《廣韵》薄侯切。四部。</duanzhu>
</t>

<wh>缾</wh>
<t>
<xushi>𦉥也。</xushi>
<duanzhu>易井卦辭曰「羸其甁。《左傳》衞孫蒯飮馬於重𠀉。毀其甁。按甁亦𧦝缶。《左傳》具綆缶。此缶之小者。</duanzhu>
<xushi>从缶，幷聲。</xushi>
<duanzhu>薄經切，十一部。</duanzhu>
</t>

<wh>甁</wh>
<t>
<xushi>缾或从瓦。</xushi>
</t>

<wh>𦉥</wh>
<t>
<xushi>汲缾也。</xushi>
<duanzhu>丼下曰「外象構？形。其罋也。井爻辭曰「甕敝漏。按缾罋之本義爲汲器。經傳所載不獨汲水者偁缾罋也。許云汲缾。分別言之。許固謂缾不專用汲矣。𦉥俗作甕。</duanzhu>
<xushi>从缶，雝聲。</xushi>
<duanzhu>烏貢切，九部。</duanzhu>
</t>

<wh>䍇</wh>
<t>
<xushi>下平缶也。</xushi>
<duanzhu>下當作不。字之誤也。凡器無不下平者。以從乏之意求之。當是不平缶。反正爲乏也。又以讀若𦐇求之。𦐇與替雙聲。替者一偏下也。《集韵》、《類篇》皆引《說文》瓨也。<pb n="228"/>二書引《說文》皆用大徐本。何以乖異若是。《廣雅》「䍇，甁也。</duanzhu>
<xushi>从缶，𠂜聲。讀若簿引𦐇。</xushi>
<duanzhu>土盇切，七部。</duanzhu>
</t>

<wh>罃</wh>
<t>
<xushi>備火長頸缾也。</xushi>
<duanzhu>《左傳》襄九年。宋災。具綆缶。備水器。杜曰「缶、汲器也。水器、盆㽉之屬也。是謂汲水貯水之分。師古注〈五行志〉則謂缶卽盎也。水器者，罃瓮之屬。引許氏《說文解字》「罃、備火、今之長頸甁也。按各本無今之二字。備火長頸缾者，備火之汲罋。則長其頸以多盛水。且免傾覆也。其說《左傳》者，杜爲長。</duanzhu>
<xushi>从缶，熒省聲。</xushi>
<duanzhu>烏莖切。十一部。按近人謂罌罃一字。依許則劃然二物二字也。罌大罃小。用各不同。《方言》、《廣雅》說雖不與許同。而罌罃亦畫爲二。今本《廣雅》甔㼡之下奪一也字。</duanzhu>
</t>

<wh>缸</wh>
<t>
<xushi>瓨也。</xushi>
<duanzhu>瓦部曰「瓨似罌。長頸。受十斗。缸與瓨音義皆同也。史、漢貨殖傳皆曰「醯？千瓨。</duanzhu>
<xushi>从缶，工聲。</xushi>
<duanzhu>下江切，九部。</duanzhu>
</t>

<wh><img src="225B-01">𦈸</img></wh>
<t>
<xushi>瓦器也。从缶，或聲。</xushi>
<duanzhu>于逼切，一部。</duanzhu>
</t>

<wh>䍎</wh>
<t>
<xushi>瓦器也。</xushi>
<duanzhu>《詩》斯干。乃生女子。載弄之瓦。傳曰「瓦、紡專也。箋云：紡專、習其壹所有事也。案專同塼。紡專、正義不言何物。《廣韵》卄二霰云：䍎、紡錘。《集韵》霰韵云：䍎、一曰紡甎。然則婦人撚綫錘<pb n="228-1"/>頭。古用塼爲之。婦人所重者紡績。故箋云習其壹意於所有事也。許云瓦器。渾言之。未及詳說耳。紡錘下垂。如戈鐏之在底。故其字亦七鈍切。</duanzhu>
<xushi>从缶，薦聲。</xushi>
<duanzhu>作甸切，十二部。</duanzhu>
</t>

<wh>䍃</wh>
<t>
<xushi>瓦器也。从缶，肉聲。</xushi>
<duanzhu>以周切，三部。</duanzhu>
</t>

<wh>𦉢</wh>
<t>
<xushi>瓦器也。</xushi>
<duanzhu>《篇》、《韵》皆云似甁有耳。</duanzhu>
<xushi>从缶，霝聲。</xushi>
<duanzhu>郎丁切，十一部。</duanzhu>
</t>

<wh>䍄</wh>
<t>
<xushi>缺也。</xushi>
<duanzhu>刀缺謂之㓠。瓦器缺謂之䍄。《詩》云：白圭之㓠。引伸通用也。</duanzhu>
<xushi>从缶，占聲。</xushi>
<duanzhu>都念切，七部。</duanzhu>
</t>

<wh>缺</wh>
<t>
<xushi>器破也。</xushi>
<duanzhu>俗誤作𡙇。又通用闕。</duanzhu>
<xushi>从缶，夬聲。</xushi>
<duanzhu>各本作決省聲。今正。傾雪切，十五部。</duanzhu>
</t>

<wh>罅</wh>
<t>
<xushi>裂也。</xushi>
<duanzhu>〈考工記〉瓬人所謂薜也。引伸爲凡裂之偁。</duanzhu>
<xushi>从缶，虖聲。</xushi>
<duanzhu>呼迓切，古音在五部。</duanzhu>
<xushi>缶燒善裂也。</xushi>
<duanzhu>說从缶之意。</duanzhu>
</t>

<wh>罄</wh>
<t>
<xushi>器中空也。</xushi>
<duanzhu>〈釋詁〉、《毛傳》皆曰「罄，盡也。引伸爲凡盡之偁。如《韓詩》磬天之妹、《毛詩》俔磬也、郭注《爾雅》云今人呼厭極爲罄皆是。古書罄磬多互相假借。</duanzhu>
<xushi>从缶，殸聲。</xushi>
<duanzhu>苦定切，十一部。</duanzhu>
<xushi>殸、古文磬字。</xushi>
<duanzhu>依石部耳部香部古當作籒。</duanzhu>
<xushi>《詩》曰「缾之罄矣。</xushi>
<duanzhu>〈小雅〉文。不偁罄無不宜、而偁此者。於从缶之意切也。</duanzhu>
</t>

<wh>罊</wh>
<t>
<xushi>器中盡也。</xushi>
<duanzhu>〈釋詁〉曰「罊，盡也。〈皿部〉曰「盡、器中空也。</duanzhu>
<xushi>从缶，毄聲。</xushi>
<duanzhu>苦計切。十六部。《爾雅音義》引《說文》口地反。</duanzhu>
</t>

<wh>缿</wh>
<t>
<xushi>受錢器也。</xushi>
<duanzhu>易入難出器也。《史記》酷吏列傳。惡少年投缿。《漢書》「趙廣漢敎吏爲缿筩。蘇林曰「缿如瓨。可受投書。師古曰「缿、若今盛錢藏甁。爲小孔。可入而不可出。</duanzhu>
<xushi>从缶，后聲。</xushi>
<duanzhu>大口切。又胡講切。按胡講、音之轉也。古音在四部。大當作火。</duanzhu>
<xushi>古㠯瓦。今㠯竹。</xushi>
<duanzhu>說从缶之意也。趙傳缿筩。缿卽以瓦者。筩卽以竹者。許云今以竹。則許時用竹者多也。今巿中錢筩皆用竹。</duanzhu>
</t>
<variants>文二十一，重一。</variants>

<wh>矢</wh>
<t>
<xushi>弓弩矢也。</xushi>
<duanzhu>弓弩所用䠶之矢也。</duanzhu>
<xushi>从入。
<duanzhu>矢欲其中。</duanzhu>
<xushi>象鏑？羽之形。</xushi>
<duanzhu>鏑謂丨也。〈金部〉曰「鏑、矢鏠也。？作？者，誤。？謂八也。〈木部〉曰「桰、矢桰檃弦（⿰弓𤣥）処。岐其耑以居弦（⿰弓𤣥）也。羽謂一也。羽部曰「翦、矢羽是也。矢羽從、而橫之何也。以識其物耳。矢之制詳於〈考工記〉矢人。式視切，十五部。</duanzhu>
<xushi>古者，夷牟初作矢。</xushi>
<duanzhu>《山海經》曰「少暤生般。般是始爲弓矢。郭曰「《世本》云牟夷作矢。揮作弓。弓矢一器。作之㒳人。於義有疑。此言般之作是。按弦（⿰弓𤣥）木爲弧。掞木爲矢。𣪠傳系諸黃帝堯舜之下。葢不妨有同時合成之者。夷牟、郭作牟夷。孫卿作浮游。</duanzhu>
<xushi>凡矢之屬皆从矢。</xushi>
</t>

<wh>䠶</wh>
<t>
<xushi>弓弩發於身而中於遠也。</xushi>
<duanzhu>謂用弓弩發矢於身而中於遠也。《詩》、《禮記》以射爲猒斁之斁。</duanzhu>
<xushi>从矢、从身。</xushi>
<duanzhu>會意。食夜切，古音在五部。</duanzhu>
</t>

<wh><img src="226A-01">射</img></wh>
<t>
<xushi>篆文䠶。</xushi>
<duanzhu>射者小篆。則䠶者古文。此亦丄部之例也。何不以射入〈寸部〉而以䠶傅見也。爲其事重矢也。</duanzhu>
<xushi>从寸，寸、法度也。亦手也。</xushi>
<duanzhu>說从寸之意。射必依法度。故从寸。寸同又。射必用手。故从寸。</duanzhu>
</t>

<wh>矯</wh>
<t>
<xushi>揉箭箝也。</xushi>
<duanzhu>揉當作柔。許無揉有柔煣也。箭者，矢竹所爲矢也。不言矢言箭者。矯施於笴、不施於鏑羽也。箝，籋也。柔箭之箝曰矯。引伸之爲凡矯枉之偁。凡云矯詔者，本不然而云然也。</duanzhu>
<xushi>从矢，喬聲。</xushi>
<duanzhu>居夭切，二部。</duanzhu>
</t>

<wh>矰</wh>
<t>
<xushi>隿射矢也。</xushi>
<duanzhu>《周禮》〈司弓矢〉云：矰矢、茀矢、用諸弋射。注云：結繳於矢謂之矰。矰，高也。茀矢象焉。茀之言刜也。二者皆可以<pb n="229"/>弋飛鳥刜羅之也。前於重又微輕、行不低也。《詩》云：弋鳧與鴈。</duanzhu>
<xushi>从矢，曾聲。</xushi>
<duanzhu>作滕切，六部。</duanzhu>
</t>

<wh>矦</wh>
<t>
<xushi>春饗所射矦也。</xushi>
<duanzhu>饗者，鄕人㱃酒也。春饗所射矦、謂天子諸矦養老先行〈大射〉禮之矦也。天子諸矦養老皆如〈鄕飮〉酒之禮。故亦謂之饗。文王世子曰「設三老五更群老之席位。注云：三老如〈鄕飮〉酒禮之賔。五更如介。群老如衆賔。〈魯頌〉曰「魯矦戾止。在泮飮酒。箋云：徵先生君子與之行飮酒之禮。而因以謀事也。此天子諸矦養老卽〈鄕飮〉酒之證也。廱下曰「天子饗㱃辟廱也。泮下曰「諸矦饗射泮宮也。饗皆謂養老也。古者，〈鄕飮〉鄕射必聨類而行。卿大夫士之射必先行〈鄕飮〉酒之禮。天子諸侯則先〈大射〉、後養老。天子諸矦賔射於朝。燕射於寢。〈大射〉於澤、於射宮。射宮者，大學也。〈行葦〉爲養老之《詩》「箋云：先王將養老、先與群臣行射禮。擇其可與者以爲賔。今我成王承先王之法度。亦既序賔矣。有醇厚之酒醴以吿黃耇之人。徵而養之。〈王制〉曰「王親視學。注云：謂習射、習鄕以化之。習射卽〈大射〉。習鄕卽養老。此天子〈大射〉而養老之證也。〈七月〉、〈行葦〉皆詠公劉之《詩》「〈七月〉言朋酒斯饗。〈行葦〉〔箋〕〉言先王將養老、先與群臣行射<pb n="229-1"/>禮。先王卽謂公劉。此諸矦〈大射〉而養老之證也。〈大射〉張皮矦而棲鵠。其禮大故得專矦名。郊廟祭祀必先〈大射〉。不言祭但言饗。舉饗以賅祭也。不言秋但言春何也。舉春以賅秋也。廱下但言饗不言射。舉饗以賅射也。</duanzhu>
<xushi>从人。
<duanzhu>爲人父子君臣者，各以爲父子君臣之鵠。故其字从人。鄭云：矦制上廣下狹。葢取象於人。張臂八尺。張足六尺。是取象率焉。</duanzhu>
<xushi>从厂，象張布。</xushi>
<duanzhu>梓人爲矦。上㒳个與其身三。下㒳个半之。注云：个者，鄕射《禮記》所謂舌也。矦凡用布三十六丈。矦之張布如厓巖之狀。故从厂。</duanzhu>
<xushi>矢在其下。</xushi>
<duanzhu>象矢集之也。乎溝切，四部。</duanzhu>
<xushi>天子射熊虎豹。服猛也。諸矦射熊虎。大夫射麋。麋，惑也。</xushi>
<duanzhu>熊虎豹、當依《周禮》作虎熊豹。轉寫誤倒也。諸侯射熊虎、各本作射熊豕虎。賸豕字。今正。此本《周禮》言春亯所射也。司？曰「王〈大射〉則共虎矦熊侯豹矦。設其鵠。諸矦則共熊矦豹矦。卿大夫則共麋矦。皆設其鵠。鄭曰「以虎熊豹麋之皮飾其側。又方制之以爲？、謂之鵠。箸於侯中。所謂皮侯。王之〈大射〉。虎矦、王所自射也。熊侯、諸矦所射。豹矦、卿大夫以下所射。諸矦之〈大射〉。熊矦、諸侯所自射。豹侯羣臣所射。卿大夫之〈大射〉。麋侯、君臣共射焉。按梓人云張皮侯而棲鵠者，謂此也。諸侯射熊虎、與今本不同者。鄭曰「故書則共熊矦虎矦。杜子春云：虎當爲豹。是則鄭從杜改。許從故書也。天子諸侯服猛。大夫去惑。說其義也。〈郊特牲〉曰「虎豹之皮、示服猛也。漢〈五行志〉曰「麋之爲言迷也。</duanzhu>
<xushi>士射鹿豕。爲田除害也。</xushi>
<duanzhu>鄕射《禮記》曰「凡侯、天子熊侯、曰質。諸侯麋矦、赤質。大夫布矦、畫以虎豹。士布矦、畫以鹿豕。鄭云：此所謂獸矦也。梓人張獸矦則王以息燕是也。息者，休農息老物也。燕謂勞使臣、若與羣臣飮酒而射。是則上射鹿豕在王息燕時。不在〈大射〉。而許牽合言之。容鄭以前說禮不同也。鄭云：士不〈大射〉。士無臣。祭無所擇。故司裘於〈大射〉不言士。鹿豕爲田害。故大蜡迎虎。</duanzhu>
<xushi>其祝曰「母若不寧侯。不朝于王所。故伉而射汝也。</xushi>
<duanzhu>十九字、《韵會》用〈考工記〉作四十二字。非也。梓人曰「祭侯之禮以酒脯醢。其辭曰「惟若寧矦。母或若女不寧侯。不屬于王所。故抗而射汝。強飮強食。貽曾孫諸侯百福。《大戴禮》略同。抗，舉也。許作伉。大戴作亢。</duanzhu>
</t>

<wh><img src="227A-01">𥎦</img></wh>
<t>
<xushi>古文侯。</xushi>
</t>

<wh><img src="227A-02"><pb n="229-3"/>𥏻</img></wh>
<t>
<xushi>傷也。</xushi>
<duanzhu>謂矢之所傷也。引伸爲凡傷之偁。</duanzhu>
<xushi>从矢，傷省聲。</xushi>
<duanzhu>各本篆作？。注曰「昜聲。鉉（⿰釒𤣥）於傷下觴下曰「？省聲。知字本作？。今正爲傷省聲。式羊切。凡傷聲之字皆同此切也。</duanzhu>
</t>

<wh>短</wh>
<t>
<xushi>有所長短。㠯矢爲正。从矢。</xushi>
<duanzhu>按此上當補不長也三字乃合。有所長短、以矢爲正。說从矢之意也。榘字下曰「矢者，其中正也。正直爲正。必正直如矢而刻識之。而後可裁其長短。故《詩》曰「其直如矢。《韓詩》曰「如矢斯朸。</duanzhu>
<xushi>豆聲。</xushi>
<duanzhu>按〈考工記〉曰「豆中縣（⿰県系）。謂縣（⿰県系）繩正豆之柄也。然則豆聲當作从豆。从豆之意與从矢同也。都管切，十四部。</duanzhu>
</t>

<wh>矤</wh>
<t>
<xushi>況䛐也。</xushi>
<duanzhu>各本況下有也。誤。今刪（⿰刂）。況當作兄。古今音殊。乃或假況。許書當本作兄也。兄長之兄引伸爲兄益。《詩》常棣傳曰「況，滋也。桑柔傳曰「兄，滋也。〈召旻〉〔傳〕曰「兄，茲也。兄況不同。以兄爲正。滋茲不同。許皆訓益。兄䛐者，增益之䛐。其意益。其言曰矤。是爲意內言外。今俗所云已如是。況又如是也。《尙書》多用矤字。俗作矧。</duanzhu>
<xushi>从矢，引省聲。</xushi>
<duanzhu>式忍切，十二部。</duanzhu>
<xushi>从矢、取䛐之所之如矢也。</xushi>
<duanzhu>說从矢之意。今言矧、則其䛐有一往不可止者。</duanzhu>
</t>

<wh>知</wh>
<t>
<xushi>䛐也。</xushi>
<duanzhu>〈白部〉曰「？、識䛐也。从白、从亏、从知。按此䛐也之上亦當有識字。知？義同。故？作知。</duanzhu>
<xushi>从口矢。</xushi>
<duanzhu>識敏、故出於口者疾如矢也。陟离切，十六部。</duanzhu>
</t>

<wh>矣</wh>
<t>
<xushi>語巳䛐也。</xushi>
<duanzhu>巳矣㬪韵。巳，止也。其意止、其言曰矣。是爲意內言外。《論語》或單言矣。或言巳矣。如學而、子張篇皆云：可謂好學也巳矣。公冶長篇。不可得而聞也巳矣。巳矣乎吾未見能見其過而內自訟者也。俗本句末刪（⿰刂）矣者，非。《淮南書》說矣與也二字不同。</duanzhu>
<xushi>从矢，㠯聲。</xushi>
<duanzhu>于己切，一部。</duanzhu>
</t>
<variants>文十，重二。</variants>

<wh>高</wh>
<t>
<xushi>崇也。</xushi>
<duanzhu>〈山部〉曰「崇、嵬高也。</duanzhu>
<xushi>象臺觀高之形。</xushi>
<duanzhu>謂？也。</duanzhu>
<xushi>从冂囗。</xushi>
<duanzhu>上音莫狄切。下音圍。</duanzhu>
<xushi>與倉舍同意。</xushi>
<duanzhu>倉舍皆从囗。象築也。？與屮皆象高。古牢切，二部。</duanzhu>
<xushi>凡高之屬皆从高。</xushi>
</t>

<wh><img src="227B-01">䯧</img></wh>
<t>
<xushi>小堂也。</xushi>
<duanzhu>《集韵》曰「傾敻切。瓜屋也。</duanzhu>
<xushi>从高省。冋聲。</xushi>
<duanzhu>去潁切，十一部。</duanzhu>
</t>

<wh><img src="227B-02">廎</img></wh>
<t>
<xushi>䯧<pb n="230-1"/>或从广。</xushi>
<duanzhu>元次山𢈪廎。宋人多謂廎卽亭字。非也。今按可讀如今之廳。</duanzhu>
<xushi>頃聲。</xushi>
<duanzhu>宋本有聲。</duanzhu>
</t>

<wh>亭</wh>
<t>
<xushi>民所安定也。</xushi>
<duanzhu>亭定㬪韵。《周禮》「三十里有宿。鄭云：宿可止宿。若今亭有室矣。〈百官公卿表〉曰「縣（⿰県系）道大率十里一亭。亭有長。十亭一鄕。鄕有三老。有秩嗇夫。後漢志曰「亭有長以禁盜賊。《風俗通》曰「亭，畱也。葢行旅宿會之所館。《釋名》曰「亭，停也。人所停集。按云民所安定者，謂居民於是備盜賊、行旅於是止宿也。亭定㬪韵。亭之引伸爲亭止。俗乃製停渟字。依《釋名》則漢時巳有停字。而許不收。徐氏鉉（⿰釒𤣥）云：低債價停僦伺六字皆後人所加。是也。</duanzhu>
<xushi>亭有樓。</xushi>
<duanzhu>故从高。</duanzhu>
<xushi>从高省。丁聲。</xushi>
<duanzhu>特丁切，十一部。</duanzhu>
</t>

<wh>亳</wh>
<t>
<xushi>京兆杜陵亭也。</xushi>
<duanzhu>六國表。湯起于亳。徐廣曰「京兆杜縣（⿰県系）有亳亭。錢氏大昕《史記》攷異曰「殷本紀。湯始居亳。皇甫謐曰「梁國榖熟爲南亳。湯所都也。立政三亳。皆非京兆之亳亭。秦本紀。寧公二年遣兵伐蕩社。三年與亳戰。亳王奔戎。遂滅蕩社。徐廣云：蕩一作湯。社一作杜。皇甫謐以爲亳號湯。西夷之國。又云：周桓王時自有亳王號湯。非殷也。〈封禪書〉于杜亳有三杜主之祠。葢京兆之亳。乃戎王號湯者之邑。徐廣以爲殷湯所起。其不然乎。然此篇稱作事者必於東南。收功實者常於西北。乃述禹興西羌、周始豐鎬、而及湯之起亳。則史公固以關中之亳系之湯矣。按許不言三亳、而獨言杜陵亳亭者。正爲其字从高。則以此亭當之也。然十里一亭者秦制。亳亭之名秦漢乃有之。亳之字固不起於亭也。以解字爲書。不得不有涉於皮傅者。</duanzhu>
<xushi>从高省。乇聲。</xushi>
<duanzhu>旁各切。五部。古亦借薄爲之。如《禮記》薄社北牖。</duanzhu>
</t>
<variants>文四，重一。</variants>

<wh>冂</wh>
<t>
<xushi>邑外謂之郊。郊外謂之野。野外謂之林。林外謂之？。</xushi>
<duanzhu>與〈魯頌〉〔毛傳〕同。邑，國也。歫國百里曰郊。野、郊外也。平土有叢木曰林。皆許說也。《爾雅》釋地。邑外謂之郊。郊外謂之牧。牧外謂之野。野外謂之林。林外謂之坰。多謂之牧牧外五字。依野有死麇燕燕干旄傳、叔于田箋𣃔之。淺人妄增也。牧、李巡作田。王砅注〈素問〉作邑外謂之郊。郊外謂之甸。甸外謂之牧。牧外謂之林。林外謂之坰。坰外謂之野。所偁更<pb n="230-3"/>繆。</duanzhu>
<xushi>象遠介也。</xushi>
<duanzhu>介各本作界。誤。今正。八部曰「介，畫也。？像遠所聯亙。一象各分介畫也。古熒切，十一部。</duanzhu>
<xushi>凡<seal_script>冂</seal_script>之屬皆从<seal_script>冂</seal_script>。</xushi>
</t>

<wh>冋</wh>
<t>
<xushi>古文<seal_script>冂</seal_script>。从囗。象國邑。</xushi>
<duanzhu>像國邑在介内也。</duanzhu>
</t>

<wh>坰</wh>
<t>
<xushi>冋或从土。</xushi>
<duanzhu>《詩》、《爾雅》皆如此作。</duanzhu>
</t>

<wh>市</wh>
<t>
<xushi>買賣所之也。</xushi>
<duanzhu>〈釋詁〉曰「之，往也。古史考曰「神農作市。本〈𣪠辭〉說也。《世本》曰「祝融作市。</duanzhu>
<xushi>市有垣。从<seal_script>冂</seal_script>。</xushi>
<duanzhu>垣所以介也。故从<seal_script>冂</seal_script>。</duanzhu>
<xushi>从乀，象物相及也。乀、古文及字。</xushi>
<duanzhu>依《韵會》本。</duanzhu>
<xushi>㞢省聲。</xushi>
<duanzhu>舉形聲包會意也。時止切，一部。</duanzhu>
</t>

<wh>冘</wh>
<t>
<xushi>冘冘。</xushi>
<duanzhu>逗。</duanzhu>
<xushi>行皃。</xushi>
<duanzhu>冘冘各本作淫淫。今依《玉篇》、《集韵》、《類篇》正。《玉篇》別立冘部。云冘冘、行皃。則知<seal_script>冂</seal_script>部有冘者，孫強所增也。而引《說文》作淫淫。是唐時譌本耳。《後漢書》盧植傳注所引不誤。羽獵賦。三軍芒然。竆冘閼與。孟曰「冘，行也。如曰「冘、懈怠也。古籍內冘豫、義同猶豫。巴東𤅿澦堆亦曰猶豫。坤元錄作冘豫。樂府作淫豫。然則冘是遟疑蹢躅之皃矣。</duanzhu>
<xushi>从儿出<seal_script>冂</seal_script>。</xushi>
<duanzhu>儿者，古文奇字人也。冘者，遠望人行若行若不行之皃。余箴切，七部。</duanzhu>
</t>

<wh>央</wh>
<t>
<xushi>央，中也。</xushi>
<duanzhu>央逗。複舉字之未刪（⿰刂）者也。〈月令〉曰「中央土。《詩》〔箋〕云：夜未渠央。古樂府。調弦未詎央。《顏氏家訓》作未遽央。皆卽未渠央也。渠央者，中之謂也。《詩》言未央、謂未中也。《毛傳》「央，且也。且者，薦也。凡物薦之則有二。至於艾而爲三矣。下文夜未艾。艾者，久也。箋云：芟末曰艾。以言夜先雞鳴時。合初昏與艾言之。是央爲中也。</duanzhu>
<xushi>从介在<seal_script>冂</seal_script>之內。大。</xushi>
<duanzhu>逗。</duanzhu>
<xushi>人也。</xushi>
<duanzhu>人在<seal_script>冂</seal_script>內。正居其中。於良切，十部。</duanzhu>
<xushi>央旁同意。</xushi>
<duanzhu>央取大之中居。旁取㒳旁外郭。故曰同意。</duanzhu>
<xushi>一曰久也。</xushi>
<duanzhu>此別一義。</duanzhu>
</t>

<wh>隺</wh>
<t>
<xushi>高至也。从隹上欲出<seal_script>冂</seal_script>。</xushi>
<duanzhu>上翔欲遠行也。胡沃切，古音在二部。</duanzhu>
<xushi>《易》曰「夫乾隺然。</xushi>
<duanzhu>見〈𣪠辭〉「今《易》作確。按，《釋文》云「確苦角反〕，馬、韓云「剛皃〕，《說文》云「高至〕。按，陸不云《說文》作隺，葢《釋文》固作隺，然淺人改爲從石耳。許書有确無確。</duanzhu>
</t>
<variants>文五，重三。</variants>

<wh><img src="228B-01">𩫏</img></wh>
<t>
<xushi>度也。</xushi>
<duanzhu>此以音說義，與蒦度也，音義略同。</duanzhu>
<xushi>民所度居也。</xushi>
<duanzhu>《釋名》曰「郭，廓也──廓落在城外也。按，城𩫖字今作郭，郭行而𩫖廢矣。〈〈邑部〉〉曰「𩫩，齊之郭氏虛（⿰虍𠀌）也」，𡔷下云「萬物郭皮甲而出」，當作𩫖，卽今之廓字也。</duanzhu>
<xushi>从回，象城𩫖之重。</xushi>
<duanzhu>內城外𩫖。</duanzhu>
<xushi>㒳亭相對也。</xushi>
<duanzhu>謂上？下？也。內城外𩫖。㒳亭相對。漢典略曰「雒陽二十街。街一亭。十二城門。門一亭。此城內亭也。〈百官公卿表〉「縣（⿰県系）道十里一亭。此城外亭也。</duanzhu>
<xushi>或但从囗。</xushi>
<duanzhu>音韋。謂篆作？也。按當出？篆、在皆从𩫖之下。</duanzhu>
<xushi>凡𩫖之屬皆从𩫖。</xushi>
</t>

<wh><img src="228B-02">𩫠</img></wh>
<t>
<xushi>缺也。</xushi>
<duanzhu>以㬪韵爲義。</duanzhu>
<xushi>古者，城闕其南方謂之？。</xushi>
<duanzhu>闕之義同缺。何氏《公羊傳》〔注〕曰「天子周城。諸侯軒城。軒城者，缺南面以受過也。按《毛詩傳》曰「闉、曲城也。闍、城臺也。城門上有臺謂之闍。周官匠人、《詩》靜女、所謂城隅也。無臺謂之？。《詩》子衿所謂城闕也。三面有臺、而南方無臺。故謂之？。猶軒縣（⿰県系）之缺南方、泮水之缺北方。不敢同天子也。《毛詩》城闕當作？。闕其假借字。非象闕之闕也。《詩》曰「在城闕兮。傳曰「乘城而見闕。箋申之曰「登高而見於城闕。明非城墉不完、如《公羊疏》所疑也。本城？之字、故从𩫖。引伸爲凡缺之偁。故先之曰缺也。</duanzhu>
<xushi>从𩫖。夬聲。讀若拔<pb n="231-2"/>物爲決引也。</xushi>
<duanzhu>以物塞其口。拔其物使內出。？傾雪切，十五部。</duanzhu>
</t>
<variants>文二。</variants>

<wh>京</wh>
<t>
<xushi>人所爲絕（⿰糸⿱刀㔾）高𠀉也。</xushi>
<duanzhu>〈釋𠀉〉曰「絕（⿰糸⿱刀㔾）高爲之京。非人爲之𠀉。郭云：爲之者，人力所作也。按〈釋詁〉云：京，大也。其引伸之義也。凡高者必大。</duanzhu>
<xushi>从高省。丨象高形。</xushi>
<duanzhu>舉卿切，古音在十部。</duanzhu>
<xushi>凡京之屬皆从京。</xushi>
</t>

<wh>就</wh>
<t>
<xushi>就。</xushi>
<duanzhu>此複舉字之未刪（⿰刂）者。</duanzhu>
<xushi>高也。</xushi>
<duanzhu>《廣韵》曰「。就，成也。迎也。卽也。皆其引伸之義也。</duanzhu>
<xushi>从京尤。尤、異於凡也。</xushi>
<duanzhu>說从尤之意。京者，高也。高則異於凡。疾僦切，三部。</duanzhu>
</t>

<wh><img src="229A-01">𡰗</img></wh>
<t>
<xushi>籒文就。</xushi>
</t>
<variants>文二，重一。</variants>

<wh>亯</wh>
<t>
<xushi>獻也。</xushi>
<duanzhu>下進上之䛐也。按《周禮》用字之例。凡祭亯用亯字。凡饗燕用饗字。如〈大宗伯〉吉禮下六言亯先<pb n="231-3"/>王。嘉禮下言以饗燕之禮親四方賓客。尤其明證也。《禮經》十七篇用字之例。〈聘禮〉內臣亯君字作亯。〈士虞禮〉、少牢饋食禮尙饗字作饗。小戴記用字之例。凡祭亯、饗燕字皆作饗。無作亯者。《左傳》則皆作亯。無作饗者。《毛詩》之例。則獻於神曰亯。神食其所亯曰饗。如〈楚茨〉以亯以祀。下云神保是饗。〈周頌〉我將我亯。下云既右饗之。〈魯頌〉亯祀不忒、亯以騂犧。下云是饗是宜。〈商頌〉以假以亯。下云來假來饗。皆其明證也。鬼神來食曰饗、卽《禮經》尙饗之例也。獻於神曰亯、卽《周禮》祭亯作亯之例也。各經用字自各有例。《周禮》之饗燕、《左傳》皆作亯宴。此等葢本書固尒。非由後人改竄。</duanzhu>
<xushi>从高省。</xushi>
<duanzhu>獻者必高奉之。《曲禮》曰「執天子之器則上衡。國君則平衡。後世亦以舉案齊眉爲敬。</duanzhu>
<xushi>？象孰物形。</xushi>
<duanzhu>《禮經》言饋食者，薦孰也。許㒳切。十部。亯象薦孰。因以爲飪物之偁。故又讀普庚切。亯之義訓薦神。誠意可通於神。故又讀許庚切。古音則皆在十部。其形、薦神作亨、亦作享。飪物作亨、亦作烹。易之元亨、則皆作亨。皆今字也。</duanzhu>
<xushi>《孝經》曰「祭則鬼（⿱田⿺儿厶）亯之。</xushi>
<duanzhu>《孝經》孝治章文。</duanzhu>
<xushi>凡亯之屬皆从亯。</xushi>
</t>

<wh>𠅠</wh>
<t>
<xushi>篆文亯。</xushi>
<duanzhu>後篆者，丄部之例也。據元應書則亯者籒文也。小篆作？。故𣜩書作亨、作享。小篆之變也。</duanzhu>
</t>

<wh>𦎧</wh>
<t>
<xushi>孰也。</xushi>
<duanzhu>今俗云純熟。當作此字。純醇行而？廢矣。《周禮》司裘注：假借爲？的字。</duanzhu>
<xushi>从亯⺸。</xushi>
<duanzhu>凡从？者，今𣜩皆作享。與亯之隷無別。</duanzhu>
<xushi>讀若純。</xushi>
<duanzhu>常倫切，十三部。</duanzhu>
<xushi>一曰鬻也。</xushi>
<duanzhu>鬻，䭈也。</duanzhu>
</t>

<wh><img src="229B-05">𠆆</img></wh>
<t>
<xushi>篆文𦎧。</xushi>
</t>

<wh>䈞</wh>
<t>
<xushi>𣆪也。</xushi>
<duanzhu>㫗各本作厚。今正。㫗厚古今字。䈞篤亦古今字。䈞與二郭部竺音義皆同。今字篤行而䈞竺廢矣。公劉《毛傳》曰「篤，厚也。此謂篤卽竺䈞字也。</duanzhu>
<xushi>从亯，竹聲，讀若篤。</xushi>
<duanzhu>冬毒切，三部。</duanzhu>
</t>

<wh><img src="229B-01">𦤘</img></wh>
<t>
<xushi>用也。</xushi>
<duanzhu>此與用部庸音義皆同。《玉篇》曰「？、今作庸。《廣韵》曰「。？者，庸之古文。</duanzhu>
<xushi>从亯、从自。自知臭。</xushi>
<duanzhu>句。自，鼻也。知臭味之芳殠。</duanzhu>
<xushi>香所食也。</xushi>
<duanzhu>香當作亯。轉寫之誤也。上說从自之意。此說从亯之意。鼻聞所食之香而食之、是曰？。今俗謂喫爲用是也。</duanzhu>
<xushi>讀若庸同。</xushi>
<duanzhu>余封切，九部。</duanzhu>
</t>
<variants>文四，重二。</variants>

<wh>𣆪</wh>
<t>
<xushi>厚也。</xushi>
<duanzhu>厚當作䈞。上文曰䈞，㫗也。此曰㫗，篤也。是爲轉注：今字厚行而㫗廢矣。凡經典㫗薄字皆作厚。</duanzhu>
<xushi>从反亯。</xushi>
<duanzhu>倒亯者，不奉人而自奉。㫗之意也。胡口切，四部。</duanzhu>
<xushi>凡𣆪之屬皆从𣆪。</xushi>
</t>

<wh>覃</wh>
<t>
<xushi>長味也。</xushi>
<duanzhu>此與〈酉部〉醰音同義近。醰以覃會意也。引伸之凡長皆曰覃。葛覃傳曰「覃，延也。凡言覃及、覃思義皆同。經典葛覃字亦假蕈爲之。</duanzhu>
<xushi>从𣆪。鹹省聲。</xushi>
<duanzhu>當作鹹省、鹹亦聲。以从鹹故知字本義爲味長也。徒含切，古音在七部。</duanzhu>
<xushi>《詩》曰「實覃實吁。</xushi>
<duanzhu>〈大雅〉文。〔傳〕曰「覃，長也。訏，大也。許作吁、疑轉寫誤。</duanzhu>
</t>

<wh><img src="229B-02">𪉙</img></wh>
<t>
<xushi>古文覃。</xushi>
</t>

<wh><img src="229B-03">𪉞</img></wh>
<t>
<xushi>篆文覃省。</xushi>
<duanzhu>今𣜩本此。以古？、篆？推之。則？乃籒也。先籒後篆者，丄部之例也。</duanzhu>
</t>

<wh>厚</wh>
<t>
<xushi>山陵之㫗也。</xushi>
<duanzhu>㫗各本作厚。今正。山陵之厚故其字从厂。今字凡㫗薄字皆作此。</duanzhu>
<xushi>从厂、从𣆪。</xushi>
<duanzhu>𣆪亦聲。胡口切，四部。</duanzhu>
</t>

<wh><img src="229B-04">垕</img></wh>
<t>
<xushi>古文厚。从后土。</xushi>
<duanzhu>从土、后聲也。</duanzhu>
</t>
<variants>文三，重三。</variants>

<wh>畗</wh>
<t>
<xushi>滿也。</xushi>
<duanzhu>《方言》「悀偪滿也。凡以器盛而滿謂之悀。注言涌出也。腹滿曰偪。注言勅偪也。按《廣雅》悀愊滿也、本此。而《玉篇》云：腹滿謂之涌。腸滿謂之畐。與今本《方言》異。元應書畐塞注曰「普逼切。引《方言》畐滿也。是則希馮、元應所據《方言》皆作畐也。許書無偪、逼字。大徐附逼於〈辵部〉「今乃知逼仄、逼迫字當作畐。偪逼行而畐廢矣。荀卿子。充盈大宇而不窕。入卻穴而不偪。《淮南》兵略訓。入小而不偪。處大而不窕。凡云不偪者，皆謂不塞。《淮南》俶眞訓。處小隘而不塞。要略訓。置之尋常而不塞。氾論訓。內之尋常而不塞。齊俗訓。大則塞而不入。小則窕而不周。偪與塞義同。畐偪正俗字也。〈釋言〉曰「逼，迫也。本又作偪。二皆畐之俗字。</duanzhu>
<xushi>从高省。</xushi>
<duanzhu>謂？也。</duanzhu>
<xushi>象高厚之形。</xushi>
<duanzhu>謂田也。</duanzhu>
<xushi>凡畐之屬皆从畐。讀若伏。</xushi>
<duanzhu>芳逼切。按畐伏二字古音同在第一部。今音同房六切。</duanzhu>
</t>

<wh>良</wh>
<t>
<xushi>善也。从畗省。亾聲。</xushi>
<duanzhu>吕張切，十部。</duanzhu>
</t>

<wh><img src="230A-01">𡆨</img></wh>
<t>
<xushi>古文良。</xushi>
<duanzhu>《玉篇》不錄。</duanzhu>
</t>

<wh><img src="230A-02">𡰩</img></wh>
<t>
<xushi>亦古文良。</xushi>
</t>

<wh><img src="230A-03">𥭣</img></wh>
<t>
<xushi>亦古文良。</xushi>
<duanzhu>《玉篇》作𥭣。</duanzhu>
</t>
<variants>文二，重三<duanzhu>按此部、小徐在𣆪部之前。</duanzhu>。</variants>

<wh>㐭</wh>
<t>
<xushi>穀所振入也。</xushi>
<duanzhu>穀者，百榖緫名。〈中庸〉注曰「振、猶收也。手部曰「振，舉也。《周禮》〔注〕曰「米藏曰廩。</duanzhu>
<xushi>宗廟秶盛。</xushi>
<duanzhu>秶各本作粢。今正。粢、稻餠之或字也。秶者，稷之或字也。甸師以共齍盛。鄭注齍作秶。云秶，稷也。榖者稷爲長。是以名云：在器曰盛。按小宗伯注云：齍讀爲秶。六秶謂六榖。黍稷稻粱麥苽。是則六榖稷爲長。故單舉秶也。許於〈皿部〉曰「齍、黍稷器也。盛、黍稷在器中也。字依《周禮》「此作秶盛者。齍秶古今字。《禮記》多用秶盛。故許從之。與鄭同也。</duanzhu>
<xushi>蒼黃㐭而取之。故謂之㐭。</xushi>
<duanzhu>蒼舊作倉。今正。㐭而取之之㐭、當作癛。癛癛，寒也。凡戒愼曰癛癛。亦作懍懍。《漢書》通作廩廩。許云：癛而取之。故謂之㐭。癛㐭㬪韵。如上文蒼黃取而藏故謂之倉。藏倉㬪韵也。上文云榖所振入也者。《周禮》所謂廩人掌九榖之數。以待國之匪頒、賙賜、稍食也。此云宗廟秶盛、蒼黃癛而取之者。榖梁傳所謂甸粟而內之三宫。三宫米而藏之御廩。《周禮》所謂廩人大祭祀則共其接盛。舉其重者以釋㐭之音義<pb n="233"/>也。鄭云大祭祀之榖、藉田之收藏於神倉者也。不以給小用。〈釋言〉「廩，廯也。臧氏鏞堂曰「廯、古本當作鮮。舍人云：廩、少鮮也。《公羊》羣公廩注云：連新於上財令半相連耳。襄卄三年所傳聞注亦云：廩廩近升平。皆廩、鮮也之義。玉裁按。此與《漢書》廩廩庶幾、賈誼爲此廩廩、皆癛癛之假借也。</duanzhu>
<xushi>从入。
<duanzhu>榖所入、故从入。</duanzhu>
<xushi>从回。
<duanzhu>回之訓轉也。而此从回之意則如下所云：</duanzhu>
<xushi>象屋形。</xushi>
<duanzhu>謂外囗。舍下云囗、象築。此云象屋者，屋在上者也。㐭之戸牖多在屋。</duanzhu>
<xushi>中有戸牖。</xushi>
<duanzhu>謂內□。小徐曰「戸牖以防蒸熱也。力甚切，七部。</duanzhu>
<xushi>凡㐭之屬皆从㐭。</xushi>
</t>

<wh>廩</wh>
<t>
<xushi>㐭或从广稟。</xushi>
<duanzhu>會意也。稟亦聲。</duanzhu>
</t>

<wh>稟</wh>
<t>
<xushi>賜榖也。</xushi>
<duanzhu>賜榖曰稟。〈中庸〉。既稟稱事。鄭注《周禮》宫正、內宰、廩人、掌固皆云：稍食、祿稟也。又司稼注云：賙、稟其艱阨。晉惠帝云：官鼃可給稟。凡若此類。今本多譌爲廩。卽有未譌者，亦皆讀爲力甚切矣。今之廩膳生員、於古當作稟膳。</duanzhu>
<xushi>从㐭禾。</xushi>
<duanzhu>禾猶榖也。榖𡉄於㐭。《周禮》所謂以待賙賜、稍食也。凡賜榖曰稟。受賜亦曰稟。引伸之凡上所賦、下所受皆曰稟。《左傳》言稟命則不威是也。筆錦切，七部。</duanzhu>
</t>

<wh>亶</wh>
<t>
<xushi>多榖<pb n="233-1"/>也。</xushi>
<duanzhu>亶之本義爲多榖。故其字从㐭。引伸之義爲厚也、信也，誠也。見〈釋詁〉、《毛傳》。</duanzhu>
<xushi>从㐭，且聲。</xushi>
<duanzhu>多旱切，十四部。</duanzhu>
</t>

<wh>啚</wh>
<t>
<xushi>嗇也。</xushi>
<duanzhu>下文云：嗇、愛濇也。〈水部〉曰「濇、不滑也。凡鄙吝字當作此。鄙行而啚廢矣。《論語》鄙夫、〈周書〉鄙我周邦、皆當作此。</duanzhu>
<xushi>从囗。
<duanzhu>音韋。囗猶聚也。</duanzhu>
<xushi>从㐭，㐭，受也。</xushi>
<duanzhu>㐭所以受榖。引伸之凡受皆曰㐭。聚而受之、愛濇之意也。方美切，十五部。</duanzhu>
</t>

<wh><img src="230B-01">𠴿</img></wh>
<t>
<xushi>古文啚如此。</xushi>
</t>
<variants>文四，重二。</variants>

<wh>嗇</wh>
<t>
<xushi>愛濇也。</xushi>
<duanzhu>嗇濇㬪韵。《廣韵》引作歰。歰與濇皆不滑也。〈大雅〉云：好是家嗇。力民代食。箋云：但好任用是居家之吝嗇、於聚斂作力之人。令代賢者處位食祿。又云家嗇維寶。代食維好。箋云：言王不尙賢。但貴吝嗇之人與愛代食者而巳。老子曰「治人事天莫若嗇。《詩》序云：其君儉嗇褊急。</duanzhu>
<xushi>从來㐭。來者㐭而臧之。故田夫謂之嗇夫。</xushi>
<duanzhu>說从來㐭之意也。嗇者，多入而少出。如田夫之務葢藏。故以來㐭會意。嗇夫見《左傳》所引〈夏書〉「漢制十亭一鄕。鄕有三老、有秩嗇夫、游徼、皆少吏之屬。許云：田夫謂之嗇夫者。若〈郊特牲〉先嗇、司嗇、報嗇、嗇皆謂農。古嗇穡互相假借。如稼穡多作稼嗇。《左傳》「小國爲？。大國省穡而用之。卽省嗇也。所力切，一部。</duanzhu>
<xushi>一曰棘省聲。</xushi>
<duanzhu>來㐭者，會意。棘省聲者，形聲。別一說也。棘省、謂省竝朿爲單朿。來亦象朿。故云棘聲。然少迂矣。</duanzhu>
<xushi>凡𠾂之屬皆从𠾂。</xushi>
</t>

<wh><img src="231A-01">𤲷</img></wh>
<t>
<xushi>古文𠾂。从田。</xushi>
</t>

<wh>牆</wh>
<t>
<xushi>垣蔽也。</xushi>
<duanzhu>〈土部〉曰「垣，牆也。《左傳》曰「人之有牆。以蔽惡也。故曰垣蔽。釋宫曰「牆謂之墉。《釋名》曰「牆，障也。</duanzhu>
<xushi>从𠾂。</xushi>
<duanzhu>小徐曰「取愛𠾂自䕶也。</duanzhu>
<xushi>爿聲。</xushi>
<duanzhu>才良切。十部。按凡爿聲、二徐多肊改爲牀省聲。此爿聲、小徐云亦當言牀省。《韵會》遂改之。</duanzhu>
</t>

<wh><img src="231A-02">𤖣</img></wh>
<t>
<xushi>籒文。从二禾。</xushi>
</t>

<wh><img src="231A-03">𤖧</img></wh>
<t>
<xushi>籒文。亦从二來。</xushi>
<duanzhu>按《玉篇》云：𤖣者籒文。？者古文。與今本異。</duanzhu>
</t>
<variants>文二，重三。</variants>

<wh>來</wh>
<t>
<xushi>周所受瑞麥來麰也。</xushi>
<duanzhu>也字今補。《詩正義》此句作「周受來牟也」五字。〈周頌〉「詒我來麰」。箋云「武王渡孟津，白魚躍入王舟，出涘以燎。後五日，火流爲烏，五至，以榖俱來」，此謂遺我來牟，《書》說以榖俱來，云「榖紀后稷之德。按，《鄭箋》見《尙書》〈大誓〉、《尙書旋機鈐》、《合符后》、《詩》云「來牟」、《書》云「榖」，其實一也。下文云「來麰，麥也」，此云「瑞麥，來麰」。然則「來麰」者，以二字爲名。《毛詩傳》曰「牟，麥也」，當是本作「來牟，麥也」，爲許麰下所本。後人刪（⿰刂）來字耳。古無謂「來，小麥；麰，大麥」者，至《廣雅》乃云「麳，小麥；𪍓，大麥」，非許說也。〈劉向傳〉作「釐麰」，《文𨕖．典引》注引《韓詩內傳》「貽我嘉𪍓」，薛君曰「𪍓、大麥也」，與趙岐《孟子》〔注〕同。然《韓傳》未嘗云「來，小麥」。</duanzhu>
<xushi>二麥一夆，象其芒朿之形。</xushi>
<duanzhu>二麥一夆，各本作一來二縫，不可通。惟思文《正義》作一麥二夆，今定爲二麥一夆。夆卽鏠字之省。許書無峯，則山耑字可作夆，凡物之標末皆可偁夆。夆者，朿也。二麥一夆爲瑞麥，如二米一稃爲瑞黍。葢同夆則亦同稃矣。《廣韵》十六咍引《埤蒼》曰「䅘麰之麥，一麥二稃，周受此瑞麥」，此一二㒳字亦是互譌。二麥一稃，亦猶異畮同穎、雙觡共柢之類。其字以〔⿰人人〕象二麥、以〔⿱人巾〕象一芒，故云象其芒朿之形。洛哀切，古音在一部。</duanzhu>
<xushi>天所來也，故爲行來之來。</xushi>
<duanzhu>自天<pb n="234"/>而降之麥，謂之來麰，亦單謂之來，因而凡物之至者皆謂之來。許意如是，猶之相背韋之爲皮韋、朋鳥之爲朋攩、鳥西之爲東西之西、子月之爲人偁、烏之爲烏呼之烏，皆引伸之義行而本義廢矣。如許說，是至周初始有來字，未詳其恉。</duanzhu>
<xushi>《詩》曰「詒我來麰。</xushi>
<duanzhu>今《毛詩》詒作貽，俗字也；麰作牟，古文假借字也。</duanzhu>
<xushi>凡來之屬皆从來。</xushi>
</t>

<wh><img src="231B-01">𥏳</img></wh>
<t>
<xushi>《詩》曰「不？不來。</xushi>
<duanzhu>《毛詩》無此語。釋訓曰「不？、不來也。《爾雅》多釋《詩》書。葢江有汜之《詩》不我以、古作不我？。？者，來之也。不我？者，不來我也。許葢兼偁《詩》、《爾雅》「當云《詩》曰不我？。不？不來也。轉寫譌奪。不可讀耳。？與以不同者。葢許兼偁三家《詩》也。</duanzhu>
<xushi>从來，矣聲。</xushi>
<duanzhu>牀史切，一部。</duanzhu>
</t>

<wh><img src="231B-02">𢓪</img></wh>
<t>
<xushi>？或从彳。</xushi>
<duanzhu>今韵書、字書以？？同竢。訓待。非也。</duanzhu>
</t>
<variants>文二，重一。</variants>

<wh>麥</wh>
<t>
<xushi>芒穀。</xushi>
<duanzhu>有芒朿之穀也。稻亦有芒、不偁芒穀者。麥以周初二麥一鏠箸也。鄭注〈大誓〉引禮說曰「武王赤<pb n="234-1"/>烏、芒穀應。許本禮說。</duanzhu>
<xushi>秋穜厚薶。故謂之麥。</xushi>
<duanzhu>薶麥㬪韵。〈夏小正〉「九月樹麥。〈月令〉「仲秋之月。乃勸種麥。母或失時。麥以秋穜。《尙書大傳》、《淮南子》、《說苑》皆曰「虗昏中可以穜麥。《漢書》武帝紀謂之宿麥。</duanzhu>
<xushi>麥，金也。金王而生。火王而死。</xushi>
<duanzhu>程氏瑤田曰「〈素問〉云：升明之紀。其類火。其藏心。其榖麥。鄭注〈月令〉云：麥實有孚甲屬木。許以時。鄭以形。而〈素問〉以功性。故不同耳。</duanzhu>
<xushi>从來，有穗者也。</xushi>
<duanzhu>也字今補。有穗猶有芒也。有芒故从來。來象芒朿也。</duanzhu>
<xushi>从夊。
<duanzhu>夊、思隹切，行遟曳夊夊也。从夊者，象其行來之狀。莫獲切。古音在一部。</duanzhu>
<xushi>凡麥之屬皆从麥。</xushi>
</t>

<wh>麰</wh>
<t>
<xushi>來麰。</xushi>
<duanzhu>逗。</duanzhu>
<xushi>麥也。</xushi>
<duanzhu>見《毛傳》。</duanzhu>
<xushi>从麥，牟聲。</xushi>
<duanzhu>莫浮切，三部。</duanzhu>
</t>

<wh><img src="231B-03">𦭷</img></wh>
<t>
<xushi>麰或从艸。</xushi>
</t>

<wh>麧</wh>
<t>
<xushi>堅麥也。</xushi>
<duanzhu>謂麥之堅者也。史、漢皆云：亦食穅覈耳。孟康曰「覈、麥穅中不破者也。晉灼曰「覈音紇。京師人謂麤㞕爲紇頭。按《廣韵》引《漢書》食穅麧爲是。孟注、晉音、皆是麧字。後人妄改《漢書》耳。麧在𣳚韵。覈在麥韵。音不同也。孟注與許說合。</duanzhu>
<xushi>从麥，气聲。</xushi>
<duanzhu>乎𣳚切，十五部。</duanzhu>
</t>

<wh>䵀</wh>
<t>
<xushi>小麥㞕<pb n="234-2"/>之覆。</xushi>
<duanzhu>此晉灼所云京師人謂粗㞕爲麧頭也。上文堅麥、兼大小麥言。此單謂小麥。又堅麥謂㮯者。此謂㞕之而仍有核。覈同果中核之核。今所謂粗麪也。䵀與麧皆謂堅者。故類言之。</duanzhu>
<xushi>从麥，𧴪聲。</xushi>
<duanzhu>穌果切，十七部。</duanzhu>
</t>

<wh>䴾</wh>
<t>
<xushi>䃺麥也。</xushi>
<duanzhu>謂以石䃺䃺之。是曰䴾也。</duanzhu>
<xushi>从麥，𢀩聲。</xushi>
<duanzhu>昨何切，十七部。</duanzhu>
<xushi>一曰擣也。</xushi>
<duanzhu>別一義。</duanzhu>
</t>

<wh>麩</wh>
<t>
<xushi>小麥㞕皮也。</xushi>
<duanzhu>麩之言膚也。㞕小麥則其皮可飤嘼。大麥之皮不可食用。故無名。</duanzhu>
<xushi>从麥，夫聲。</xushi>
<duanzhu>甫無切，五部。</duanzhu>
</t>

<wh>麱</wh>
<t>
<xushi>麩或从甫。</xushi>
</t>

<wh>麪</wh>
<t>
<xushi>麥㞕末也。</xushi>
<duanzhu>㞕字依《類篇》補。末者，㞕之尤細者。《齊民要術》謂之勃。今人俗語亦云麪勃。勃、取蓬勃之意。非白字也。《廣雅》「？謂之麪。《篇》、《韵》皆云：䴲，麪也。䴲卽末也。末與麪爲雙聲。？與麪爲㬪韵。</duanzhu>
<xushi>从麥，丏聲。</xushi>
<duanzhu>彌箭切，十二部。</duanzhu>
</t>

<wh>䵂</wh>
<t>
<xushi>麥覈㞕也。</xushi>
<duanzhu>上文云麥㞕之覈謂其堅。此云帶覈之㞕謂其䊳碎。䃺之尙未成末。麩與麪未分。是爲䵂。《廣韵》云：麩䵂。又云：䵂麩。皆謂麩未離析。九章筭術曰「小䵂之率十三半。大䵂之率五十四。麥八斗六升七分升之三得小䵂二斗五升一十四分升<pb n="234-3"/>之一十三。麥一斗得大䵂一斗二升。李籍音義曰「細曰小䵂。粗曰大䵂。然則九章之小䵂、許所謂麪也。九章之大䵂、許所謂麩及䵀也。</duanzhu>
<xushi>十斤爲三斗。</xushi>
<duanzhu>然則一䄷爲三斛也。葢出古筭經。</duanzhu>
<xushi>从麥，啻聲。</xushi>
<duanzhu>直隻切，又音敵。十六部。</duanzhu>
</t>

<wh>麷</wh>
<t>
<xushi>䰞麥也。</xushi>
<duanzhu>《周禮》「籩實有麷。大鄭云：𤎅麥曰麷。後鄭云：今河閒以北煑穜麥賣之名曰逢。後鄭謂逢卽麷之遺語也。穜、《釋文》直龍反。是穜稑之穜。程氏瑤田曰「𤎅煑葢通偁。𤎅、乾煎也。荀卿子。午其軍。取其將。若撥麷。葢麥乾煎則質輕。撥去之甚易。故以爲易之況。今南方蒸稬米爲飯。曝乾煼之。呼爲米蓬。與鄭云逢者合。籩食皆乾物。餌餈亦必以粉坌之。然則煑麥非麥粥也。今人通呼乾煎爲煼。《說文》「？、𤎅也。</duanzhu>
<xushi>从麥，豐聲，讀若馮。</xushi>
<duanzhu>馮从馬仌聲。漢時馮姓之馮、葢已讀如今音矣。敷戎切，九部。</duanzhu>
</t>

<wh>麮</wh>
<t>
<xushi>麥甘鬻也。</xushi>
<duanzhu>荀卿書。冬日則爲之饘粥。夏日則與之瓜麮。《釋名》曰「煑麥曰麮。麮亦齲也。煑熟亦齲壞也。按麥甘鬻者，以麥爲粥。其味甜也。《急就篇》云：甘麮？美奏諸君是也。其法當用大麥爲之。或去皮、或粉之。皆可爲粥。其性淸虛（⿰虍𠀌）虛（⿰虍𠀌）。於夏日宜。大麥甘。故今煎<pb n="235"/>飴餹亦用大麥。</duanzhu>
<xushi>从麥，去聲。</xushi>
<duanzhu>𠀉據切，五部。</duanzhu>
</t>

<wh><img src="232B-01">𪍠</img></wh>
<t>
<xushi>餠𥶶也。</xushi>
<duanzhu>餠𥶶者，堅築之成餠也。《方言》「？䴭䴳麰䴿麴也。自關而西秦豳之閒曰？。晉之舊都曰䴭。齊右河泲曰䴳。或曰麰。北鄙曰䴽。麴其通語也。</duanzhu>
<xushi>从麥，㱿聲，讀若庫。</xushi>
<duanzhu>許音庫。合音也。今音空谷切。依㱿聲也。</duanzhu>
</t>

<wh>䴳</wh>
<t>
<xushi>餠𥶶也。从麥，穴聲。</xushi>
<duanzhu>戶八切，十五部。</duanzhu>
</t>

<wh>䴭</wh>
<t>
<xushi>餠𥶶也。从麥，才聲。</xushi>
<duanzhu>昨哉切，一部。</duanzhu>
</t>
<variants>文十三，重二。</variants>

<wh>夊</wh>
<t>
<xushi>行遟曳夊夊也。</xushi>
<duanzhu>也字今補。《曲禮》曰「行不舉足。車輪曳踵。〈玉藻〉曰「圈豚行不舉足。齊如流。注云：孔子執圭、足縮縮如有循是也。《玉篇》曰「《詩》云雄狐夊夊。今作綏。</duanzhu>
<xushi>象人㒳脛有所躧也。</xushi>
<duanzhu>通俗文。履不箸跟曰屣。屣同躧。躧屣古今字也。行遟者，如有所拕曳然。故象之。楚危切，《玉篇》思隹切。十五部。</duanzhu>
<xushi>凡夊之屬皆从夊。</xushi>
</t>

<wh>夋</wh>
<t>
<xushi>行夋夋也。</xushi>
<duanzhu>夋夋行皃。</duanzhu>
<xushi>一曰倨也。</xushi>
<duanzhu>亢部？下曰「夋，倨也。故莽？字从夋。會意。</duanzhu>
<xushi>从夊，允聲。</xushi>
<duanzhu>七倫切，十三十四部。</duanzhu>
</t>

<wh><img src="232B-02">𡕨</img></wh>
<t>
<xushi>行故道也。</xushi>
<duanzhu>彳部又有復。復行而复廢矣。疑彳部之復乃後增也。</duanzhu>
<xushi>从夊，畗省聲。</xushi>
<duanzhu>房六切。三部。按畐聲在一部。合音也。</duanzhu>
</t>

<wh>夌</wh>
<t>
<xushi>越也。</xushi>
<duanzhu>凡夌越字當作此。今字或作淩、或作凌、而夌廢矣。〈檀弓〉：喪事雖遽。不陵節。鄭曰「陵，躐也。躐與越義同。《廣韵》陵下云：犯也。侮也。侵也。皆夌義之引伸。今字槪作陵矣。</duanzhu>
<xushi>从夊𡴆。</xushi>
<duanzhu>越之義也。力膺切，六部。</duanzhu>
<xushi>𡴆、高大也。</xushi>
<duanzhu>說从𡴆之意。</duanzhu>
<xushi>一曰夌𢕌也。</xushi>
<duanzhu>彳部曰「徲，久也。凡言陵遟、陵夷當作夌𢕌。今字陵遟、陵夷行而夌𢕌廢矣。《玉篇》云：夌遟也。《廣韵》云：陵遟也。遟與𢕌同也。《匡謬正俗》釋陵遟曰「陵爲陵阜之陵。而遟者，遟遟微細削小之義。古遟夷通用。或言陵夷。其義一也。言陵阜漸平。喻王道弛替耳。玉裁謂。許書作夌。則知說陵爲陵阜，非也。夌𢕌爲邌之反語。古遟邌通用。夌𢕌言時久則弛替。遟古讀如夷。夌夷㬪韵字耳。以《左傳》下陵上替說之。許前義於下陵近。後義於上替近。下陵與上替、其事常相因也。</duanzhu>
</t>

<wh>致</wh>
<t>
<xushi>送詣也。</xushi>
<duanzhu>〈言部〉曰「詣、候至也。送詣者，送而必至其処也。引伸爲召致之致。<pb n="235-2"/>又爲精致之致。〈月令〉必工致爲上是也。精致、漢人衹作致。糸部緻字、徐鉉所增。凡鄭注俗本乃有緻。</duanzhu>
<xushi>从夊、从至。</xushi>
<duanzhu>夊猶送也。陟利切，十五部。</duanzhu>
</t>

<wh>憂</wh>
<t>
<xushi>和之行也。</xushi>
<duanzhu>〈商頌〉《毛傳》曰「優優，和也。《廣雅》釋訓。憂憂，行也。行之狀多。而憂憂爲龢之行。和、當作龢。憂今字作？。以憂爲𢝊愁字。</duanzhu>
<xushi>从夊，𢝊聲。</xushi>
<duanzhu>於求切，三部。</duanzhu>
<xushi>《詩》曰「布政憂憂。</xushi>
<duanzhu>〈商頌〉文。今《詩》作優優。</duanzhu>
</t>

<wh>愛</wh>
<t>
<xushi>行皃也。</xushi>
<duanzhu>心部曰「𢜤，惠也。今字假𢜤爲？而？廢矣。𢜤、行皃也。故从夊。</duanzhu>
<xushi>从夊，𢜤聲。</xushi>
<duanzhu>烏代切，古音在十五部。</duanzhu>
</t>

<wh><img src="233A-01">𡕡</img></wh>
<t>
<xushi>行𡕡𡕡也。从夊。闕。讀若僕。</xushi>
<duanzhu>各本篆作𡰿。今依《廣韵》作𡕡。與小徐注合。此闕謂形。上體作？（⿱八）不知其說也。讀若僕。則知𡕡𡕡、卽今俗語僕僕道途之謂。趙注《孟子》曰「僕僕、煩猥皃。皮⺊切，三部。</duanzhu>
</t>

<wh>竷</wh>
<t>
<xushi>繇也舞也。</xushi>
<duanzhu>繇當作䚻。䚻、徒歌也。上也字衍。謠舞者，謠且舞也。《詩》序曰「維淸、奏象舞也。武、奏大武也。《禮記》文王世子、〈明堂位〉、〈祭統〉皆云：管象、舞大武。象與大武皆謂〈周頌〉武篇。鄭注〈祭統〉云：吹管而舞武象之樂也。〈樂記〉說武以咏歎淫液、發揚蹈厲竝言。則舞兼歌矣。故其字从章<pb n="235-3"/>从夊。</duanzhu>
<xushi>从夊、从章。樂有章也。</xushi>
<duanzhu>說从章之意。</duanzhu>
<xushi>夅聲。</xushi>
<duanzhu>巳上十字今更正。夅聲在九部。與八部合韵。苦感切，八部。</duanzhu>
<xushi>《詩》曰「竷竷𡔷我。</xushi>
<duanzhu>𡔷各本作舞。今依《韵會》訂。士部引墫墫舞我。則此當同《詩》作𡔷矣。今〈小雅〉伐木作坎坎。毛無〔傳〕。而〈陳風〉曰「坎坎、擊𡔷聲也。〈魏風〉〔傳〕曰「坎坎、伐木聲也。魯《詩》伐檀作欿欿。疑竷竷𡔷我容取三家。與毛異。</duanzhu>
</t>

<wh>𡕢</wh>
<t>
<xushi>匘葢也。</xushi>
<duanzhu>司馬彪《輿服志》「乗輿金錽。劉昭引蔡邕獨𣃔曰「金錽者，馬冠也。高廣各五寸。上如五華形。在馬髦前。薛綜注〈東京賦〉同。按在馬髦前、則正在馬之匘葢。其字本作金𡕢。或加金旁耳。馬融廣成頌。揚金𡕢而拖玉瓖。字正作𡕢可證。〈西京賦〉：璿弁玉纓。薛曰「弁、馬冠叉髦也。徐廣說金錽云：金爲馬叉髦。然則弁也叉髦也、𡕢也，一也。𡕢或誤作㚇。錽或誤作鍐。《玉篇》又誤作金騣。皆音子公反。非也。匘葢者，人囟也。見囟部。</duanzhu>
<xushi>象皮包覆匘。</xushi>
<duanzhu>謂不𥘅。</duanzhu>
<xushi>下有㒳𦡍。</xushi>
<duanzhu>謂人。</duanzhu>
<xushi>而夊在下。</xushi>
<duanzhu>人足也。</duanzhu>
<xushi>讀若范。</xushi>
<duanzhu>亡范切，七部八部。</duanzhu>
</t>

<wh>夏</wh>
<t>
<xushi>中國之人也。</xushi>
<duanzhu>以別於北方狄、東北貉、南方蠻閩、西方羌、西南焦僥、東方夷也。夏、引伸之義爲<pb n="236"/>大也。</duanzhu>
<xushi>从夊、从頁、从臼。臼、㒳手；夊、㒳足也。</xushi>
<duanzhu>胡雅切，古音在五部。</duanzhu>
</t>

<wh><img src="233B-01">𠍺</img></wh>
<t>
<xushi>古文夏。</xushi>
</t>

<wh>畟</wh>
<t>
<xushi>治稼畟畟進也。</xushi>
<duanzhu>釋訓曰「畟畟，耜也。〈周頌〉〔毛傳〕曰「畟畟、猶測測也。箋云：農人測測、以利善之耜熾菑是南𠭇也。按畟畟古語。測測今語。毛以今語釋古語。故曰猶。《周禮》雉氏注曰「耜之者，以耜測凍土剗之。然則畟、測皆進意。</duanzhu>
<xushi>从田儿。</xushi>
<duanzhu>儿亦人字。田人者，農也。</duanzhu>
<xushi>从夊。
<duanzhu>夊言其足之進。足進而耜亦進矣。初力切，一部。</duanzhu>
<xushi>《詩》曰「畟畟良耜。</xushi>
<duanzhu>許書耜作枱鈶二形。見〈木部〉。云耒耑也。</duanzhu>
</t>

<wh>㚇</wh>
<t>
<xushi>斂足也。䧿𩀎醜。其飛也㚇。</xushi>
<duanzhu>二句見〈釋鳥〉「今《爾雅》作翪。許所據異也。</duanzhu>
<xushi>从夊。
<duanzhu>斂足故从夊。</duanzhu>
<xushi>兇聲。</xushi>
<duanzhu>子紅切，九部。</duanzhu>
</t>

<wh><img src="233B-02">夒</img></wh>
<t>
<xushi>貪獸也。一曰母㺅。</xushi>
<duanzhu>謂夒一名母㺅。〈犬部〉曰「㺅，夒也。玃、大母猴也。<seal_script>甶</seal_script>部曰「禺、母㺅屬。爪部曰「爲、母㺅也。單𧦝㺅。絫𧦝母㺅。其實一也。母㺅與沐㺅、獼㺅、一語之轉。母非父母字。《詩》〈小雅〉作猱。毛曰「猱、猨屬。〈樂記〉作獶、𣜩之變。鄭曰「獶、彌矦也。</duanzhu>
<xushi>佀人。</xushi>
<duanzhu>似人面手足。</duanzhu>
<xushi>从頁。
<duanzhu>句。</duanzhu>
<xushi>巳止夊、其手足。</xushi>
<duanzhu>巳止<pb n="236-1"/>象其似人手。夊象其足。奴刀切，古音在三部。</duanzhu>
</t>

<wh>夔</wh>
<t>
<xushi>卽魖也。</xushi>
<duanzhu>卽鉉作神。疑神是。鬼部曰「魖、耗鬼也。神魖、謂鬼之神者也。〈甘泉賦〉曰「捎夔魖而抶獝狂。〈東京賦〉曰「殘夔魖與㒺象。皆夔魖連文可證。《國語》「木石之怪夔㒺兩。韋注：或云夔一足。越人謂之山繅。或作？。富陽有之。人面㺅身。能言。《廣韵》曰「。山魈出汀州。獨足鬼也。神魖、謂山繅之尤靈異者。若大荒東經云：有獸狀如牛。蒼身而無角。一足。出入水則必風雨。其光如日月。其聲如雷。名曰夔。黃帝得其皮爲𡔷。聲聞五百里。此獸也。非鬼也。薛注二京合而一之。恐非是。</duanzhu>
<xushi>如龍。一足。从夊。</xushi>
<duanzhu>孟康曰「夔神如龍。有角。人面。薛綜曰「木石之怪。如龍有角。按从夊者，象其一足。</duanzhu>
<xushi>象有角手人面之形。</xushi>
<duanzhu>云如龍、則有角可知。故？象有角。又止巳象其似人手。頁象其似人面。渠追切。十五部。古假歸作夔。樂緯云：昔歸典協律。卽夔典樂也。〈地理志〉歸子國。卽夔子國也。</duanzhu>
</t>
<variants>文十五，重一。</variants>

<wh>舛</wh>
<t>
<xushi>對臥也。</xushi>
<duanzhu>謂人與人相對而休也。引伸之足與足相抵而臥亦曰舛。其字亦作僢。〈王制〉注釋交趾云浴則同川臥則僢足是也。又引伸之凡足相抵皆曰僢。〈典瑞〉兩圭有邸注云僢而同本是也。《淮南書》及《周禮》〔注〕多用僢字。</duanzhu>
<xushi>从<seal_script>夊</seal_script>？相背。</xushi>
<duanzhu>相背猶相對也。昌兖切，古音在十三部。</duanzhu>
<xushi>凡舛之屬皆从舛。</xushi>
</t>

<wh><img src="234A-01">𨅱</img></wh>
<t>
<xushi>楊雄作舛从足？。</xushi>
<duanzhu>春聲也。李善注〈魏都賦〉引司馬彪《莊子》注曰「踳讀曰舛。舛，乖也。按司馬意舛踳各字而合之。楊許則云踳爲舛之或也。葢訓繤篇如此作。諸家多用踳駮、謂譌舛也。</duanzhu>
</t>

<wh>舞</wh>
<t>
<xushi>樂也。用足相背。</xushi>
<duanzhu>說从舛之意。</duanzhu>
<xushi>从舛，？聲。</xushi>
<duanzhu>文撫切。五部。按諸書多作儛。</duanzhu>
</t>

<wh><img src="234A-02">𦏶</img></wh>
<t>
<xushi>古文舞。从羽亾。</xushi>
<duanzhu>亾聲也。攴部曰「？、讀與撫同。然則以亾爲無也古矣。</duanzhu>
</t>

<wh><img src="234A-03">舝</img></wh>
<t>
<xushi>車軸耑鍵也。</xushi>
<duanzhu>〈金部〉。鍵、一曰轄也。車部。轄、一曰鍵也。然則許意謂舝轄同也。以鐵豎貫軸頭而制轂如鍵閉然。〈邶風〉〔傳〕曰「脂是其車。〈小雅〉〔傳〕曰「閒關、設舝皃。皆謂舝必行而後設也。車軸耑謂之軎。軎、今字作轊。大馭。右祭兩軹。軹、故書作𨊻。杜子春云：𨊻謂㒳轊也。或讀𨊻爲簪筓之筓。按鐵貫軸、如筓貫弁然。軸耑名𨊻者，以鐵名之也。子春易爲軹。非也。</duanzhu>
<xushi>㒳穿相背。从舛。</xushi>
<duanzhu>據許說則每耑爲㒳穿。每穿鍵以一鐵。㒳穿相對。故其字从舛。</duanzhu>
<xushi>𥝁省聲。</xushi>
<duanzhu>胡戛切，十五部。</duanzhu>
<xushi>𥝁、古文禼字。</xushi>
<duanzhu>禼各本作偰。今依厹部正。禼讀如偰。故《漢書》以禼爲稷偰字。</duanzhu>
</t>
<variants>文三，重二。</variants>

<wh>舜</wh>
<t>
<xushi>䑞艸也。楚謂之葍。秦謂之藑。</xushi>
<duanzhu>〈艸部〉曰「藑、茅葍也。一名䑞。是一物三名也。</duanzhu>
<xushi>蔓地生而連𦾓。象形。</xushi>
<duanzhu>生而二字依《爾雅音義》補。？象葉蔓𦾓連之形也。</duanzhu>
<xushi>从舛。
<duanzhu>亦狀蔓連相鄕背之皃。</duanzhu>
<xushi>舛亦聲。</xushi>
<duanzhu>舒閏切。十三部。𣜩作舜。按此與〈艸部〉𧂌音同義別。有虞氏以爲謚者。堯，高也。舜，大也。舜者，俊之同音假借字。《山海經》作帝俊。</duanzhu>
<xushi>凡䑞之屬皆从䑞。</xushi>
</t>

<wh><img src="234A-04">𡐩</img></wh>
<t>
<xushi>古文䑞。</xushi>
</t>

<wh><img src="234A-05">𦨃</img>（⿰舜𡉚）</wh>
<t>
<xushi>𦾓榮也。</xushi>
<duanzhu>〈釋言〉曰「皇，也。釋草曰「蕍芛葟華榮。許𦾓部曰「榮也、𠌶部曰「艸木𦾓也。此云𦾓榮者，絫言之。</duanzhu>
<xushi>从䑞，𡉚聲。</xushi>
<duanzhu>？見㞢部。形聲包會意。各本譌生。則非聲。大徐本篆文右半譌生。非也。戸光切，十部。</duanzhu>
<xushi>讀若皇。《爾雅》曰「𦨃、𦾓也。</xushi>
<duanzhu>今〈釋言〉作皇。非。</duanzhu>
</t>

<wh>葟</wh>
<t>
<xushi>𦨃或从艸皇。</xushi>
<duanzhu>皇聲。〈釋艸〉如此作。</duanzhu>
</t>
<variants>文二，重二。</variants>

<wh>韋</wh>
<t>
<xushi>相背也。</xushi>
<duanzhu>故从舛。今字違行而韋之本義廢矣。酒誥。薄韋辳父。馬云：韋、違行也。據羣經音辨、則《古文尙書》當如是。</duanzhu>
<xushi>从舛，囗聲。</xushi>
<duanzhu>宇非切，十五部。</duanzhu>
<xushi>獸皮之韋。</xushi>
<duanzhu>此韋當作圍。謂繞也。</duanzhu>
<xushi>可㠯束物枉戾相韋背。</xushi>
<duanzhu>物字依《韵會》補。生革爲縷圍束物、可以矯枉戾而背其故也。</duanzhu>
<xushi>故借㠯爲皮韋。</xushi>
<duanzhu>其始用爲革縷束物之字。其後凡革皆偁韋。此與西朋來子烏五字下文法略同。皆言假借之恉也。假借專行而本義廢矣。</duanzhu>
<xushi>凡韋之屬皆从韋。</xushi>
</t>

<wh><img src="234B-01">𣍄</img></wh>
<t>
<xushi>古文韋。</xushi>
</t>

<wh>韠</wh>
<t>
<xushi>韍也。</xushi>
<duanzhu>巿部曰「韠也。巿、小篆作韍。</duanzhu>
<xushi>所㠯蔽前者。</xushi>
<duanzhu>鄭注禮曰「古者，佃漁而食之。衣其皮。先知蔽前。後知蔽後。後王易之以布帛。而獨存其蔽前者。不忘本也。按韠之言蔽也。韍之言亦蔽也。</duanzhu>
<xushi>㠯韋。</xushi>
<duanzhu>故从韋。</duanzhu>
<xushi>下廣二尺。上廣一尺。其頸五寸。</xushi>
<duanzhu>記〈玉藻〉文也。〈玉藻〉曰「韠、下廣二尺。上廣一尺。長三尺。其頸五寸。襍記云：會去上五寸。會謂頸下縫也。會巳上長五寸。卽所謂其頸長五寸也。又云：紕以爵韋六寸。不至下五寸。謂頸五寸之下。下五寸之上。中長二尺。㒳邊皆紕以爵韋。左右各廣三寸也。又云：下五寸純以素。謂下五寸緣以生帛也。鄭云：其頸五寸。其緣當亦用爵韋。</duanzhu>
<xushi>一命縕韠。再命赤韠。</xushi>
<duanzhu>〈玉藻〉曰「一命縕韍幽衡。再命赤韍幽衡。三命赤韍葱衡。鄭云：尊祭服。故變韠言韍。又云：元端服稱韠。玄冕爵弁服之韠稱韍。然則韠韍同物。殊其名耳。許於此言一命縕韠。再命赤韠。於巿下言天子朱巿。諸侯赤巿。大夫赤巿葱衡。許意卑者偁韠。尊者偁韍。說與鄭少異。縕者，赤黃之閒色。所謂韎也。縓之假借字也。</duanzhu>
<xushi>从韋，畢（）聲。</xushi>
<duanzhu>卑吉切，十二部。</duanzhu>
</t>

<wh>韎</wh>
<t>
<xushi>茅蒐染韋也。</xushi>
<duanzhu>《左傳》云韎韋。</duanzhu>
<xushi>一入曰韎。</xushi>
<duanzhu>入字宋本、汲古初印本同。與《五經文字》、《毛詩》定本合。毛扆修版改入爲又。則倒易其是非矣。〈小雅〉〔毛傳〕曰「韎者，茅蒐染革也。一入曰韎（句）韐。（逗）所以代韠也。士冠禮注云：韎韐、縕韍也。此鄭以縕釋韎、以韍釋韐〈玉藻〉：一命縕韍。注云：縕、赤黃之閒色。所謂韎也。按赤黃之閒色曰縓。糸部縓、帛赤黃色是也。《爾雅》「一染謂之縓。縕者。縓之假借字。一入曰韎。卽一入曰縓也。三君注《國語》云：一染曰韎。《詩》〔箋〕云：韎、茅蒐染也。茅蒐、韎聲也。韐、祭服之韠。合韋爲之。又駁異義云：齊魯之閒言韎聲如茅蒐。字當作韎。陳畱人謂之蒨。韋注《國語》云：茅蒐、今絳草也。急疾呼茅蒐成韎。此皆《詩》〔箋〕所謂茅蒐韎聲也。士冠禮韎韐注云：士染以茅蒐。因以名焉。今齊人名蒨爲韎。（句）韐之制似韠。巳上諸文。今本譌舛特甚。悉爲正之。</duanzhu>
<xushi>从韋，末聲。</xushi>
<duanzhu>莫佩切。十五部。按許云末聲。鄭駁異義云：韎、齊魯之閒言韎聲如茅蒐。字當作韎。今《詩》〔箋〕版本二體不別。葢鄭所據亦作末聲。鄭謂當从未聲也。鄭必知當从未聲者。未聲與文䰟爲類。末聲與元寒爲類。文䰟與尤侯相似也。元寒與魚模相似也。茅蒐爲韎聲則當从未矣。《唐韵》莫佩切。劉李《周禮》音妹者，鄭未聲之說也。《廣韵》音末、諸經音莫介反者，許末聲之。說也。</duanzhu>
</t>

<wh>韢</wh>
<t>
<xushi>櫜紐也。</xushi>
<duanzhu>櫜、車上大橐也。紐，系也。一曰結而可解也。</duanzhu>
<xushi>从韋，惠聲。</xushi>
<duanzhu>胡計切，十五部。</duanzhu>
<xushi>一曰盛虜頭橐也。</xushi>
<duanzhu>《吕覽》：北郭騷吿其友曰「盛吾頭於笥中。奉以託。以白晏子也。退而自刎。其友因奉以託。按託者，橐之假借字。云虜頭者，如函梁君臣之首之類。</duanzhu>
</t>

<wh>韜</wh>
<t>
<xushi>劒衣也。</xushi>
<duanzhu>〈少儀〉曰「劒則啟櫝葢襲之。加夫襓與劒焉。注曰「夫襓、劒衣也。夫或爲煩、皆發聲。按許書無襓字。襓與韜音相近。襓卽韜也。曹憲《廣雅》「衭襓䘤、劒衣也。䘤音陳律反。按熊氏安生義疏引《廣雅》「夫襓木劒衣也。木葢本作术。熊認爲艸木字。夫术、曹本乃作衭䘤。知今本《廣雅》多增益偏旁而不古矣。引伸爲凡包藏之偁。</duanzhu>
<xushi>从韋。
<duanzhu>以韋爲之也。熊云木劒衣。非是。櫝既木爲之矣。</duanzhu>
<xushi>舀聲。</xushi>
<duanzhu>土刀切，古音在三部。</duanzhu>
</t>

<wh>韝</wh>
<t>
<xushi>臂衣也。</xushi>
<duanzhu>各本作射臂決也。誤甚。決箸於右手大指。不箸於臂。今依《文𨕖》荅蘇武書注正。射韝者，《詩》之拾。《禮經》之遂。內則之捍也。《毛傳》曰「拾，遂也。〈大射〉注曰「遂、射韝也。以朱韋爲之。箸左臂。所以遂弦（⿰弓𤣥）也。凡因射箸左臂謂之射韝。非射而㒳臂皆箸之以便於事謂之韝。許不言射韝者。言臂衣則射韝在其中矣。〈東方朔傳〉曰「綠幘傅靑韝。韋昭曰「韝形如射韝。以縛左右手。<pb n="238"/>於事便也。崔豹《古今注》曰「攘衣、厮役之服。取其便於用耳。乗輿進食者服攘衣。按攘衣卽韝也。以繩纕臂謂之絭。以衣斂袖謂之韝。其字或作褠。見《後漢書》「或作㡚。見〈南都賦〉。</duanzhu>
<xushi>从韋。
<duanzhu>繕人注曰「韝扞箸左臂裏。以韋爲之。</duanzhu>
<xushi>冓聲。</xushi>
<duanzhu>古矦切，四部。</duanzhu>
</t>

<wh>韘</wh>
<t>
<xushi>射決也。所㠯拘弦（⿰弓𤣥）。</xushi>
<duanzhu>〈衞風〉「童子佩韘。毛曰「韘，決也。能射御則帶韘。〈小雅〉車攻〔傳〕曰「決、所以鉤弦（⿰弓𤣥）也。鄭注《周禮》曰「抉、挾矢時所以持弦（⿰弓𤣥）飾也。注〈鄕射禮〉、〈大射儀〉云：決猶闓也。以象骨爲之。箸右大巨指以鉤弦（⿰弓𤣥）闓體。按卽今人之扳指也。經典多言決。少言韘。韘惟見《詩》「毛公釋爲決。而箋云：韘之言沓。所以彄沓手指。此以《禮經》之極釋韘也。〈大射〉云：朱極三。注云：極猶放也。所以韜指利放弦（⿰弓𤣥）也。以朱韋爲之。食指將指無名指各一。小指短不用。鄭意以韘極沓三字雙聲。且極用韋爲之。故字从韋。決則用象骨爲之。故不从毛而易其義。許說从毛也。以字从韋論之。鄭爲長矣。內則言佩決。《詩》言佩韘。葢言一可以包二。</duanzhu>
<xushi>㠯象骨。</xushi>
<duanzhu>句。</duanzhu>
<xushi>韋系。</xushi>
<duanzhu>句。</duanzhu>
<xushi>箸右巨指。从韋。</xushi>
<duanzhu>繕人注云：〈士喪禮〉「抉用正王棘若檡棘。則天子用象骨與。按用棘葢施諸死者。疑生者用象若骨。故鄕射、〈大射〉禮注皆云：用象骨。許意正如是。用韋爲系。箸右巨指。故字从韋。但今世扳指不用系。〈士喪禮〉注云：決以韋爲之藉。又云：以紐環大擘本。恐生者皆不必然也。</duanzhu>
<xushi>枼聲。</xushi>
<duanzhu>失涉切。八部。《釋文》大涉切。</duanzhu>
<xushi>《詩》曰「童子佩韘。</xushi>
</t>

<wh>弽</wh>
<t>
<xushi>韘或从弓。</xushi>
</t>

<wh>韣</wh>
<t>
<xushi>弓衣也。</xushi>
<duanzhu>〈月令〉「帶以弓韣。高誘曰「韣、弓韜也。按革部韇下曰「弓矢韇也。韇葢又在韣之外。容以木爲之。飾以皮耳。故服注左云：冰、櫝丸葢也。如劒衣在劒櫝之內。</duanzhu>
<xushi>从韋，蜀聲。</xushi>
<duanzhu>之欲切，三部。</duanzhu>
</t>

<wh>韔</wh>
<t>
<xushi>弓衣也。</xushi>
<duanzhu>秦風虎韔。毛曰「虎、虎皮也。韔、弓室也。又交韔二弓。毛曰「交韔、交二弓於韔中。〈鄭風〉作鬯。毛曰「鬯弓、弢弓。</duanzhu>
<xushi>从韋，長聲。</xushi>
<duanzhu>丑亮切，十部。</duanzhu>
<xushi>《詩》曰「交韔二弓。</xushi>
</t>

<wh><img src="235B-01">𩏇</img></wh>
<t>
<xushi>履後帖也。</xushi>
<duanzhu>帖、帛書署也。引伸爲今俗語帮貼之字。凡履跟必帮貼之。令堅厚。不則易敝。臣瓚曰「躡跟曰跕。按履緊曰跕屣也。跕與帖音同。《急就篇》「履舄鞜裒䋐緞紃。師古引《說文》爲注：</duanzhu>
<xushi>从韋，段聲。</xushi>
<duanzhu>此形聲包會意也。段取堅意。古本葢衹有𩏇緞二篆。自从段譌爲从叚。而《篇》、《韵》皆有䪗縀。音乎加切，此𩏇篆之上亦妄增<pb n="238-2"/>䪗篆。云履也。从韋叚聲。正如石部碫譌爲碬。各本《說文》乃作碬耳。今刪（⿰刂）䪗篆。徒玩切。《篇》、《韵》皆上聲。徒管切。十四部。</duanzhu>
</t>

<wh>緞</wh>
<t>
<xushi>𩏇或从糸。</xushi>
<duanzhu>今俗以爲錦繡段之段。</duanzhu>
</t>

<wh>韤</wh>
<t>
<xushi>足衣也。</xushi>
<duanzhu>《左傳》曰「褚師聲子韤而登席。謂〈燕禮〉宜跣也。</duanzhu>
<xushi>从韋，蔑聲。</xushi>
<duanzhu>望發切，十五部。</duanzhu>
</t>

<wh>䪙</wh>
<t>
<xushi>軶裹也。</xushi>
<duanzhu>軶、轅前也。以皮裹之。</duanzhu>
<xushi>从韋，尃聲。</xushi>
<duanzhu>匹各切。五部。按《玉篇》云：䪙扶豆扶武二切。尻衣也。次於？下韏上。與《說文》同。攷許書韤、足衣也。絝、脛衣也。則當別有尻衣。卽史、漢萬石君傳所謂中裙也。而《廣韵》九麌曰「䪔、尻衣。《集韵》九麌曰「䪔，？也。？卽許之幒字。疑《說文》本有䪔、尻衣也、从韋、甫聲之文。因與䪙相似而佚之。如？鼏、袀袗皆佚其一之比。</duanzhu>
</t>

<wh>韏</wh>
<t>
<xushi>革中辨謂之韏。</xushi>
<duanzhu>釋器。革中絕（⿰糸⿱刀㔾）謂之辨。郭注：中𣃔皮也。革中辨謂之韏。注：復平分也。如郭說、則正文當云辨中絕（⿰糸⿱刀㔾）!謂之韏。立文不當如是。今按當云：革辬謂之韏。中乃衍文。〈衣部〉襞下云：韏衣也。衣？、古曰韏。亦曰襞積。亦曰緛。然則皮之縐文蹙蹙者曰韏何疑。文部曰「辬、駁文也。許所據《爾雅》不同郭本。而淺人以郭本易之。</duanzhu>
<xushi>从韋，𨤑聲。</xushi>
<duanzhu>九萬切，十四部。</duanzhu>
</t>

<wh><img src="236A-03"><pb n="238-3"/>𩏷</img></wh>
<t>
<xushi>收束也。</xushi>
<duanzhu>漢律曆志曰「秋，？也。物？斂乃成孰。〈鄕飮〉酒義曰「西方者秋。秋之爲言揫也。</duanzhu>
<xushi>从韋。
<duanzhu>取圍束之義。</duanzhu>
<xushi>𥼚聲，讀若酋。</xushi>
<duanzhu>𥼚从焦聲。焦从雥省聲。卽由切，三部。</duanzhu>
</t>

<wh><img src="236A-04">𥾀</img></wh>
<t>
<xushi>𩏶或从要。</xushi>
<duanzhu>亦取圍束之意。</duanzhu>
</t>

<wh><img src="236A-01">揫</img></wh>
<t>
<xushi>𩏶或从秋手。</xushi>
</t>

<wh><img src="236A-02">𩏑</img></wh>
<t>
<xushi>井橋也。</xushi>
<duanzhu>橋各本作垣。今依《史記》孝武本紀《索隱》正。井橋見《曲禮》、《莊子》、《說苑》、《淮南子》「《曲禮》：奉席如橋衡。注曰「橋、井上挈皋。衡上低昂者。《莊子》曰「鑿木爲機。後重前輕。挈水若抽。數如泆湯。其名爲橰。橰本又作橋。《淮南書》「今夫橋直植立而不動。俛仰取制焉。高曰「橋、桔皋上衡也。《說苑》曰「爲機重其後。輕其前。命曰橋。終日漑（⿰氵既）韭。百區不倦。橋、陸音義音居廟反。按其義當同撟。舉也。井？見史漢孝武紀、〈封禪書〉、郊祀志、枚乗傳、《莊子》秋水篇。其字多作井榦。司馬彪云：井榦、井闌也。崔譔云：井以四邊爲榦。猶築之有楨榦。晉灼曰「井上四交之榦。常爲汲者所契傷。是諸家皆說井榦爲井闌。按井？爲木架四圍。中其圍橫圜木爲橋。（如字）毋兩旁木。有軸可轉。中設鹿盧。縣（⿰県系）綆上下。故言橋而？見也。</duanzhu>
<xushi>从韋，取其帀也。</xushi>
<duanzhu>說韋同口。</duanzhu>
<xushi>倝聲。</xushi>
<duanzhu>胡安切。十四部。諸書榦亦音寒。</duanzhu>
</t>
<variants>文十六<duanzhu>今刪（⿰刂）䪗則十五。</duanzhu>，重五。</variants>

<wh>弟</wh>
<t>
<xushi>韋束之次弟也。</xushi>
<duanzhu>以韋束物。如輈五束、衡三束之類。束之不一則有次弟也。引伸之爲凡次弟之弟、爲兄弟之弟、爲豈弟之弟。《詩》正義引《說文》有第字。</duanzhu>
<xushi>从古文之象。</xushi>
<duanzhu>文各本作字。今正。《說文》小篆有从古文之像似者凡三。曰弟、曰革、曰民。皆各像其古文爲之。特計切，十五部。</duanzhu>
<xushi>凡弟之屬皆从弟。</xushi>
</t>

<wh><img src="236B-01">𠂖</img></wh>
<t>
<xushi>古文弟。从古文韋省。</xushi>
<duanzhu>古文韋見韋部。</duanzhu>
<xushi>丿聲。</xushi>
<duanzhu>丿、右戾也。房密匹蔑二切。</duanzhu>
</t>

<wh><img src="236B-02">𥊽</img></wh>
<t>
<xushi>周人謂兄曰？。</xushi>
<duanzhu>昆弟字當作此。昆行而？廢矣。〈釋親〉。晜，兄也。郭注：今江東通言曰晜。按晜者，？之誤。男子先生爲兄。後生爲弟。此本定偁。謂兄？者，周人語也。《詩》惟王風有昆字。此周人謂兄之證也。諸經皆言兄。如《尙書》乃寡兄勖、春秋衞侯之兄縶、《周禮》父之讎、兄弟之讎、從父兄弟之讎、《詩》瞻望兄兮皆是。惟禮〈喪服〉〔經〕傳。大功巳上<pb n="239-1"/>皆曰昆弟。小功巳下同異姓皆曰兄弟。不相淆亂。葢《禮經》欲別服之親疏隆殺。遂以周人謂兄者，專系之同姓大功巳上。以爲立言之別也。戴先生曰「兄弟與昆弟在《儀禮》〈喪服〉、《爾雅》〈釋親〉𢧵然有辨。〈喪服〉〔傳〕曰「何如則可謂之兄弟。傳曰「小功巳下爲兄弟。此傳中引傳相證明也。《爾雅》曰「母與妻之黨爲兄弟。又曰「婦之黨爲婚兄弟。壻之黨爲姻兄弟。《詩》〈小雅〉「兄弟無遠。《鄭箋》云：兄弟、父之黨、母之黨。葢兄弟云者，或專言異姓。或兼同姓異姓。皆舉遠。不以關大功之親。記曰「兄弟皆在他邦。加一等。不及知父母與兄弟居。加一等。此惟小功巳下卽於疏。故加等。若大功巳上。則昆弟也。世父母、叔父母也。從父昆弟也。豈可以皆在他。邦及少孤相依而加等哉。大功之親。分當相恤。其不相恤。是賊其性者也。小功巳下而相恤。斯進之也。記又曰「夫之所爲兄弟服。妻降一等。篇內明言夫之昆弟無服。此兄弟服。卽所謂小功者兄弟之服是也。謂夫爲之小功者。妻降一等則緦。如從祖祖父母、從祖父母及外祖父母、從母在小功章。夫之諸祖父母在緦麻章。此降一等之謂。《禮記》服問篇。公子之妻爲公子之外兄弟。謂爲夫之外祖父母、從母緦也。禮之稱兄弟通乎尊卑如是。凡同姓異姓既漸卽於疏者。而與之相親好。皆得稱兄弟。玉裁按。大司徒聯兄弟。鄭曰「兄弟、昏姻、嫁娶也。與調人職兄弟不同。知以昆弟、兄弟異其辭者惟《禮經》「他經不尒。</duanzhu>
<xushi>从弟眔。</xushi>
<duanzhu>眔者，逮也。鰥下曰「从魚眔聲。則此亦可眔聲。合韵也。古䰟切，十三部。</duanzhu>
</t>
<variants>文二，重一。</variants>

<wh>夂</wh>
<t>
<xushi>從後至也。</xushi>
<duanzhu>至當作致。</duanzhu>
<xushi>象人㒳脛後有致之者。</xushi>
<duanzhu>致、送詣也。</duanzhu>
<xushi>凡夂之屬皆从夂。讀若黹。</xushi>
<duanzhu>陟侈切，《玉篇》竹几切。十五部。</duanzhu>
</t>

<wh><img src="237A-01">𡕗</img></wh>
<t>
<xushi>相遮要害也。</xushi>
<duanzhu>要害猶險隘也。</duanzhu>
<xushi>从夂，丯聲。</xushi>
<duanzhu>乎葢切，十五部。</duanzhu>
<xushi>南陽新野有夆亭。</xushi>
</t>

<wh>夆</wh>
<t>
<xushi>啎也。</xushi>
<duanzhu>午部曰「啎，逆也。夆訓啎、猶逢迎逆遇遻互相爲訓。釋訓曰「甹夆、掣曳也。掣曳者，啎逆之意。夆、古亦借爲鏠峯字。</duanzhu>
<xushi>从夂，丰聲，讀若縫。</xushi>
<duanzhu>敷容切，九部。</duanzhu>
</t>

<wh>夅</wh>
<t>
<xushi>服也。从夂㐄。相承不敢竝也。</xushi>
<duanzhu>上从夂。下从反<pb n="239-3"/>夂。相承不敢竝、夅服之意也。凡降服字當作此。降行而夅廢矣。下江切，九部。</duanzhu>
</t>

<wh><img src="237A-02">夃</img></wh>
<t>
<xushi>秦人巿買多得爲夃。</xushi>
<duanzhu>爲當作謂之二字。此秦人語也。《方言》不載。</duanzhu>
<xushi>从乃、从夂。益至也。</xushi>
<duanzhu>說从乃夂之意。乃夂者，徐徐而益至也。古乎切，五部。</duanzhu>
<xushi>《詩》曰「我夃酌彼金罍。</xushi>
<duanzhu>〈周南〉文。今《毛詩》作姑酌。傳曰「姑，且也。許所據者《毛詩》古本。今作姑者，後人以今字易之也。如《尙書》壁中古文本作無有作𡚽、本作黎民俎飢之類。夃者，姑之假借字。如𡚽俎者，好阻之假借字。《玉篇》曰「夃、今作沽。引《論語》求善價而夃諸。未審其所本之《論語》。</duanzhu>
</t>

<wh><img src="237A-03">𡕒</img></wh>
<t>
<xushi>跨步也。</xushi>
<duanzhu>跨當作夸。夸步謂大張其㒳服也。</duanzhu>
<xushi>从反夂。</xushi>
<duanzhu>苦瓦切，十七部。</duanzhu>
<xushi>？从此。</xushi>
<duanzhu>以？爲聲。</duanzhu>
</t>
<variants>文六。</variants>

<wh>久</wh>
<t>
<xushi>從後灸之也。</xushi>
<duanzhu>也字今補。久灸㬪韵。〈火部〉曰「灸，灼也。灼，灸也。灸有迫箸之義。故以灸訓久。〈士喪禮〉「鬲幎、用疏布久之。鄭曰「久讀爲灸。謂以葢塞鬲口也。既夕。苞筲𦉥甒皆木桁久之。鄭曰「久讀爲灸。謂以葢案塞其<pb n="240"/>口。此經二久字、本不必改讀。葢久本義訓從後歫之。引伸之則凡歫塞皆曰久。鄭以久多訓長久。故易爲灸以釋其義。〈考工記〉「灸諸牆以眡其橈之均。鄭曰「灸猶柱也。以柱㒳牆之閒。許所偁作久、與《禮經》用字正同。許葢因經義以推造字之意。因造字之意以推經義。無不合也。相歫則其𠊱必遟。故又引伸爲遟久。遟久之義行而本義廢矣。</duanzhu>
<xushi>象人㒳脛後有歫也。</xushi>
<duanzhu>歫各本作距。今正。歫，止也。距、雞距也。舉友切，古音在一部。</duanzhu>
<xushi>《周禮》曰「久諸牆以觀其橈。凡久之屬皆从久。</xushi>
</t>
<variants>文一。</variants>

<wh>桀</wh>
<t>
<xushi>磔也。</xushi>
<duanzhu>裴駰引謚法曰「賊人多殺曰桀。故引伸爲桀字。</duanzhu>
<xushi>从舛在木上也。</xushi>
<duanzhu>通俗文曰「張伸曰磔。舛在木上、張伸之意也。《毛詩》雞棲於杙爲桀。其引伸之義。釋宫作榤、俗字也。渠列切。十五部。《左傳》「桀石以投人。此假桀爲揭也。揭、高舉也。</duanzhu>
<xushi>凡桀之屬皆从桀。</xushi>
</t>

<wh>磔</wh>
<t>
<xushi>辜也。</xushi>
<duanzhu>辛部曰「辜，辠也。掌戮。殺王之親者辜之。注：辜之言枯也。謂磔之。鄭與也許合也。〈大宗伯〉。以疈辜祭四方百物。大鄭從故書作罷辜。云罷辜、披磔牲以祭。《爾雅》「祭風曰磔。郭云：今俗當大道中磔狗云以止風。按凡言磔者，開也。張也。刳其𦙄腹而張之。令其乾枯不收。字或作矺。見《史記》。</duanzhu>
<xushi>从桀，石聲。</xushi>
<duanzhu>陟格切。古音在五部。今俗語云磔破者。當作此字。音如作。</duanzhu>
</t>

<wh>椉</wh>
<t>
<xushi>覆也。</xushi>
<duanzhu>加其上曰椉。人乗車、是其一耑也。</duanzhu>
<xushi>从入桀。</xushi>
<duanzhu>入者，覆之意也。食陵切，六部。</duanzhu>
<xushi>桀，也。</xushi>
<duanzhu>說从桀之意。《方言》「，慧也。自關而東趙魏之閒謂之。《史記》云：桀奴。凡者必強。故桀訓。入桀者，謂籠𦋇桀。</duanzhu>
<xushi>軍法入桀曰椉。</xushi>
<duanzhu>各本奪入桀二字、則不可通。今依《韵會》補。此偁軍法說字形會意。猶引易艸木麗于地說䕻、引豐其屋說寷也。云軍法者，葢出漢志兵書四穜內。入桀者，以弱勝強。書序云：周人椉黎。《左傳》「車馳卒奔。椉晉軍。椉之證也。</duanzhu>
</t>

<wh><img src="237B-01">𠅞</img></wh>
<t>
<xushi>古文椉、从几。</xushi>
<duanzhu>凭几者亦覆其上。故从几。然則？亦可以爲依憑字。</duanzhu>
</t>
<variants>文三，重一。</variants>
<count>六十三部，文六百三十七<duanzhu>今韋部刪（⿰刂）一字，則六百三十六</duanzhu>，重百二十二，凡七千二百七十三字<duanzhu>此弟五篇都數</duanzhu>。</count>
<title n="juan-tail">說文解字第五篇下</title>
<jiaodui>山陽汪庭珍校字</jiaodui>
