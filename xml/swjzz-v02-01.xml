
<檔 ="swjz02-01.xml">
<title n="juan-head" id="02-01">說文解字第二篇上</title>
<author>金壇段玉裁注</author>

<wh>小</wh>
<t>
<xushi>物之微也。从八、丨見而八分之。</xushi>
<duanzhu>八，別也。象分別之形。故解从八爲分之。丨才見而輒分之。會意也。凡㮯物分之則小。私兆切，二部。</duanzhu>
<xushi>凡小之屬皆从小。</xushi>
</t>

<wh>少</wh>
<t>
<xushi>不多也。</xushi>
<duanzhu>不多則小。故古少小互訓通用。</duanzhu>
<xushi>从小，丿聲。</xushi>
<duanzhu>丿、右戾也。房密匹蔑二切，又於小切。按上二切近是。少之形聲、葢於古雙聲求之。書沼切。二部。</duanzhu>
</t>

<wh>尐</wh>
<t>
<xushi>少也。</xushi>
<duanzhu>《方言》曰：尐、杪，小也。《孟子》：力不能勝一尐雛。趙注尐爲小。與《方言》同。孫宣公音義得之。作匹者非。髟部曰「？、束髮尐小也。《廣韵》十六㞕曰「䩏尐，小也。《方言》懱爵。注言懱𢧵也。懱𢧵卽䩏尐。</duanzhu>
<xushi>从小，乀聲。</xushi>
<duanzhu>乀、左戾也。</duanzhu>
<xushi>讀若輟。</xushi>
<duanzhu>子結切。十五部。今俗語說小。往往言子結切之音。</duanzhu>
</t>
<variants>文三。</variants>

<wh>八</wh>
<t>
<xushi>別也。</xushi>
<duanzhu>此以雙聲㬪韵說其義。今江浙俗語以物與人謂之八。與人則分別矣。</duanzhu>
<xushi>象分別相背之形。凡八之屬皆从八。</xushi>
<duanzhu>博拔切，古音在十一部。</duanzhu>
</t>

<wh>分</wh>
<t>
<xushi>別也。从八刀。</xushi>
<duanzhu>會意。</duanzhu>
<xushi>刀㠯分別物也。</xushi>
<duanzhu>此釋从刀之意也。甫文切，十三部。</duanzhu>
</t>

<wh>尒</wh>
<t>
<xushi>䛐之必然也。</xushi>
<duanzhu>䛐今作詞。《說文》字體本作䛐。尒之言如此也。後世多以爾字爲之。凡曰果爾、不爾、云爾、莞爾、鏗爾、卓爾、鼎鼎爾、猶猶爾、聊復爾耳、故人心尙爾皆訓如此。亦有單訓此者。如《公羊》焉爾之爲於此、《孟子》然而無乎爾、則亦有乎爾是也。語助有用耳者。與爾絶殊。三國志云生女耳是也。耳之言而已也。近人爾耳不分。如《論語》女得人焉爾乎。《唐石經》譌爲焉耳。《詩》〈陳風〉箋梅之樹善惡自爾。宋本譌爲善惡自耳。皆是也。古書尒字。淺人多改爲爾。如手部引《論語》鏗尒、〈考工記〉揱尒、小徐本不誤。是也。</duanzhu>
<xushi>从丨八。八象气之分散。</xushi>
<duanzhu>从丨八。與小同異。</duanzhu>
<xushi>入聲。</xushi>
<duanzhu>今本無此二字。上文作从入丨八。此依《韵會》所引小徐本訂正。入聲在七部。而尒在十五十六部閒者。於雙聲求之也。兒氏切。</duanzhu>
</t>

<wh>曾</wh>
<t>
<xushi>䛐之舒也。</xushi>
<duanzhu>曰部曰「朁，曾也。《詩》朁不畏明、胡朁莫懲。毛、鄭皆曰「朁，曾也。按曾之言乃也。《詩》曾是不意、曾是在位、曾是在服、曾是莫聽、《論語》曾是以爲孝乎、曾謂泰山不如林放乎、《孟子》爾何曾比予於管仲、皆訓爲乃則合語氣。趙注《孟子》曰：何曾猶何乃也。是也。是以㬱訓爲曾。㬱不畏明者，乃不畏明也。皇侃《論語》疏曰「曾猶嘗也。嘗是以爲孝乎。絶非語氣。葢曾字古訓乃。子登切。後世用爲曾經之義。讀才登切。此今義今音。非古義古音也。至如曾祖、曾孫、取增益層絫之意。則曾層皆可讀矣。</duanzhu>
<xushi>从八、从曰「</xushi>
<duanzhu>从八者，亦象氣之分散。</duanzhu>
<xushi>？聲。</xushi>
<duanzhu>？者，囱古文。囱在九部。此合韵之理也。昨棱切。六部。昨當爲作。</duanzhu>
</t>

<wh>尙</wh>
<t>
<xushi>曾也。</xushi>
<duanzhu>尙之䛐亦舒。故釋尙爲曾。曾，重也。尙，上也。皆積絫加高之意。義亦相通也。</duanzhu>
<xushi>庶幾也。</xushi>
<duanzhu>〈釋言〉曰「庶幾，尙也。</duanzhu>
<xushi>从八。
<duanzhu>亦象氣之分散。</duanzhu>
<xushi>向聲。</xushi>
<duanzhu>時亮切，十部。</duanzhu>
</t>

<wh>㒸</wh>
<t>
<xushi>从意也。</xushi>
<duanzhu>从、相聽也。㒸者，聽从之意。司部曰「䛐者，意內而言外也。凡全書說解。或言䛐。或言意。義或錯見。言从意、則知㒸者从䛐也。言䛐之必然、則知尒者必然意也。隨从字當作㒸。後世皆以遂爲㒸矣。</duanzhu>
<xushi>从八。
<duanzhu>有所从則有所背。故从八。</duanzhu>
<xushi>豕聲。</xushi>
<duanzhu>豕在十六部。㒸遂在十五部。合韵冣近也。徐醉切。</duanzhu>
</t>

<wh>詹</wh>
<t>
<xushi>多言也。</xushi>
<duanzhu>《莊子》曰「小言詹詹。</duanzhu>
<xushi>从言、从八。</xushi>
<duanzhu>多故可分。</duanzhu>
<xushi>从厃。
<duanzhu>此當作厃聲。淺人所改也。〈厂部〉曰「屋梠、秦謂之楣。齊謂之厃。〈木部〉曰「屋櫋聯、秦謂之楣。齊謂之檐。楚謂之梠。厃與檐同字同音。詹、厃聲。職廉切，八部。</duanzhu>
</t>

<wh>介</wh>
<t>
<xushi>畫也。</xushi>
<duanzhu>畫部曰「畫，畍也。按畍也當是本作介也。介與畫互訓。〈田部〉畍字葢後人增之耳。介畍古今字。分介則必有閒。故介又訓閒。禮擯介、《左傳》介人之寵皆其引伸之義也。一則云介特。兩則云閒介。</duanzhu>
<xushi>从人、从八。</xushi>
<duanzhu>人各守其所分也。此依《韵會》所引。古拜切，十五部。</duanzhu>
</t>

<wh><img src="049A-01">𠔁</img></wh>
<t>
<xushi>分也。</xushi>
<duanzhu>此卽今之兆字也。《廣韵》兆治小切。引《說文》分也。此可證孫愐以前𠔁卽兆矣。又云：𠧞、灼龜坼（⿰土厈）也。出文字指歸。文字指歸者曹憲所作。此可證孫愐以前卜部無兆𠧞字矣。顧野王《玉篇》八部有？。兵列切。卜部之後出兆部。又云：𠧞同兆。此可證顧氏始不謂？卽兆字矣。虞翻說《尙書》分北三苗云：北、古別字。不知其所本。要與重八之？無涉。豈希馮始牽合而岐誤與。治《說文》者乃於卜部增𠧞爲小篆。兆爲古<pb n="50"/>文。於？下增之云：八別也、亦聲。兵列切。以證其非兆字。而《說文》之面目全非矣。？从重八者，分之甚也。龜兆其一也。凡言朕兆者，如舟之縫。如龜之坼（⿰土厈）。</duanzhu>
<xushi>从重八。</xushi>
<duanzhu>此下刪（⿰刂）八別也亦聲五字。會意。治小切。二部。楚金云：或本音兆。按此相承古說也。</duanzhu>
<xushi>《孝經》說曰「</xushi>
<duanzhu>《孝經》說者，《孝經緯》也。後鄭注經引緯亦曰某經說。鄭志。荅張逸曰「當爲注時、時在文綱中。嫌引祕書。故諸所牽圖讖皆謂之說。</duanzhu>
<xushi>故上下有別。</xushi>
<duanzhu>此引緯說字形重八之意也。上別下別則二八矣。《集韵》改爲上下有？。非也。</duanzhu>
</t>

<wh>公</wh>
<t>
<xushi>平分也。从八厶。</xushi>
<duanzhu>八厶、背私也。今本从八从厶。凡此等从字皆淺人所增。</duanzhu>
<xushi>八猶背也。</xushi>
<duanzhu>鄭注〈堯典〉分北三苗云：北猶別也。證以韋昭〈吳語〉注云：北古之背字。然則許鄭之語正互相發明。分別之乃相僢背。其義相因相足。故許不云八，背也。而云猶背。鄭不云北，別也。而云猶別。凡古訓故之言猶者視此。古紅切，九部。</duanzhu>
<xushi>韓非曰「背厶爲公。</xushi>
<duanzhu>《五蠹篇》「倉頡之作書也，自環者謂之私，背私者謂之公」。自環爲厶，六書之指事也；八厶爲公，六書之會意也。</duanzhu>
</t>

<wh>必</wh>
<t>
<xushi>分極也。</xushi>
<duanzhu>極猶凖也。〈木部〉棟極二字互訓。橦字下云：帪極也。凡高處謂之極。立表爲分判之準。故云分極。引伸爲䛐之必然。</duanzhu>
<xushi>从八弋。</xushi>
<duanzhu>樹臬而分也。弋今字作杙。</duanzhu>
<xushi>八亦聲。</xushi>
<duanzhu>八各本誤弋。今正。古八與必同讀也。卑吉切，十二部。</duanzhu>
</t>

<wh>余</wh>
<t>
<xushi>語之舒也。</xushi>
<duanzhu>語，《匡謬正俗》引作䛐，《左氏傳》「小白余敢貪天子之命無下拜」，此正䛐之舒。〈亏部〉曰「亏，於也，象气之舒亏」，然則余、亏異字而同音義。〈釋詁〉云「余，我也；余，身也」，孫炎曰「余，舒遟之身也。然則余之引伸訓爲我，《詩》、《書》用予不用余，《左傳》用余不用予。《曲禮》下篇「朝諸矦分職授政任功，曰予一人」〔注〕云「覲禮曰：伯父寔來，余一人嘉之」，余、予古今字。凡言古今字者，主謂同音，而古用彼、今用此異字。若《禮經》古文用「余一人」，《禮記》用「予一人」，余、予本異字異義，非謂予、余本卽一字也。顏師古《匡謬正俗》不達斯恉，且又以予上聲、余平聲爲分別，又不知古音平上不甚區分，重悂貤繆，《儀禮漢讀攷》糾之詳矣。</duanzhu>
<xushi>从<pb n="49-3"/>八。</xushi>
<duanzhu>象气之分散。</duanzhu>
<xushi>舍省聲。</xushi>
<duanzhu>以諸切，五部。</duanzhu>
</t>

<wh><img src="049B-01">𠎳</img></wh>
<t>
<xushi>二余也。讀與余同。</xushi>
<duanzhu>五部。按易困九四來徐徐。子夏作荼荼。王肅作余余。皆舒意也。許言𠎳之形。未言其義。舉此以補之。</duanzhu>
</t>
<variants>文十二<duanzhu>當云十三。</duanzhu>，重一<duanzhu>按此二字誤衍。𠎳之音義同余。非卽余字也。惟𠎳從二余。則《說文》之例當別余爲一部。上篇蓐薅不入〈艸部〉是也。容有省併矣。</duanzhu>。</variants>

<wh>釆</wh>
<t>
<xushi>辨別也。象獸指爪分別也。</xushi>
<duanzhu>倉頡見鳥獸蹏迒之迹。知文理之可相別異也。遂造書契。釆字取獸指爪分別之形。</duanzhu>
<xushi>凡釆之屬皆从釆。讀若辨。</xushi>
<duanzhu>蒲莧切，十四部。</duanzhu>
</t>

<wh><img src="050A-04">𠂟</img></wh>
<t>
<xushi>古文釆。</xushi>
<duanzhu>惠氏棟云：《尙書》平章平秩、平字皆當作？。與古文平相似而誤。按此肊測不可从。</duanzhu>
</t>

<wh>番</wh>
<t>
<xushi>獸足謂之番。从釆、田象其掌。</xushi>
<duanzhu>下象掌。上象指爪。是爲象形。許意先有釆字。乃後从釆而象其形。則非獨體之象形、而爲合體之象形也。附袁切，十四部。</duanzhu>
</t>

<wh>𨆌</wh>
<t>
<xushi>番或从足、从煩。</xushi>
<duanzhu>此形聲也。</duanzhu>
</t>

<wh><img src="050A-01">𥸨</img></wh>
<t>
<xushi>古文番。</xushi>
<duanzhu>按九歌。𥸨芳椒兮成堂。王注：布香椒於堂上也。𥸨一作播。丁度、洪興祖皆云：？古播字。按播以番爲聲。此屈賦假番爲播也。</duanzhu>
</t>

<wh>宷</wh>
<t>
<xushi>悉也。知寀諦也。</xushi>
<duanzhu>諦《廣韵》引作諟。古同部假借也。</duanzhu>
<xushi>从宀釆。</xushi>
<duanzhu>鍇曰「宀，覆也。釆，別也。能包覆而㴱別之也。按此與覈字从？敫同意。式荏切，七部。</duanzhu>
</t>

<wh><img src="050A-02">審</img></wh>
<t>
<xushi>篆文宷。从番。</xushi>
<duanzhu>然則宷、古文籒文也。不先篆文者，从部首也。</duanzhu>
</t>

<wh>悉</wh>
<t>
<xushi>詳盡也。从心釆。</xushi>
<duanzhu>會意。息七切，十二部。</duanzhu>
</t>

<wh><img src="050A-03">𢚊</img></wh>
<t>
<xushi>古文悉。</xushi>
<duanzhu>此亦會意。从心囧。囧者，窻牖麗廔闓明也。</duanzhu>
</t>

<wh>釋</wh>
<t>
<xushi>解也。</xushi>
<duanzhu>《廣韵》曰：。捨也。解也。散也。消也。廢也。服也。按其實一解字足以包之。</duanzhu>
<xushi>從釆。釆取其分別。从睪聲。</xushi>
<duanzhu>〈考工記〉以澤爲釋。《史記》以醳爲釋。皆同聲假借也。古音在五部。音轉則《廣韵》在二十二昔、施隻切是也。徐鉉所引《唐韵》賞職切。</duanzhu>
</t>
<variants>文五，重五<duanzhu>鍇本作重四。今刊本改作重五。</duanzhu>。</variants>

<wh>半</wh>
<t>
<xushi>物中分也。从八牛。牛爲物大。可㠯分也。</xushi>
<duanzhu>故取牛會意。</duanzhu>
<xushi>凡半之屬皆从半。</xushi>
<duanzhu>博幔切，十四部。</duanzhu>
</t>

<wh>胖</wh>
<t>
<xushi>半體也。</xushi>
<duanzhu>各本半體肉也。今依元應訂。周官經腊人注曰：鄭大夫云：胖讀爲判。杜子春讀胖爲版。又云：膴、胖、皆謂夾脊肉。又云：禮家以胖爲半體。元謂胖宜如脯而腥。胖之言片也。析肉意也。按許用禮家說。</duanzhu>
<xushi>一曰廣肉。</xushi>
<duanzhu>此別一義。胖之言般也。般，大也。大學。心廣體胖。其引伸之義也。</duanzhu>
<xushi>从肉半。半亦聲。</xushi>
<duanzhu>普半切，十四部。</duanzhu>
</t>

<wh>叛</wh>
<t>
<xushi>半反也。</xushi>
<duanzhu>反，覆也。反者叛之全。叛者反之半。以半反釋叛。如以是少釋尟。</duanzhu>
<xushi>从半反。半亦聲。</xushi>
<duanzhu>按各本云：半也。从半反聲。轉寫者多奪字耳。薄半切。十四部。古多假畔爲叛。</duanzhu>
</t>
<variants>文三。</variants>

<wh>牛</wh>
<t>
<xushi>事也。理也。</xushi>
<duanzhu>事也者，謂能事其事也牛任耕理也者，謂其文理可分析也。庖丁解牛。依乎天理。批大卻道大窾牛事理三字同在古音第一部。此與羊祥也、馬怒也、武也、一例。自淺人不知此義。乃改之云大牲也。牛件也。件事理也。與吳字下𡚶增之曰姓也。亦郡也。同一紕繆。</duanzhu>
<xushi>像角頭三、封尾之形也。</xushi>
<duanzhu>角頭三者，謂上三岐者象兩角與頭爲三也。牛角與頭而三。馬足與尾而五。封者，謂中畫象封也。封者，肩甲墳起之處。字<pb n="51-1"/>亦作犎。尾者，謂直畫下垂像？也。羊、豕、馬、象皆像其四足。牛略之者，可思而得也。語求切。古音讀如疑。</duanzhu>
<xushi>凡牛之屬皆从牛。</xushi>
</t>

<wh>牡</wh>
<t>
<xushi>畜父也。从牛，土聲。</xushi>
<duanzhu>按土聲、求之㬪韵雙聲皆非是。葢當是从土。取土爲水牡之意。或曰「土當作士。士者夫也。之韵尤韵合音冣近。从士則爲會意兼形聲。莫厚切，古音在三部。</duanzhu>
</t>

<wh>犅</wh>
<t>
<xushi>特也。</xushi>
<duanzhu>今本作特牛也。依《詩》正義訂。《公羊傳》曰：魯祭周公。何以爲牲。周公用白牡。魯公用騂犅。羣公不毛。何休云騂犅赤脊。按《說文》岡訓山脊。故何謂犅爲牛脊。但《毛詩》衹作剛。許說犅同特。與何異。</duanzhu>
<xushi>从牛，岡聲。</xushi>
<duanzhu>亦可云从剛省。會意。古郞切，十部。</duanzhu>
</t>

<wh>特</wh>
<t>
<xushi>特牛也。</xushi>
<duanzhu>鉉本云：朴特牛父也。按天問。焉得夫朴牛。洪（⿰氵𠔏）氏引《說文》「特牛、牛父也。言其朴特。皆與鍇本異。葢言其朴特、乃注《說文》者語。鉉本改竄上移耳。王逸、張揖皆云：朴，大也。《玉篇》㹒訓特牛。《廣韵》㹒訓牛未㓺。此因古有朴特之語而製㹒字。特本訓牡。陽數奇。引伸之爲凡單獨之偁。一與一爲耦。故實維我特、求爾新特。毛云：特，匹也。</duanzhu>
<xushi>从牛，寺聲。</xushi>
<duanzhu>徒得切。一部。亦作犆。</duanzhu>
</t>

<wh>牝</wh>
<t>
<xushi>畜母也。从牛，匕聲。</xushi>
<duanzhu>毗忍切。古音在十五部。經典舊音多云扶死反。是也。</duanzhu>
<xushi>易曰「畜牝牛吉。</xushi>
<duanzhu>離卦辭也。牝爲凡畜母之偁。而牝牛冣吉。故其字從牛也。按鍇本無牝篆。自是奪去耳。麀字下曰「从牝省。則非無牝字也。</duanzhu>
</t>

<wh>犢</wh>
<t>
<xushi>牛子也。</xushi>
<duanzhu>見釋？。</duanzhu>
<xushi>从牛，𧶠聲。</xushi>
<duanzhu>徒谷切，三部。</duanzhu>
</t>

<wh>㸬</wh>
<t>
<xushi>二歲牛。</xushi>
<duanzhu>？字見《爾雅》釋畜。牛體長也。許君則曰二歲牛。按？字从參。故爲三歲牛。牭字从四。故爲四歲牛。則㹑字从貳。當爲二歲牛矣。而謂㹑爲籒文牭字。二四既不同數。且四之籒文作亖。則牭之籒文當作？。凡此乖剌。當由轉寫脫繆。如〈鼎部〉鼏鼏、〈馬部〉？䮸、〈衣部〉袗袀、今皆奪其一。其明譣也。宜易之曰？、牛體長也。㹑、二歲牛。慘、三歲牛。牭、四歲牛。？、籒文牭。則可讀矣。而非可無徵專輒也。</duanzhu>
<xushi>从牛，𣎳聲。</xushi>
<duanzhu>博葢切，十五部。</duanzhu>
</t>

<wh>犙</wh>
<t>
<xushi>三歲牛。从牛，參聲。</xushi>
<duanzhu>穌含切，古音在七部。</duanzhu>
</t>

<wh>牭</wh>
<t>
<xushi>四歲牛。从牛四。四亦聲。</xushi>
<duanzhu>息利切，十五部。</duanzhu>
</t>

<wh>㹑</wh>
<t>
<xushi>籒文牭。从貳。</xushi>
<duanzhu>按鍇本此下有仁至反三字。與十三篇二字反語同。是朱翺不謂㹑卽牭字、而謂㹑乃二歲牛之正字也。疑鍇本本不誤。後人用鉉本改之。未刪（⿰刂）朱氏切音耳。龍龕手鑑引《玉篇》直利反。顧野王亦不云籒文牭。</duanzhu>
</t>

<wh>犗</wh>
<t>
<xushi>騬牛也。</xushi>
<duanzhu>〈馬部〉曰：騬、犗馬也。謂今之騸馬。</duanzhu>
<xushi>从牛，害聲。</xushi>
<duanzhu>古拜切，十五部。</duanzhu>
</t>

<wh>牻</wh>
<t>
<xushi>白黑襍毛牛。</xushi>
<duanzhu>古謂襍色不純爲尨。亦作駹。古文假借作龍。亦作蒙。《周易》〈說卦傳〉、《毛詩》〈小戎〉、《周禮》〈牧人〉〈巾車〉〈玉人〉皆可證也。牻訓爲白黑襍毛。然則凡謂襍色不純亦可用牻字。</duanzhu>
<xushi>从牛，尨聲。</xushi>
<duanzhu>此以形聲包會意。莫江切，古音在九部。</duanzhu>
</t>

<wh>㹁</wh>
<t>
<xushi>牻牛也。从牛，京聲。</xushi>
<duanzhu>吕張切，十部。</duanzhu>
<xushi>《春秋傳》曰牻㹁。</xushi>
<duanzhu>閔二年傳。本作尨涼。葢許引之證此二字所以從尨從京也。京者，涼之省也。牻㹁同義、如尨涼一理相似。傳寫誤爲《春秋傳》曰牻㹁。殊不可通。</duanzhu>
</t>

<wh>犡</wh>
<t>
<xushi>牛白脊也。从牛，厲聲。</xushi>
<duanzhu>洛帶切，十五部。</duanzhu>
</t>

<wh><img src="051A-01">𤙛</img></wh>
<t>
<xushi>黃牛虎文。从牛，余聲，讀若塗。</xushi>
<duanzhu>塗當作涂。同都切，五部。</duanzhu>
</t>

<wh>犖</wh>
<t>
<xushi>駁牛也。</xushi>
<duanzhu>馬色不純曰駁。駁犖同部㬪韵。《廣雅》牛屬。郭㸨、丁犖、桓譚《新論》作郭椒、丁櫟。㸨椒、犖櫟皆同韵也。</duanzhu>
<xushi>从牛，勞省聲。</xushi>
<duanzhu>吕角切。古音讀如遼。在二部。〈天官書〉「此其<pb n="52"/>犖犖大者。謂寥寥甚少者也。又卓犖、超絶也。</duanzhu>
</t>

<wh>㸹</wh>
<t>
<xushi>牛白脊也。</xushi>
<duanzhu>牛惟脊白。是亦駁屬。《廣韵》曰：。㸹出《字林》「不言出《說文》何也。</duanzhu>
<xushi>从牛，寽聲。</xushi>
<duanzhu>力輟切，十五部。</duanzhu>
</t>

<wh><img src="051B-01">𤘾</img></wh>
<t>
<xushi>牛駁如星。</xushi>
<duanzhu>駁文似星㸃。</duanzhu>
<xushi>从牛，平聲。</xushi>
<duanzhu>普耕切，十一部。</duanzhu>
</t>

<wh>犥</wh>
<t>
<xushi>牛黃白色。</xushi>
<duanzhu>黃馬發白色曰驃。票？同聲然則犥者，黃牛發白色也。內則鳥皫色、亦謂發白色。</duanzhu>
<xushi>从牛，麃聲。</xushi>
<duanzhu>補嬌切，二部。</duanzhu>
</t>

<wh>犉</wh>
<t>
<xushi>黃牛黑脣也。</xushi>
<duanzhu>釋畜云：黑脣犉。《毛傳》云：黃牛黑脣曰犉。按《爾雅》不言黃牛者，牛以黃爲正色。凡不言何色皆謂黃牛也。</duanzhu>
<xushi>从牛，𦎫聲。</xushi>
<duanzhu>如匀切，十三部。</duanzhu>
<xushi>《詩》曰：九十其犉。</xushi>
<duanzhu>見〈小雅〉。</duanzhu>
</t>

<wh>㹊</wh>
<t>
<xushi>白牛也。</xushi>
<duanzhu>〈白部〉曰「㿥、鳥之白也。此同聲同義。</duanzhu>
<xushi>从牛，隺聲。</xushi>
<duanzhu>五角切。古音在二部。讀如堯。</duanzhu>
</t>

<wh>㹔</wh>
<t>
<xushi>牛長脊。</xushi>
<duanzhu>《廣韵》：㹔、牛長脊。一曰白脊牛。按一曰五字疑亦出《說文》「今佚。</duanzhu>
<xushi>从牛，畺聲。</xushi>
<duanzhu>居良切，十部。</duanzhu>
</t>

<wh><img src="051B-02">𤘸</img></wh>
<t>
<xushi>牛徐行也。</xushi>
<duanzhu>俗謂舒遟曰𤘸𤘸。</duanzhu>
<xushi>从牛，𠬢聲，讀若滔。</xushi>
<duanzhu>土刀切。二部。按舀聲字、周時在尤幽部。漢時已讀入蕭豪部。故許云𤘸讀若滔<pb n="52-1"/>也。</duanzhu>
</t>

<wh>犫</wh>
<t>
<xushi>牛息聲。</xushi>
<duanzhu>心部曰「息，喘也。</duanzhu>
<xushi>从牛，讎聲。</xushi>
<duanzhu>赤周切。三部。按今本皆作犨、雔聲。而《經典釋文》、《唐石經》作犫。《玉篇》、《廣韵》皆作犫、云犨同。《五經文字》且云犫作犨、訛。葢唐以前所據《說文》無不从言者。凡形聲多兼會意。讎从言。故牛息聲之字从之。鍇、鉉本皆誤也。今正。</duanzhu>
<xushi>一曰牛名。</xushi>
<duanzhu>此別一義。《廣韵》、手鑑皆云白色牛。晉大夫卻犫、不知取何義也。《初學記》名作鳴。</duanzhu>
</t>

<wh>牟</wh>
<t>
<xushi>牛鳴也。从牛。<seal_script>厶</seal_script>象其聲气從口出。</xushi>
<duanzhu>此合體象形。與？同意。韓愈《詩》曰：椎肥牛呼牟。桺宗元賦曰「牟然而鳴。黃鍾滿脰。莫浮切，三部。</duanzhu>
</t>

<wh><img src="051B-03">㹌</img></wh>
<t>
<xushi>畜㹌、畜牲也。</xushi>
<duanzhu>依《廣韵》、手鑑訂。《左傳》、內則皆云：名子不以畜牲。</duanzhu>
<xushi>从牛，產聲。</xushi>
<duanzhu>所𥳑切，十四部。</duanzhu>
</t>

<wh>牲</wh>
<t>
<xushi>牛完全也。</xushi>
<duanzhu>引伸爲凡畜之偁。《周禮》庖人注：始養之曰畜。將用之曰牲。按如鼷鼠食郊牛角、則非完全。</duanzhu>
<xushi>从牛，生聲。</xushi>
<duanzhu>所庚切，十一部。</duanzhu>
</t>

<wh>牷</wh>
<t>
<xushi>牛純色。</xushi>
<duanzhu>〈牧人〉注：鄭司農曰「牷，純也。按凡時事之牲用牷物。凡外祭毀事用尨。以尨與牷對舉。則牷爲純色天知也。大鄭注釋牷爲純也。爲許所本。後鄭則訓犧爲純毛。牷爲體完具。與許異。</duanzhu>
<xushi>禮。</xushi>
<duanzhu>上脫周字。</duanzhu>
<xushi>祭祀牷牲。</xushi>
<duanzhu>此是引〈牧人〉祭祀之牲牷。依《韵會》補。</duanzhu>
<xushi>从牛，全聲。</xushi>
<duanzhu>疾緣切，十四部。</duanzhu>
</t>

<wh>牽</wh>
<t>
<xushi>引而前也。</xushi>
<duanzhu>牽引㬪韵。引伸之、輓牛之具曰牽。牛人牽徬是也。牲、腥曰餼。生曰牽。又凡聮貫之䛐曰牽。</duanzhu>
<xushi>从牛、？象引牛之縻也。玄聲。</xushi>
<duanzhu>苦堅切，十二部。</duanzhu>
</t>

<wh>牿</wh>
<t>
<xushi>牛馬牢也。从牛，告聲。</xushi>
<duanzhu>古屋切，三部。</duanzhu>
<xushi>〈周書〉曰：今惟牿牛馬。</xushi>
<duanzhu>粊誓。今惟淫舍牿牛馬。大小徐本皆無淫舍二字。今刊本𡚶增之。此許偶遺二字。非必許所據《尙書》少二字也。惟大放牿牢之牛馬。故令無以擭穽傷牛馬。若牛馬在牢中。擭穽安得傷之。《周易》「僮牛之牿。許及九家作告。鄭作梏。劉、陸作角。不訓牢也。</duanzhu>
</t>

<wh>牢</wh>
<t>
<xushi>閑也。</xushi>
<duanzhu>也字今補。</duanzhu>
<xushi>養牛馬圈也。</xushi>
<duanzhu>充人注曰：牢，閑也。必有閑者。防禽獸觸齧。牲繫於牢。故牲謂之牢。如粊誓呼牛馬爲牿。禮呼牲爲牽也。</duanzhu>
<xushi>从牛，冬省。取其四周帀。</xushi>
<duanzhu>从古文冬省也。冬取完固之意。亦取四周象形。引伸之爲牢不可破。魯刀切，古音在三部。</duanzhu>
</t>

<wh>犓</wh>
<t>
<xushi>㠯芻莝養圈牛也。</xushi>
<duanzhu>今本莝誤莖、脫圈字。依《文𨕖》注訂。莝、斬芻也。趙岐注《孟子》曰：艸生曰芻。穀養曰豢。韋注《國語》曰：艸食曰芻。穀食曰豢。《孟子》正義引《說文》「牛馬曰芻。犬豕曰豢。今《說文》無此語。經傳犓豢字、今皆作芻豢。</duanzhu>
<xushi>从牛芻。芻亦聲。</xushi>
<duanzhu>測愚切，古音在四部。</duanzhu>
<xushi>《春秋國語》曰：犓豢幾何。</xushi>
<duanzhu>見〈楚語〉。</duanzhu>
</t>

<wh><img src="052A-01">㹛</img></wh>
<t>
<xushi>牛柔謹也。</xushi>
<duanzhu>《玉篇》曰：《尙書》犪而毅字如此。按凡馴擾字當作此。𣜩作𤛾。《廣雅》「㹛，柔也。善也。</duanzhu>
<xushi>从牛，夒聲。</xushi>（ 夒=052A-02 ）
<duanzhu>而沼切。古音在三部。按此以貪獸之夔爲聲。《爾雅》〔注〕犪牛、以有角之夔爲聲。陸德明誤爲一字。</duanzhu>
</t>

<wh><img src="052A-03">𤛟</img></wh>
<t>
<xushi>易曰「犕牛乘馬。</xushi>
<duanzhu>此葢與革部之鞁同義。鞁、車駕具也。故《玉篇》云：犕，服也。以鞍裝馬也。</duanzhu>
<xushi>从牛，𤰈聲。</xushi>
<duanzhu>〈𣪠辭〉今作服。古音？聲𤰈聲同在第一部。故服犕皆扶逼反。以車駕牛馬之字當作犕。作服者假借耳。《左傳》「王使伯服如鄭請滑。《史記．鄭世家》作伯犕。《後漢書．皇甫嵩傳》義眞犕未乎，《《北史》》魏收嘲陽休之「義眞服未」，正作服字。此皆通用之證也。今韵犕，平祕切。</duanzhu>
</t>

<wh>𤛿</wh>
<t>
<xushi>耕也。</xushi>
<duanzhu>《山海經》曰：后稷之孫曰叔均、是始作牛耕。郭傳。始用牛犂也。按耒部耕訓？。是？耕二字互訓。皆謂田器。今人分別。誤也。〈仲尼弟子列傳〉「冉耕、字伯牛。司馬耕、字子牛。《論語》「司馬牛。孔注曰：宋司馬犂也。此可證司馬牛名耕、一名犂也。葢其始人耕者謂之耕。牛耕者謂之犂。其後互名之。</duanzhu>
<xushi>从牛，黎聲。</xushi>
<duanzhu>郎奚切。十五部。俗省作犂。《論語》「犂牛之子。皇注：犂音貍。貍、襍文也。張參曰「犂洛西反。《論語》借以爲力之反。張謂借犂爲貍文也。犂貍異部而相借。如《爾雅》釋騋牝爲驪牝。</duanzhu>
</t>

<wh>㹃</wh>
<t>
<xushi>㒳壁耕也。</xushi>
<duanzhu>壁當作辟。辟是旁側之語。莊卄一年《左傳》「鄭伯享王子闕西辟。服䖍云：西辟、西偏也。㒳辟耕謂一田中兩牛耕。一從東往、一從西來也。此耕字自人牛言之。與〈木部〉六叉犂自器言之不同。</duanzhu>
<xushi>从牛，非聲。</xushi>
<duanzhu>此形聲包會意。非从飛下翄、取其相背。非尾切。十五部。《廣韵》入去聲。</duanzhu>
<xushi>一曰覆耕穜也。</xushi>
<duanzhu>此別一義。未聞。</duanzhu>
<xushi>讀若匪。</xushi>
</t>

<wh>㹗</wh>
<t>
<xushi>牛羊無子也。从牛。𠷎聲。讀若糗糧之糗。</xushi>
<duanzhu>糗糧見粊誓。徒刀切，古音在三部。</duanzhu>
</t>

<wh>牴</wh>
<t>
<xushi>觸也。</xushi>
<duanzhu>角部曰「觸，牴也。亦作抵觝。</duanzhu>
<xushi>从牛，氐聲。</xushi>
<duanzhu>都禮切，十五部。</duanzhu>
</t>

<wh><img src="052B-01">𤜂</img></wh>
<t>
<xushi>牛踶𤜂也。</xushi>
<duanzhu>《廣韵》曰：。踶𤜂、牛展足。按展足二字乃𨃨字之誤。𨃨同跈。足部曰「踶者，𤜂也。<pb n="53-1"/>𤜂與躛互訓。踶與猶踐蹋也。</duanzhu>
<xushi>从牛，衞聲。</xushi>
<duanzhu>于歲切，十五部。</duanzhu>
</t>

<wh>㹂</wh>
<t>
<xushi>牛很不從牽也。从牛臤。</xushi>
<duanzhu>臤者，堅也。故从牛臤。會意。</duanzhu>
<xushi>臤亦聲。</xushi>
<duanzhu>喫善切，古音在十二部。</duanzhu>
<xushi>一曰大皃。</xushi>
<duanzhu>別一義。</duanzhu>
<xushi>讀若賢。</xushi>
</t>

<wh>牼</wh>
<t>
<xushi>牛厀下骨也。</xushi>
<duanzhu>牛脛也。脛者，骹也。</duanzhu>
<xushi>从牛，巠聲。</xushi>
<duanzhu>口莖切，十一部。</duanzhu>
<xushi>《春秋傳》宋司馬牼字牛。</xushi>
<duanzhu>按〈仲尼弟子列傳〉「宋司馬耕字牛。《左傳》哀十四年。兩書司馬牛。不偁其名。許云司馬牼。豈卽司馬耕與。外此昭卄年、卄一年宋有華牼。《孟子》書有宋牼。皆不傳其字。</duanzhu>
</t>

<wh><img src="052B-02">𤘡</img></wh>
<t>
<xushi>牛舌病也。</xushi>
<duanzhu>《廣韵》作牛舌下病。舌病則噤閉不成聲。亦作𦧈。</duanzhu>
<xushi>从牛，今聲。</xushi>
<duanzhu>巨禁切，七部。</duanzhu>
</t>

<wh>犀</wh>
<t>
<xushi>徼外牛。</xushi>
<duanzhu>各本有南字。今依《韵會》「〈楚語〉曰：巴浦之犀犛兕象。其可盡乎。後漢章帝紀。蠻夷獻生犀、白雉。</duanzhu>
<xushi>一角在鼻。一角在頂。</xushi>
<duanzhu>《爾雅》、《山海經》郭注、劉欣期交州記皆云有三角。一在頂上。一在頟上。一在鼻上。鼻上角短小。按〈晉語〉「角犀豐盈。《孟子》〔注〕：頟角犀厥地。《戰國策》「眉目準頞權衡。犀角偃月。此皆謂人自鼻至頂豐滿。如相書所云伏犀貫頂<pb n="53-2"/>也。</duanzhu>
<xushi>佀豕。</xushi>
<duanzhu>見〈釋獸〉。劉欣期云：其毛如豕。頭如馬。郭璞云：形似水牛。豬頭。說各不同也。</duanzhu>
<xushi>从牛，尾聲。</xushi>
<duanzhu>先稽切，十五部。</duanzhu>
</t>

<wh>牣</wh>
<t>
<xushi>牣。</xushi>
<duanzhu>此複字刪（⿰刂）之未盡者。</duanzhu>
<xushi>滿也。</xushi>
<duanzhu>見〈大雅〉〔毛傳〕：</duanzhu>
<xushi>从牛，刃聲。</xushi>
<duanzhu>而震切，古音在十三部。</duanzhu>
<xushi>《詩》曰：於牣魚躍。</xushi>
<duanzhu>於如字。</duanzhu>
</t>

<wh>物</wh>
<t>
<xushi>萬物也。牛爲大物。</xushi>
<duanzhu>牛爲物之大者。故物从牛。與半同意。</duanzhu>
<xushi>天地之數起於牽牛。</xushi>
<duanzhu>戴先生原象曰「周人以𣁬、牽牛爲紀首。命曰星紀。自周而上。日月之行不起於𣁬、牽牛也。按許說物从牛之故。又廣其義如此。</duanzhu>
<xushi>故从牛，勿聲。</xushi>
<duanzhu>文弗切，十五部。</duanzhu>
</t>

<wh>犧</wh>
<t>
<xushi>宗廟之牲也。</xushi>
<duanzhu>〈魯頌〉享以騂犧〔毛傳〕：犧，純也。《曲禮》：天子以犧牛。鄭云：犧、純毛也。〈牧人〉。祭祀共其犧牲。鄭云：犧牲、毛羽完具也。僞孔注〈微子〉云：色純曰犧。體完曰牷。杜注《左傳》又云：牷、純色完全也。說犧皆與許異。</duanzhu>
<xushi>从牛，羲聲。</xushi>
<duanzhu>許羈切，古音在十七部。</duanzhu>
<xushi>賈侍中說</xushi>
<duanzhu>他皆偁名。獨賈逵偁官者，尊其師也。</duanzhu>
<xushi>此非古字。</xushi>
<duanzhu>〈魯頌〉〔毛傳〕曰：犧尊有沙羽飾也。〈明堂位〉注曰：犧尊以沙羽爲畫飾。鄭注：荅張逸曰「刻畫鳳皇之象於尊。其形娑娑然。故曰沙。按沙娑羲古音三字同在十七部。犧牲、犧尊、葢本衹假羲爲之。漢人乃加牛旁。故賈云非古字。許廁諸部末。</duanzhu>
</t>
<variants>文四十五<duanzhu>鍇四十四。</duanzhu>，重一<duanzhu>此部列字次第。大致井井可玩。</duanzhu>。</variants>

<wh>犛</wh>
<t>
<xushi>西南夷長髦牛也。</xushi>
<duanzhu>今四川雅州府淸谿縣（⿰県系）大相嶺之外有地名旄牛。產旄牛。而淸谿縣（⿰県系）南抵寧遠府、西抵打箭鑪。古西南夷之地。皆產旄牛。如郭樸注《山海經》所云：背、厀及胡、尾皆有長毛者。小角。其體純黑。土俗用爲菜。其尾腊之可爲拂子。云長髦者，謂背䣛胡尾皆有長毛。下文氂字乃專謂尾也。此牛名犛牛。音如貍。〈楚語〉：巴浦之犀犛。〈上林賦〉「㺎旄貘犛。以其長髦也。故《史記．西南夷傳》謂之髦牛。以其尾名氂也。故《周禮》〈樂師注〉謂之氂牛。以氂可飾旄也。故禮注、《爾雅》〔注〕、〈北山經〉、〈上林賦〉注、《漢書．西南夷傳》皆謂之旄牛。氂髦旄三字音同。因之讀犛如毛。非也。據〈上林賦〉則旄犛異物。中山經。荆山多犛牛。郭曰「旄牛屬。</duanzhu>
<xushi>从牛，𠩺聲。</xushi>
<duanzhu>里之切。一部。按犛切里之。<pb n="54"/>氂切莫交。徐用《唐韵》不誤。而俗本誤易之。</duanzhu>
<xushi>凡犛之屬皆从犛。</xushi>
</t>

<wh>氂</wh>
<t>
<xushi>犛牛尾也。</xushi>
<duanzhu>凡經云干旄、建旄、設旄、右秉白旄、羽旄、齒革干戚羽旄、今字或有誤作毛者。古注皆云旄牛尾也。旄牛卽犛牛。犛牛之尾名氂。以㲠爲幢曰旄。因之呼氂爲旄。凡云注旄干首者是也。呼犛牛爲旄牛。凡云旄牛尾者是也。</duanzhu>
<xushi>从犛省、从毛。</xushi>
<duanzhu>莫交切。二部。按，《周禮樂師音義》氂舊音毛，但許不言毛亦聲。而《左傳》晏氂，外傳作晏萊，《後漢書．魏郡輿人歌》「岑熙狗吠不驚，足下生氂」，與災、時、茲三字韵，則是犛省亦聲，在弟一部也。</duanzhu>
</t>

<wh>斄</wh>
<t>
<xushi>彊曲毛也。</xushi>
<duanzhu>也依《廣韵》補。</duanzhu>
<xushi>可㠯箸起衣。</xushi>
<duanzhu>箸同褚。裝衣也。〈王莽傳〉：以氂裝衣。師古曰「毛之彊曲者曰氂。以裝褚衣。令其張起也。按此氂皆斄之誤。劉屈氂亦當本作屈斄。屈斄謂彊曲毛也。</duanzhu>
<xushi>从犛省。來聲。</xushi>
<duanzhu>洛哀切，舊音力之切。一部。</duanzhu>
</t>

<wh><img src="053B-01">𠩬</img></wh>
<t>
<xushi>古文斄省。</xushi>
</t>
<variants>文三，重一。</variants>

<wh>吿</wh>
<t>
<xushi>牛觸人。角箸橫木。所㠯吿人也。从口、从牛。</xushi>
<duanzhu>如許說則告卽楅衡也。於牛之角寓人之口爲會意。然牛與人口非一體。牛口爲文。未見告義。且字形中無木。則告意未㬎。且如所云是未嘗用口。是告可不用口也。何以爲一切告字見義哉。愚謂此許因童牛之告而曲爲之說。非字意。故〈木部〉楅下不與此爲轉注：此字當入口部。从口、牛聲。牛可入聲讀玉也。《廣韵》：吿上曰告。發下曰誥。古沃切，三部。音轉古到切。○又汪氏龍曰「此因嚳字。故立吿部。愚謂誠然。嚳从斆省。斆亦教也。教之故急急吿之。吿亦聲。然則當立斆部。嚳屬焉。不當有告部。</duanzhu>
<xushi>易曰「僮牛之吿。</xushi>
<duanzhu>大畜爻辭。僮牛、僮昏之牛也。吿、九家同。王弼作牿。</duanzhu>
<xushi>凡吿之屬皆从吿。</xushi>
</t>

<wh>嚳</wh>
<t>
<xushi>急告之甚也。</xushi>
<duanzhu>急吿猶吿急也。告急之甚、謂急而又急也。釋元應說嚳與酷音義皆同。按《白虎通》云：謂之帝嚳者何也。嚳者，極也。敎令竆極也。竆極、卽急吿引伸之義。</duanzhu>
<xushi>从吿，學省聲。</xushi>
<duanzhu>苦沃切，三部。</duanzhu>
</t>
<variants>文二。</variants>

<wh>口</wh>
<t>
<xushi>人所㠯言食也。</xushi>
<duanzhu>言語、飮食者口之㒳大耑。舌下亦曰「口所以言別味也。〈頤象〉〔傳〕曰：君子以愼言語。節飮食。</duanzhu>
<xushi>象形。</xushi>
<duanzhu>苦厚切，四部。</duanzhu>
<xushi>凡口之屬皆从口。</xushi>
</t>

<wh>噭</wh>
<t>
<xushi>口也。</xushi>
<duanzhu>口俗本譌吼。今正。史、漢貨殖傳皆云：馬蹄噭千。徐廣曰「噭、馬八髎也。小顏云：噭，口也。蹄與口共千則爲馬二百也。按以口釋噭。此必本《說文》「《說文》以口建首。下噭噣喙吻字皆與口字轉注相接。此全書之例也。通俗文、《埤倉》皆曰「尻骨謂之八髎。惟《史記》噭字從口。故徐以八髎釋之。尻亦得謂之口也。各本《史記》作躈。乃誤字耳。噭與竅音義相同。俗本《說文》作吼者，葢或識孔字於口字之旁。因誤倂爲一字。</duanzhu>
<xushi>从口，敫聲。</xushi>
<duanzhu>徐廣苦弔反。小顏江弔口釣二反。《唐韵》古弔切，二部。</duanzhu>
<xushi>一曰噭，呼也。</xushi>
<duanzhu>此別一義。呼當作嘑。字之誤也。嘑，號也。《曲禮》：母噭應。鄭曰「噭、號呼之聲也。呼亦當作嘑。俗寫通用耳。昭卄五年《公羊傳》曰：昭公於是噭然而哭。注：噭然、哭聲皃。《釋文》皆古弔反。</duanzhu>
</t>

<wh>噣</wh>
<t>
<xushi>喙也。</xushi>
<duanzhu>〈曹風〉：不濡<pb n="54-3"/>其咮。毛曰「咮，喙也。《玉篇》引不濡其噣。咮噣二同。朱聲蜀聲同部也。亦假借作注：《爾雅》咮星。《史記》、〈考工記〉注作注是也。亦作啄。《詩》〈韓奕〉〔傳〕。厄、烏噣也。厄同軛。烏噣、《釋名》《小爾雅》作烏啄。</duanzhu>
<xushi>从口，蜀聲。</xushi>
<duanzhu>陟救切，三部。</duanzhu>
</t>

<wh>喙</wh>
<t>
<xushi>口也。</xushi>
<duanzhu>〈說卦傳〉。爲黔喙。《左傳》「㴱目而豭喙。叚借爲困極之義。《廣韵》引昆夷𤸁矣。今《詩》作喙矣。郭注《方言》引外傳余病𣨶矣。今外傳作余病喙。郭云：江東呼極爲𣨶。亦作𤸁。</duanzhu>
<xushi>从口，彖聲。</xushi>
<duanzhu>許穢切。十五部。彖聲在十四部。合韵也。</duanzhu>
</t>

<wh>吻</wh>
<t>
<xushi>口邊也。</xushi>
<duanzhu>《曲禮注》云：口旁曰咡。《廣雅》云：咡謂之吻。〈考工記〉「銳喙、決吻。鄭曰「吻、口腃也。《釋名》曰：吻，免也。抆也。卷也。</duanzhu>
<xushi>从口，勿聲。</xushi>
<duanzhu>武粉切。十三部。勿聲在十五部。合韵也。</duanzhu>
</t>

<wh><img src="054A-01">𦝮</img></wh>
<t>
<xushi>吻或从肉从昏。</xushi>
<duanzhu>昏聲也。凡昏、皆从氏。不从民。字亦作䐇、作脗。皆？之俗也。凡言脗合當用此。</duanzhu>
</t>

<wh>嚨</wh>
<t>
<xushi>㗋也。</xushi>
<duanzhu>〈釋鳥〉曰：亢、鳥嚨。郭曰「謂㗋嚨。</duanzhu>
<xushi>从口，龍聲。</xushi>
<duanzhu>盧紅切，九部。</duanzhu>
</t>

<wh>㗋</wh>
<t>
<xushi>咽也。从口，矦聲。</xushi>
<duanzhu>乎鉤切，四部。</duanzhu>
</t>

<wh>噲</wh>
<t>
<xushi>咽也。</xushi>
<duanzhu>噲者，會也。聲氣所會也。</duanzhu>
<xushi>从口，會聲。或讀若快。</xushi>
<duanzhu>苦夬切。十五部。〈小雅〉「噲噲<pb n="55"/>其正。箋云：噲噲猶快快也。謂同音假借。盧氏文弨云：《淮南》精神訓。噲然得臥。宋書樂志吳𡔷吹曲。我皇多噲事。皆與快同。</duanzhu>
<xushi>一曰噲，嚵也。</xushi>
<duanzhu>此別一義。噲亦複舉字也。凡一曰之下多複舉本字。俗本作嚵噲也。非。《集韵》作一曰嚵也。</duanzhu>
</t>

<wh>吞</wh>
<t>
<xushi>咽也。</xushi>
<duanzhu>今人以吞吐對舉。據此則咽㗋本名吞。俗云㗋吞是也。猶之㗋本名咽。平聲。今人以爲下咽字。一見切。</duanzhu>
<xushi>从口，天聲。</xushi>
<duanzhu>土根切，古音在十二部。</duanzhu>
</t>

<wh>咽</wh>
<t>
<xushi>嗌也。</xushi>
<duanzhu>咽者，因也。言食因於是以上下也。</duanzhu>
<xushi>从口，因聲。</xushi>
<duanzhu>烏前切，十二部。</duanzhu>
</t>

<wh>嗌</wh>
<t>
<xushi>咽也。</xushi>
<duanzhu>嗌者，扼也。扼要之處也。咽嗌雙聲。《漢書》「昌邑王嗌痛。《爾雅》〔注〕云：江東名咽爲嗌。</duanzhu>
<xushi>从口，益聲。</xushi>
<duanzhu>伊昔切，十六部。</duanzhu>
</t>

<wh><img src="054B-01">𠍳</img></wh>
<t>
<xushi>籒文嗌。上象口。下象頸脈理也。</xushi>
<duanzhu>此象形字。與亢略同。漢〈百官公卿表〉曰「？作朕虞。應劭曰「？、伯益也。師古曰「？古益字也。按此假借籒文隘爲益。如九歌假借古文番爲播也。趙宋時《古文尙書》益作？。此本諸漢表耳。○又按凡言項領頸亢胡者，自外言之。言嚨㗋噲吞咽嗌者，自內言之。故皆从口。自口而入也。</duanzhu>
</t>

<wh>喗</wh>
<t>
<xushi>大口也。从口，軍聲。</xushi>
<duanzhu>牛殞切，十三部。</duanzhu>
</t>

<wh>哆</wh>
<t>
<xushi>張口也。</xushi>
<duanzhu>〈小雅〉「哆兮侈兮。毛曰「哆、大皃。</duanzhu>
<xushi>从口，多聲。</xushi>
<duanzhu>釋元應㒳引《說文》殆可切，此本音隱。《唐韵》丁可切。十七部。</duanzhu>
</t>

<wh>呱</wh>
<t>
<xushi>小兒嗁聲。</xushi>
<duanzhu>〈咎繇謨〉「啟呱呱而泣。</duanzhu>
<xushi>从口，瓜聲。</xushi>
<duanzhu>古乎切。五部</duanzhu>
<xushi>《詩》曰：后稷呱矣。</xushi>
<duanzhu>〈大雅〉。</duanzhu>
</t>

<wh>啾</wh>
<t>
<xushi>小兒聲也。</xushi>
<duanzhu>《倉頡篇》「啾、衆聲也。三年問。啁噍之頃。此假噍爲啾也。</duanzhu>
<xushi>从口，秋聲。</xushi>
<duanzhu>卽由切，三部。</duanzhu>
</t>

<wh>喤</wh>
<t>
<xushi>小兒聲。</xushi>
<duanzhu>啾謂小兒小聲。喤謂小兒大聲也。如〈離騷〉鳴玉鑾之啾啾、《詩》鍾𡔷喤喤、喤喤厥聲、則泛謂小聲大聲。</duanzhu>
<xushi>从口，皇聲。</xushi>
<duanzhu>乎光切，十部。</duanzhu>
<xushi>《詩》曰：其泣喤喤。</xushi>
</t>

<wh>咺</wh>
<t>
<xushi>朝鮮謂兒泣不止曰咺。</xushi>
<duanzhu>《方言》「咺，痛也。凡哀泣而不止曰咺。朝鮮洌水之閒少兒泣而不止曰咺。</duanzhu>
<xushi>从口，亘聲。</xushi>
<duanzhu>此依《韵會》「況晚切，十四部。</duanzhu>
</t>

<wh>唴</wh>
<t>
<xushi>秦晉調兒泣不止曰唴。</xushi>
<duanzhu>《方言》「自關而西秦晉之閒。凡大人少兒泣而不止謂之唴。哭極音絶亦謂之唴。平原謂啼極無聲謂之唴哴。</duanzhu>
<xushi>从口，羌聲。</xushi>
<duanzhu>𠀉尙切，十部。</duanzhu>
</t>

<wh>咷</wh>
<t>
<xushi>楚謂兒泣不止曰噭咷。</xushi>
<duanzhu>《方言》「楚謂之噭咷。按噭字見上。</duanzhu>
<xushi>从口，兆聲。</xushi>
<duanzhu>徒刀切，二部。</duanzhu>
</t>

<wh>喑</wh>
<t>
<xushi>宋齊謂兒泣不止曰喑。</xushi>
<duanzhu>《方言》「齊宋之閒謂之喑。或謂之惄。按喑之言瘖也。謂啼極無聲。</duanzhu>
<xushi>从口，音聲。</xushi>
<duanzhu>於今切，七部。</duanzhu>
</t>

<wh>㘈</wh>
<t>
<xushi>小兒有知也。</xushi>
<duanzhu>〈大雅〉：克岐克嶷。毛曰「岐、知意也。嶷，識也。按此由俗人不識㘈字。蒙上岐字改从山旁耳。高注《淮南》曰：軫？之？、讀如克岐克㘈之㘈。太玄作懝。《釋文》懝牛力切。又音擬。擬然有所識別也。</duanzhu>
<xushi>从口，疑聲。</xushi>
<duanzhu>魚力切，一部。</duanzhu>
<xushi>《詩》曰：克岐克㘈。</xushi>
</t>

<wh>咳</wh>
<t>
<xushi>小兒𥬇也。</xushi>
<duanzhu>內則云：孩而名之。爲作小兒𥬇而名之也。</duanzhu>
<xushi>从口，亥聲。</xushi>
<duanzhu>戶來切，一部。</duanzhu>
</t>

<wh><img src="055A-01">孩</img></wh>
<t>
<xushi>古文咳。从子。</xushi>
<duanzhu>內則《孟子》皆作此字。按，〈亥部〉有古文亥。則右當作古文亥。而亦从？者，？亦古文也。於史趙之言知之。</duanzhu>
</t>

<wh>嗛</wh>
<t>
<xushi>口有所銜也。</xushi>
<duanzhu>〈夏小正〉曰「田鼠者，嗛鼠也。《爾雅》鼸鼠。古本亦作嗛。故孫叔然云：嗛者，頰裏也。《廣韵》曰：。嗛、蝯藏食處也。嗛鼠食積於頰。人食似之。故頰車或曰鼸車。假借爲銜字。如佞幸傳大后由此嗛韓嫣是也。亦假借爲歉字。商銘嗛嗛之食、嗛嗛之德是也。亦假借爲謙字。如子夏《周易》、漢〈藝文志〉謙卦作嗛是也。志云：合於易之嗛嗛。一嗛而四益。轉寫下句从言。遂滋異說。</duanzhu>
<xushi>从口，兼聲。</xushi>
<duanzhu>戶監切，古音葢在七部。</duanzhu>
</t>

<wh>咀</wh>
<t>
<xushi>含味也。</xushi>
<duanzhu>含而味之。凡湯酒膏藥舊方皆云㕮咀。《廣韵》九麌云：㕮咀，嚼也。按㕮卽哺字。古父甫通用。後人不知爲一字矣。含味之上似當有哺咀二字。</duanzhu>
<xushi>从口，且聲。</xushi>
<duanzhu>慈吕切，五部。</duanzhu>
</t>

<wh>啜</wh>
<t>
<xushi>嘗也。</xushi>
<duanzhu>《孟子》：徒餔啜也。</duanzhu>
<xushi>从口，叕聲。</xushi>
<duanzhu>昌說切，十五部。</duanzhu>
<xushi>一曰喙也。</xushi>
<duanzhu>此別一義。</duanzhu>
</t>

<wh>㗱</wh>
<t>
<xushi>噍也。</xushi>
<duanzhu>也當作皃。</duanzhu>
<xushi>从口，集聲，讀若集。</xushi>
<duanzhu>雧省作集。子入切，七部。</duanzhu>
</t>

<wh>嚌</wh>
<t>
<xushi>嘗也。</xushi>
<duanzhu>見《儀禮》。</duanzhu>
<xushi>从口，齊聲。</xushi>
<duanzhu>在詣切，十五部。</duanzhu>
<xushi>〈周書〉曰：大𠈃受同祭嚌。</xushi>
<duanzhu>顧命文。《儀禮》多言嚌肺啐酒。據〈周書〉則酒至齒亦云嚌也。</duanzhu>
</t>

<wh>噍</wh>
<t>
<xushi>齧也。</xushi>
<duanzhu>〈少儀〉「侍食於君子。小飯而亟之。數噍。按數噍句絶。所謂亟之也。</duanzhu>
<xushi>从口，焦聲。</xushi>
<duanzhu>才肖切。二部。古讀平聲。如嚼復嚼、今年尙可後年饒是也。</duanzhu>
</t>

<wh>嚼</wh>
<t>
<xushi>噍或从爵。</xushi>
<duanzhu>古焦爵同部同音。《唐韵》乃分噍切才𥬇、嚼切才爵矣。今北音去聲。南音入聲。</duanzhu>
</t>

<wh>吮</wh>
<t>
<xushi>欶也。</xushi>
<duanzhu>〈欠部〉云：欶，吮也。</duanzhu>
<xushi>从口，允聲。</xushi>
<duanzhu>徂沇切，十四部。</duanzhu>
</t>

<wh><img src="055B-01">𠻜</img></wh>
<t>
<xushi>小㱃也。</xushi>
<duanzhu>士冠禮注曰：古文啐爲呼。按呼與啐音義皆隔。必是誤字。當是古文啐爲𠻜之誤。如古文酳作𨟴。今禮𨟴皆誤酌也。</duanzhu>
<xushi>从口，率聲，讀若㕞。</xushi>
<duanzhu>所劣切，十五部。</duanzhu>
</t>

<wh>嚵</wh>
<t>
<xushi>小？也。从口，毚聲。</xushi>
<duanzhu>士或切，八部。</duanzhu>
<xushi>一曰喙也。</xushi>
<duanzhu>此別一義。</duanzhu>
</t>

<wh><img src="055B-02">簭</img></wh>
<t>
<xushi>啗也。喙也。</xushi>
<duanzhu>喙上當有一曰二字。各本作？。今正。《說文》有？無筮。則筮者𣜩變。不當用爲諧聲。《周禮》梓人。攫？援簭。正作簭。從？聲而省吅也。又《周禮》卜筮字皆作簭。此則假借也。</duanzhu>
<xushi>从口，𥰰聲。</xushi>
<duanzhu>時制切。十五部。按《詩》噬肯適我。毛曰「噬，逮也。此謂噬爲逮之假借也。〈釋言〉作遾。《方言》亦作噬。</duanzhu>
</t>

<wh>啗</wh>
<t>
<xushi>食也。从口，臽聲。</xushi>
<duanzhu>徒濫切，八部。</duanzhu>
<xushi>讀與含同。</xushi>
<duanzhu>與今音異。</duanzhu>
</t>

<wh>嘰</wh>
<t>
<xushi>小食也。</xushi>
<duanzhu>大人賦曰「嘰瓊華。按皀部有既字。云小食也。嘰與既音義皆同而各字。〈玉藻．進禨〉、〈少儀注〉：曰已沐飮曰禨皆當作此嘰。</duanzhu>
<xushi>从口，幾聲。</xushi>
<duanzhu>居衣切，十五部。</duanzhu>
</t>

<wh>㗘</wh>
<t>
<xushi>噍皃。</xushi>
<duanzhu>按釋元應書三引《說文》皆云：㗘㗱噍皃也。《廣韵》十九鐸卄六緝皆云：㗘㗱、噍皃。釋行均書同。《說文》古本當先㗘字。云㗘㗱、噍皃也。次㗱字。云㗘㗱也。今㗘字㗱字廁㒳處。無㗘㗱之語。葢口部脫誤多矣。</duanzhu>
<xushi>从口，尃聲。</xushi>
<duanzhu>補各切，五部。</duanzhu>
</t>

<wh>含</wh>
<t>
<xushi>嗛也。从口，今聲。</xushi>
<duanzhu>胡男切。古音在七部。〈禮樂志〉「吟靑黃。以吟爲含。</duanzhu>
</t>

<wh>哺</wh>
<t>
<xushi>哺咀也。</xushi>
<duanzhu>哺咀葢㬪韵字。釋元應引許《淮南》〔注〕曰：哺、口中嚼食也。又引《字林》「哺咀，食也。凡含物以飼曰哺。《爾雅》「生哺鷇。</duanzhu>
<xushi>从口，甫聲。</xushi>
<duanzhu>薄故切，五部。</duanzhu>
</t>

<wh>味</wh>
<t>
<xushi>滋味也。</xushi>
<duanzhu>滋言多也。</duanzhu>
<xushi>从口，未聲。</xushi>
<duanzhu>無沸切，十五部。</duanzhu>
</t>

<wh>嚛</wh>
<t>
<xushi>食辛嚛也。</xushi>
<duanzhu>嚛謂辛螫。〈火部〉引〈周書〉「味辛而不熮。《吕覽》本味。味辛而不烈。嚛與熮烈同義。《玉篇》云：伊尹曰「酸而不嚛。此古伊尹書之僅存者。酸疑當作辛。辛而不嚛。卽本味之辛而不烈也。</duanzhu>
<xushi>从口，樂聲。</xushi>
<duanzhu>火沃切，古音在二部。</duanzhu>
</t>

<wh><img src="055B-03">𠿡（⿰口窡）</img></wh>
<t>
<xushi>口滿食。从口，窡聲。</xushi>
<duanzhu>丁滑切，十五部。</duanzhu>
</t>

<wh>噫</wh>
<t>
<xushi>飽出息也。</xushi>
<duanzhu>各本作飽食。今依《玉篇》、《衆經音義》訂。息、鼻息也。內則。在父母舅姑之所。不敢噦噫。《莊子》「大塊噫氣。其名曰風。《靈樞經》曰「五藏氣心主噫。按噫字亦作餩。見《廣雅》「《玉篇》、《廣韵》於北烏克二反。高注《淮南書》曰：垓讀如人飮食太多、<pb n="56-2"/>以思下垓之垓。以思下垓之垓、乃以息上餩之餩之誤。高注多言心中滿該。亦謂此也。</duanzhu>
<xushi>从口，意聲。</xushi>
<duanzhu>於介切。古音在一部。《論語》「子曰「噫、天喪予。鄭氏《毛詩》「噫此皇父。噫厥婦。皆爲有所痛傷之聲。</duanzhu>
</t>

<wh>嘽</wh>
<t>
<xushi>喘息也。</xushi>
<duanzhu>〈小雅〉〔傳〕曰：嘽嘽、喘息也。馬勞則喘息。</duanzhu>
<xushi>一曰喜也。</xushi>
<duanzhu>〈樂記〉。其樂心感者。其聲嘽以緩。注：嘽、寛綽皃。</duanzhu>
<xushi>从口，單聲。</xushi>
<duanzhu>他干切，十四部。</duanzhu>
<xushi>《詩》曰：嘽嘽駱馬。</xushi>
<duanzhu>證前一義。</duanzhu>
</t>

<wh>唾</wh>
<t>
<xushi>口液也。</xushi>
<duanzhu>《曲禮》：讓食不唾。內則。不敢唾洟。</duanzhu>
<xushi>从口，𡍮聲。</xushi>
<duanzhu>湯臥切，十七部。</duanzhu>
</t>

<wh>涶</wh>
<t>
<xushi>唾或从水。</xushi>
</t>

<wh>咦</wh>
<t>
<xushi>南陽謂大呼曰咦。</xushi>
<duanzhu>呼、外息也。大呼、大息也。</duanzhu>
<xushi>从口，夷聲。</xushi>
<duanzhu>以之切。古音在六脂。</duanzhu>
</t>

<wh>呬</wh>
<t>
<xushi>東夷謂息爲呬。</xushi>
<duanzhu>《方言》「呬，息也。東齊曰呬。〈釋詁〉郭注亦云：今東齊謂息爲呬。疑許襲《方言》「東夷當作東齊。字之誤也。</duanzhu>
<xushi>从口，四聲。</xushi>
<duanzhu>虛器切。十五部。按〈大雅〉：民之攸墍。毛曰「墍，息也。墍不訓息。此正謂墍卽呬之假借。《爾雅》「呬，息也。某氏引《詩》「民之攸呬。葢三家《詩》作呬。《毛詩》作墍。《說文》尸部有㞒字。鼻部有齂字。皆臥息也。亦皆虛器切。凡古休息與鼻息同義。</duanzhu>
<xushi>《詩》曰：犬夷呬矣。</xushi>
<duanzhu>〈大雅〉：混夷駾矣。維其喙矣。合二句爲一句。與〈日部〉引東方昌矣相似。混作犬。喙作呬。葢亦用三家《詩》「〈馬部〉引昆夷駾矣。則《毛詩》也。毛云：喙，困也。《方言》䭒、喙、呬，息也。按人之安寧與困極皆驗諸息。故假樂、綿之呬。不嫌異義同偁。喙與呬。不嫌異字同義。</duanzhu>
</t>

<wh>喘</wh>
<t>
<xushi>疾息也。</xushi>
<duanzhu>此分別言之。息下曰「喘也。渾言之也。</duanzhu>
<xushi>从口，耑聲。</xushi>
<duanzhu>昌沇切，十四部。</duanzhu>
</t>

<wh>呼</wh>
<t>
<xushi>外息也。</xushi>
<duanzhu>外息、出其息也。</duanzhu>
<xushi>从口，乎聲。</xushi>
<duanzhu>荒烏切。五部。今人用此爲號嘑、𧦝召字。非也。</duanzhu>
</t>

<wh>吸</wh>
<t>
<xushi>內息也。</xushi>
<duanzhu>內息、納其息也。</duanzhu>
<xushi>从口，及聲。</xushi>
<duanzhu>許及切，七部。</duanzhu>
</t>

<wh>嘘</wh>
<t>
<xushi>吹也。从口，虛聲。</xushi>
<duanzhu>朽居切，五部。</duanzhu>
</t>

<wh>吹</wh>
<t>
<xushi>噓也。从口欠。</xushi>
<duanzhu>口欠則气出。會意。昌垂切，古音在十七部。</duanzhu>
</t>

<wh>喟</wh>
<t>
<xushi>大息也。</xushi>
<duanzhu>《論語》㒳云喟然歎曰「謂大息而吟歎也。何晏云：喟然、歎聲也。殊非是。</duanzhu>
<xushi>从口，胃聲。</xushi>
<duanzhu>𠀉貴切，十五部。</duanzhu>
</t>

<wh>嘳</wh>
<t>
<xushi>喟或从貴。</xushi>
<duanzhu>胃貴聲同部。</duanzhu>
</t>

<wh>啍</wh>
<t>
<xushi>口气也。从口。𦎧聲。</xushi>
<duanzhu>他昆切，十三部。</duanzhu>
<xushi>《詩》曰：大車啍啍。</xushi>
<duanzhu>〈王風〉「毛云：啍啍、重遟<pb n="57"/>之皃。按啍言口气之緩。故引伸以爲重遟之皃。</duanzhu>
</t>

<wh>嚔</wh>
<t>
<xushi>悟解气也。</xushi>
<duanzhu>悟解气者，欠字下云張口气悟是也。悟，覺也。解，散也。通俗文曰「張口運气謂之欠㰦。鄭注《周易》百果艸木皆甲坼（⿰土厈）曰「皆、讀爲人倦解之解。郭注《方言》蛤解曰「解、讀解悟聲之解。皆是許意。嚔與欠異音同義。玉裁按。許說嚔義非是。不必曲侚。嚔之見於〈月令〉、內則者各一。鄭氏終風箋曰「疐讀當爲不敢嚔咳之嚔。今俗人嚔云人道我。此古之遺語也。〈月令〉「民多鼽嚔。謂鼻塞而妨嚔。《說文》噴下一曰？鼻。而釋嚔爲欠。直以其字从口不从鼻故耳。殊不思內則既云不敢嚔。又云不敢欠。其爲二事憭然。〈素問〉說五气所病。腎爲欠爲嚔。亦分二事。倘云嚔卽是欠。則內則、〈素問〉皆不可通矣。故嚔解當改云歕鼻也爲安。口與鼻同時气出。此字之所以从口也。至若《詩》願言則疐。《毛傳》云：疐，跲也。《釋文》疐作疌。跲作劫。自是古字通叚。觀狼跋傳疐，跲也。而其疐本又作疌。可證。崔靈恩集注乃改劫爲㰦。訓以今俗人體倦則伸。志倦則㰦。音𠀉據反。是葢以附合許之嚔解。而不知許自解嚔。非解毛之疐也。改疐爲嚔。自鄭君始。許在鄭前。安得從鄭易毛。各本有《詩》曰願言則嚔六字。休寧汪氏龍以爲後人妄增者。是也。今刪（⿰刂）。學者可以知毛、許於《詩》本無㰦說。《唐石經》作嚔者，乃從鄭。非從毛。</duanzhu>
<xushi>从口，疐聲。</xushi>
<duanzhu>都計切，古音在十二部。</duanzhu>
</t>

<wh><img src="056B-01">𡂒</img></wh>
<t>
<xushi>野人之言。</xushi>
<duanzhu>《論語》曰：質勝文則野。此字會意兼形聲。</duanzhu>
<xushi>从口，質聲。</xushi>
<duanzhu>之日切，十二部。</duanzhu>
</t>

<wh>唫</wh>
<t>
<xushi>口急也。从口，金聲。</xushi>
<duanzhu>巨錦切，七部。</duanzhu>
</t>

<wh>噤</wh>
<t>
<xushi>口閉也。</xushi>
<duanzhu>史淮陰矦傳。雖有舜禹之智。吟而不言。此假吟爲噤也。吟噤義相似。</duanzhu>
<xushi>从口，禁聲。</xushi>
<duanzhu>巨禁切，七部。</duanzhu>
</t>

<wh>名</wh>
<t>
<xushi>自命也。</xushi>
<duanzhu>〈祭統〉曰：夫鼎有銘。銘者，自名也。此許所本也。《周禮》〈小祝〉故書作銘。今書或作名。〈士喪禮〉古文作銘。今文皆爲名。按死者之銘。以緇長半幅。緽末長終幅。廣三寸。書名于末曰「某氏某之柩。此正所謂自名。其作器刻銘。亦謂稱揚其先祖之德。著己名於下。皆衹云名已足。不必加金旁。故許君於〈金部〉不錄銘字。從周宫今書、禮今文也。許意凡經傳銘字皆當作名矣。鄭君注經乃釋銘爲刻。劉熙乃云：銘，名也。記名其功也。吕忱乃云：銘、題勒也。不用許說。</duanzhu>
<xushi>从口夕。夕者冥也。冥不相見。</xushi>
<duanzhu>冥，幽也。</duanzhu>
<xushi>故㠯口自名。</xushi>
<duanzhu>故从夕口會意。武幷切，十部。</duanzhu>
</t>

<wh>吾</wh>
<t>
<xushi>我<pb n="57-2"/>自偁也。</xushi>
<duanzhu>偁各本作稱。誤。〈釋詁〉曰：吾，我也。</duanzhu>
<xushi>从口，五聲。</xushi>
<duanzhu>五乎切，五部。</duanzhu>
</t>

<wh>哲</wh>
<t>
<xushi>知也。</xushi>
<duanzhu>〈釋言〉曰「哲，智也。《方言》曰：哲，知也。古智知通用。</duanzhu>
<xushi>从口，㪿聲。</xushi>
<duanzhu>按凡从折之字皆當作斤𣃔艸。各本篆文皆作手旁。用𣜩改篆也。今悉正之。陟列切，十五部。</duanzhu>
</t>

<wh>悊</wh>
<t>
<xushi>哲或从心。</xushi>
<duanzhu>《韵會》引《說文》古以此爲哲字。按心部云：悊，敬也。疑敬是本義。以爲哲是假借。</duanzhu>
</t>

<wh>嚞</wh>
<t>
<xushi>古文哲。从三吉。</xushi>
<duanzhu>或省之作喆。</duanzhu>
</t>

<wh>君</wh>
<t>
<xushi>尊也。</xushi>
<duanzhu>此羊祥也、門聞也、戶護也、髮拔也之例。</duanzhu>
<xushi>从尹口。</xushi>
<duanzhu>尹，治也。</duanzhu>
<xushi>口㠯發號。</xushi>
<duanzhu>此依《韵會》「又補一口字。尹亦聲。舉云切，十三部。</duanzhu>
</t>

<wh><img src="057A-01">𠱭</img></wh>
<t>
<xushi>古文象君坐形。</xushi>
<duanzhu>小徐本作？。</duanzhu>
</t>

<wh>命</wh>
<t>
<xushi>使也。从口令。</xushi>
<duanzhu>令者，發號也。君事也。非君而口使之。是亦令也。故曰命者，天之令也。眉病切。古音在十二部。令亦聲。</duanzhu>
</t>

<wh>咨</wh>
<t>
<xushi>謀事曰咨。</xushi>
<duanzhu>《左傳》曰：訪問於善爲咨。《毛傳》同。</duanzhu>
<xushi>从口，次聲。</xushi>
<duanzhu>卽夷切，十五部。</duanzhu>
</t>

<wh>召</wh>
<t>
<xushi>𧦝也。</xushi>
<duanzhu>〈言部〉曰「𧦝，召也。</duanzhu>
<xushi>从口，刀聲。</xushi>
<duanzhu>直少切，二部。</duanzhu>
</t>

<wh>問</wh>
<t>
<xushi>訊也。</xushi>
<duanzhu>〈言部〉曰「訊，問也。引伸爲禮之聘問。</duanzhu>
<xushi>从口，門聲。</xushi>
<duanzhu>亾運切，十三部。</duanzhu>
</t>

<wh>唯</wh>
<t>
<xushi>諾也。</xushi>
<duanzhu>此渾言之。〈玉藻〉曰：父命呼。唯而不諾。析言之也。</duanzhu>
<xushi>从口，隹聲。</xushi>
<duanzhu>以水切，十五部。</duanzhu>
</t>

<wh>唱</wh>
<t>
<xushi>導也。</xushi>
<duanzhu>〈鄭風〉曰「唱予和女。</duanzhu>
<xushi>从口，昌聲。</xushi>
<duanzhu>尺亮切。十部。古多以倡字爲之。</duanzhu>
</t>

<wh>和</wh>
<t>
<xushi>相應也。从口，禾聲。</xushi>
<duanzhu>古唱和字不讀去聲。戶戈切，十七部。</duanzhu>
</t>

<wh>咥</wh>
<t>
<xushi>大𥬇也。</xushi>
<duanzhu>〈衞風〉《毛傳》曰：咥咥然𥬇。《周易》「𡳐虎尾。不咥人。馬云：齕也。此別一義。</duanzhu>
<xushi>从口，至聲。</xushi>
<duanzhu>許既切，又直結切。古音在十二部。</duanzhu>
<xushi>《詩》曰：咥其𥬇矣。</xushi>
</t>

<wh>啞</wh>
<t>
<xushi>𥬇也。</xushi>
<duanzhu>馬融曰「啞啞、𥬇聲。鄭云：樂也。</duanzhu>
<xushi>从口，亞聲。</xushi>
<duanzhu>於革切。古音在五部。按《字林》云：謚𥬇聲。呼益反。此由𥬇言啞啞字音形皆變而云然。啞俗訓爲瘖。幺下切。</duanzhu>
<xushi>易曰「𥬇言啞啞。</xushi>
<duanzhu>震卦辭。</duanzhu>
</t>

<wh>噱</wh>
<t>
<xushi>大𥬇也。从口，豦聲。</xushi>
<duanzhu>其虐切，五部。</duanzhu>
</t>

<wh>唏</wh>
<t>
<xushi>𥬇也。</xushi>
<duanzhu>《廣雅》「唏唏、𥬇也。</duanzhu>
<xushi>从口，希聲。</xushi>
<duanzhu>依《韵會》訂。虛豈切，十五部。</duanzhu>
<xushi>一曰哀痛不泣曰唏。</xushi>
<duanzhu>《方言》「唏，痛也。凡哀而不泣曰唏。於方則楚言哀曰唏。十二諸矦年表曰「紂爲象箸而箕子唏。</duanzhu>
</t>

<wh>听</wh>
<t>
<xushi>𥬇兒也。</xushi>
<duanzhu>司馬相如賦。亾是公听然<pb n="58"/>而𥬇。</duanzhu>
<xushi>从口，斤聲。</xushi>
<duanzhu>宜引切，古音十三部。</duanzhu>
</t>

<wh>呭</wh>
<t>
<xushi>多言也。</xushi>
<duanzhu>《孟子》、《毛傳》皆曰「泄泄猶沓沓也。曰部云：沓、語多沓沓也。〈言部〉又云：詍、多言也。引《詩》無然詍詍。</duanzhu>
<xushi>从口，世聲。</xushi>
<duanzhu>余制切，十五部。</duanzhu>
<xushi>《詩》曰：無然呭呭。</xushi>
<duanzhu>〈大雅〉今作泄泄。</duanzhu>
</t>

<wh>嘄</wh>
<t>
<xushi>聲𡂢𡂢也。</xushi>
<duanzhu>《周禮》〈大祝〉注：祈𡂢也。謂爲有災變。號呼告神以求福。𡂢、陸音叫。</duanzhu>
<xushi>从口，䲷聲。</xushi>
<duanzhu>古堯切。二部。按《玉篇》有？無𡂢。？古弔反。聲也此以倒𩠐之𥄉爲聲。卽𡂢字也。《廣韵》引漢刑法志𥄉首。今志作䲷首。〈地理志〉鉅鹿郻縣（⿰県系）。今《說文》作鄡縣（⿰県系）。鄡與嘄疑皆淺人改作。非許書本字。</duanzhu>
</t>

<wh>咄</wh>
<t>
<xushi>相謂也。</xushi>
<duanzhu>謂欲相語而先驚之之䛐。凡言咄嗟、咄唶、咄咄怪事者皆取猝乍相驚之意。《倉頡篇》曰「咄，啐也。《說文》「啐，驚也。李善注曹植贈彪《詩》引《說文》「咄，叱也。</duanzhu>
<xushi>从口，出聲。</xushi>
<duanzhu>當𣳚切，十五部。</duanzhu>
</t>

<wh>唉</wh>
<t>
<xushi>應也。</xushi>
<duanzhu>《方言》「欸，然也。南楚凡言然者曰欸。或曰𧫦。按《廣雅》欸𧫦然譍也。本《方言》「許以唉訓應。〈欠部〉欸訓訾。與《方言》異。葢唉欸古通用也。元應書引作？聲也。</duanzhu>
<xushi>从口，矣聲。讀若塵埃。</xushi>
<duanzhu>烏開切，一部。</duanzhu>
</t>

<wh>哉</wh>
<t>
<xushi>言之閒也。</xushi>
<duanzhu>〈釋詁〉「孔𩲸哉延<pb n="58-1"/>虛無之言閒也。許分別釋之曰「哉爲言之閒。鍇云：若《左傳》遠哉遙遙、《論語》君子哉若人是。哉爲閒隔之䛐。按如鍇說。則必句中乃爲言之閒。豈句末者非耶。句中哉字皆可𣃔句。凡㒳者之際曰閒。一者之竟亦曰閒。一之竟卽㒳之際也。言之閒歇多用哉字。若哉生明、初哉首基、則又訓哉爲始。凡竟卽爲始。</duanzhu>
<xushi>从口，𢦒聲。</xushi>
<duanzhu>將來切，一部。</duanzhu>
</t>

<wh>噂</wh>
<t>
<xushi>聚語也。</xushi>
<duanzhu>〈小雅〉〔傳〕曰：噂猶噂噂。沓猶沓沓。</duanzhu>
<xushi>从口，尊聲。</xushi>
<duanzhu>子損切，十三部。</duanzhu>
<xushi>《詩》曰：噂沓背憎。</xushi>
<duanzhu>〈人部〉又引《詩》僔沓背憎。《詩》、《釋文》曰：噂《說文》作僔。《五經文字》亦云：僔《詩》〈小雅〉作噂。陸、張皆不云《說文》有噂。則知淺人依《詩》增也。</duanzhu>
</t>

<wh>咠</wh>
<t>
<xushi>聶語也。</xushi>
<duanzhu>耳部曰「聶、附耳私小語也。按聶取㒳耳附一耳。咠取口附耳也。</duanzhu>
<xushi>从口耳。</xushi>
<duanzhu>七入切，七部。</duanzhu>
<xushi>《詩》曰：咠咠幡幡。</xushi>
<duanzhu>巷伯三章。緝緝翩翩。四章。捷捷幡幡。許引當云咠咠翩翩。而云咠咠幡幡者。誤合二章爲一耳。咠咠今《詩》作緝緝。毛云：緝緝口舌聲。</duanzhu>
</t>

<wh>呷</wh>
<t>
<xushi>吸呷也。</xushi>
<duanzhu>司馬相如賦曰「翕呷萃蔡張揖曰「翕呷、衣起張也。〈海賦〉、猶尙呀呷。餘波獨湧。李善曰「呀呷、波相吞之皃。〈吳都賦〉曰：諠譁喤呷。《廣韵》：喤呷、衆聲也。</duanzhu>
<xushi>从口，甲聲。</xushi>
<duanzhu>呼甲切，八部。</duanzhu>
</t>

<wh>嘒</wh>
<t>
<xushi>小聲也。</xushi>
<duanzhu>〈小雅〉「鳴蜩嘒嘒。毛曰「嘒嘒，聲也。按〈商頌〉。嘒嘒管聲。毛曰「嘒嘒，和也。</duanzhu>
<xushi>从口，彗聲。</xushi>
<duanzhu>呼惠切，十五部。</duanzhu>
<xushi>《詩》曰：嘒彼小星。</xushi>
</t>

<wh>嚖</wh>
<t>
<xushi>或从慧。</xushi>
</t>

<wh>嘫</wh>
<t>
<xushi>語聲也。</xushi>
<duanzhu>《方言》「欸，然也。《廣雅》「欸𧫦然譍也。按然卽嘫。應聲也。</duanzhu>
<xushi>从口，然聲。</xushi>
<duanzhu>如延切，十四部。</duanzhu>
</t>

<wh>唪</wh>
<t>
<xushi>大𥬇也。</xushi>
<duanzhu>《玉篇》、手鑑皆作大聲。</duanzhu>
<xushi>从口，奉聲。讀若《詩》曰瓜瓞菶菶。</xushi>
<duanzhu>方蠓切。九部。按今生民作瓜瓞唪唪。而玉、口二部㒳引皆作菶菶。</duanzhu>
</t>

<wh><img src="058A-01">嗔</img></wh>
<t>
<xushi>盛气也。</xushi>
<duanzhu>門部曰「闐、盛皃。聲義與此同。今《毛詩》振旅闐闐。許所據作嗔嗔。〈玉藻〉：盛氣顚實。注云：顚讀爲闐。盛身中之氣使之闐滿。《孟子》：塡然𡔷之。是則聲同得相假借也。古音陳。今俗以爲謓恚字。</duanzhu>
<xushi>从口，眞聲。</xushi>
<duanzhu>待年切，十二部。</duanzhu>
<xushi>《詩》曰：振旅嗔嗔。</xushi>
<duanzhu>〈小雅〉。</duanzhu>
</t>

<wh>嘌</wh>
<t>
<xushi>疾也。</xushi>
<duanzhu>檜風。匪車嘌兮。毛曰「嘌嘌、無節度也。按無節度者，卽上章所云疾驅。非有道之車也。</duanzhu>
<xushi>从口，票聲。</xushi>
<duanzhu>撫招切，二部。</duanzhu>
<xushi>《詩》曰：匪車嘌兮。</xushi>
</t>

<wh>嘑</wh>
<t>
<xushi>號也。</xushi>
<duanzhu>号部曰「號，嘑也。是爲轉注：雞人<pb n="58-3"/>夜嘑旦以嘂百官。此嘑字之僅存者也。若銜枚氏嘂呼歎嗚、〈大雅〉式號式呼、以及諸書云叫呼者其字皆當作嘑。不當用外息之字。嘑或作謼。崔靈恩《毛詩》「式號式謼。</duanzhu>
<xushi>从口，虖聲。</xushi>
<duanzhu>荒烏切，五部。</duanzhu>
</t>

<wh>喅</wh>
<t>
<xushi>音聲喅喅然。从口，昱聲。</xushi>
<duanzhu>余六切，古音在七部。</duanzhu>
</t>

<wh>嘯</wh>
<t>
<xushi>吹聲也。</xushi>
<duanzhu>〈召南〉〔箋〕曰：嘯、蹙口而出聲也。</duanzhu>
<xushi>从口，肅聲。</xushi>
<duanzhu>穌弔切，古音在三部。</duanzhu>
</t>

<wh><img src="058A-02">歗</img></wh>
<t>
<xushi>籒文嘯。从欠。</xushi>
<duanzhu>〈欠部〉重出歗字。引《詩》其歗也謌。今《詩》惟條其歗矣作歗。</duanzhu>
</t>

<wh>台</wh>
<t>
<xushi>說也。</xushi>
<duanzhu>台說者，今之怡悅字。《說文》怡訓和。無悅字。《今文尙書》「舜讓于德不台。見《漢書》〈王莽傳〉、班固典引。而五帝本紀本之作舜讓于德不台懌。自序曰「唐堯遜位、虞舜不台。惠之早霣、諸吕不台。皆謂不爲百姓所悅也。古文〈禹貢〉「袛台德先。鄭注：敬悅天子之德既先。</duanzhu>
<xushi>从口，㠯聲。</xushi>
<duanzhu>与之切。一部。按〈湯誓〉、高宗彤日、西伯戡黎皆云如台。殷本紀皆作柰何。〈釋詁〉台予同訓我。此皆以雙聲爲用。何予台三字雙聲也。</duanzhu>
</t>

<wh><img src="058A-03">嗂</img></wh>
<t>
<xushi>喜也。从口，䍃聲。</xushi>
<duanzhu>余招切。二部。此字與䚻義相近。</duanzhu>
</t>

<wh>启</wh>
<t>
<xushi>開也。</xushi>
<duanzhu>按後人用啟字訓開。乃廢启不行矣。啟，敎也。《玉篇》引〈堯典〉「胤子朱启明。釋天。明星謂之启明。</duanzhu>
<xushi>从戶口。</xushi>
<duanzhu>會意。康禮切。十五部。此字不入戶部者。以口戶爲開戶也。</duanzhu>
</t>

<wh>嗿</wh>
<t>
<xushi>聲也。</xushi>
<duanzhu>〈周頌〉〔傳〕曰：嗿、衆皃。按許以字从口。故釋與毛異。</duanzhu>
<xushi>从口，貪聲。</xushi>
<duanzhu>他感切，古音在七部。</duanzhu>
<xushi>《詩》曰：有嗿其饁。</xushi>
</t>

<wh>咸</wh>
<t>
<xushi>皆也。悉也。</xushi>
<duanzhu>咸，皆也。見〈釋詁〉。</duanzhu>
<xushi>从口、从戌。</xushi>
<duanzhu>會意。胡監切，古音在七部。</duanzhu>
<xushi>戌，悉也。</xushi>
<duanzhu>此从戌之故。戌爲悉者，同音假借之理。</duanzhu>
</t>

<wh>呈</wh>
<t>
<xushi>平也。</xushi>
<duanzhu>今義云示也。見也。</duanzhu>
<xushi>从口，壬聲。</xushi>
<duanzhu>直貞切。十一部。壬之言挺也。故訓平。</duanzhu>
</t>

<wh>右</wh>
<t>
<xushi>助也。从口又。</xushi>
<duanzhu><seal_script>又</seal_script>者手也。手不足。以口助之。故曰助也。今人以左右爲𠂇又字。則又製佐佑爲左右字。于救切，古音在一部。</duanzhu>
</t>

<wh>啻</wh>
<t>
<xushi>語時不啻也。</xushi>
<duanzhu>元應引《倉頡篇》曰「不啻，多也。按不啻者，多之䛐也。秦誓（⿰扌⿱斤言）曰「不啻若自其口出。《世說新語》云：王文度弟阿智。惡乃不啻。《玉篇》云：買賣云不啻也。可知爲市井常談矣。不啻如楚人言夥頤。啻亦作翅。支聲帝聲同部也。疒部疧下曰「病不翅。《孟子》曰：奚翅食重。</duanzhu>
<xushi>从口，帝聲。</xushi>
<duanzhu>施智切，十六部。</duanzhu>
<xushi>一曰啻，諟也。</xushi>
<duanzhu>〈言部〉曰「諟，理也。<pb n="59-1"/>亦用諟爲宷諦字。</duanzhu>
<xushi>讀若鞮。</xushi>
<duanzhu>疑此謂後一義之讀。</duanzhu>
</t>

<wh>吉</wh>
<t>
<xushi>善也。从士口。</xushi>
<duanzhu>居質切，十二部。</duanzhu>
</t>

<wh>周</wh>
<t>
<xushi>密也。</xushi>
<duanzhu>密、〈山部〉曰山如堂者。引伸訓爲周緻也。《左傳》「晏子曰「淸濁小大。短長疾徐。哀樂剛柔。遟速高下。出入周疏。以相濟也。以周與疏反對。又襄二十七年。春。胥梁帶使諸喪邑者。具車徒以受地。必周。杜皆云：周，密也。按忠信爲周。謂忠信之人無不周密者。</duanzhu>
<xushi>从用口。</xushi>
<duanzhu>善用其口則密。不密者皆由於口。職畱切，三部。</duanzhu>
</t>

<wh><img src="058B-03">𠄗</img></wh>
<t>
<xushi>古文周字，从古文及。</xushi>
<duanzhu>及之者，周至之意。</duanzhu>
</t>

<wh>唐</wh>
<t>
<xushi>大言也。</xushi>
<duanzhu>引伸爲大也。如說《尙書》者云「唐之爲言蕩蕩也」。見《論衡》。「又爲空也」。如梵書云「福不唐捐」。凡陂塘字古皆作唐，取虚而多受之意。〈𨸏部〉曰「隄，唐也」。</duanzhu>
<xushi>从口，庚聲。</xushi>
<duanzhu>徒郎切，十部。</duanzhu>
</t>

<wh>啺</wh>
<t>
<xushi>古文唐，从口昜。</xushi>
<duanzhu>亦形聲。</duanzhu>
</t>

<wh><img src="058B-01">𠼡</img></wh>
<t>
<xushi>誰也。从口𢏚。又聲𢏚、古文疇。</xushi>
<duanzhu>按此篆疑有誤。〈白部〉曰「𤾊，䛐也。从白、𢏚聲。引〈唐書〉帝曰𤾊咨。與此音義大同。但其字从口𢏚聲足矣。不當兼从又聲。又在一部。非聲也。〈老部〉𦓃、〈酉部〉𨢫、〈巾部〉𢅂皆从𤾊聲。〈竹部〉？、〈火部〉？、〈言部〉？、〈邑部〉？皆从𦓃聲。絶無从𠼡聲之字。可知此正當作𤾊。爲𦓃之聲。直由切，三部。</duanzhu>
</t>

<wh>嘾</wh>
<t>
<xushi>含㴱也。</xushi>
<duanzhu>《莊子》曰「大甘而嘾。</duanzhu>
<xushi>从口，覃聲。</xushi>
<duanzhu>徒感切，古音在七部。</duanzhu>
</t>

<wh>噎</wh>
<t>
<xushi>飯窒也。</xushi>
<duanzhu>〈王風〉「中心如噎」，毛曰「謂噎憂不能息也」。噎憂雙聲。憂卽終日號而不嚘之嚘，氣逆也。今本《毛傳》譌脫，惟《玉篇》不誤。〈鄭風〉傳。憂不能息。憂亦讀爲嚘。〈欠部〉曰「欭嚘也」。欭嚘卽噎憂。劉氏台拱說。</duanzhu>
<xushi>从口，壹聲。</xushi>
<duanzhu>烏結切，十二部。</duanzhu>
</t>

<wh><img src="059A-01">嗢</img></wh>
<t>
<xushi>咽也。</xushi>
<duanzhu>咽當作噎。聲之誤也。〈欠部〉曰「䯉、咽中息不利也。與嗢音義同。𥬇云嗢噱者。嗢在㗋中。噱在口也。</duanzhu>
<xushi>从口，𥁕聲。</xushi>
<duanzhu>烏𣳚切。𥁕聲在十三部。與十五部合音冣近也。</duanzhu>
</t>

<wh>哯</wh>
<t>
<xushi>不歐而吐也。</xushi>
<duanzhu>〈欠部〉曰「歐，吐也。渾言之。此云不歐而吐也者，析言之。歐以匈㗋言。吐以出口言也。有匈㗋不作惡而已吐出者，謂之哯。《玉篇》、《廣韵》作不顧而唾。非也。</duanzhu>
<xushi>从口，見聲。</xushi>
<duanzhu>胡典切，古音在十四部。</duanzhu>
</t>

<wh>吐</wh>
<t>
<xushi>寫也。从口，土聲。</xushi>
<duanzhu>他魯切，五部。</duanzhu>
</t>

<wh>噦</wh>
<t>
<xushi>气啎也。</xushi>
<duanzhu>啎，逆也。通俗文曰「氣逆曰噦」。內則曰「不敢噦噫」。《靈樞經》說「六府氣，胃爲氣逆噦」。</duanzhu>
<xushi>从口，歲聲。</xushi>
<duanzhu>於月切，十五部。</duanzhu>
</t>

<wh>咈</wh>
<t>
<xushi>違也。</xushi>
<duanzhu>違與韋同。相背也。</duanzhu>
<xushi>从口，弗聲。</xushi>
<duanzhu>符弗切，十五部。</duanzhu>
<xushi>〈周書〉曰：</xushi>
<duanzhu>按《說文》引〈微子篇〉「咈其耇長，我興受其䢙」皆系〈周書〉，引「予顚躋」則曰〈商書〉，未知孰是誤字。〈洪（⿰氵𠔏）範〉一篇〈商〉、〈周〉說異，〈微子〉則必是〈商書〉也。</duanzhu>
<xushi>咈其耉長。</xushi>
<duanzhu>《玉篇》引《易》「咈經于𠀉」，今《易》作拂。葢誤。</duanzhu>
</t>

<wh>嚘</wh>
<t>
<xushi>語未定皃。</xushi>
<duanzhu>〈東方朔傳〉曰：伊憂亞者，辭未定也。《集韵》云：憂或作嚘。又老子。終日號而不嗄。《玉篇》作不嚘。云嚘、氣逆也。太玄。柔兒于號。三日不嚘。傅奕挍定老子作？。？同嚘。</duanzhu>
<xushi>从口，憂聲。</xushi>
<duanzhu>於求切。三部。師古一矦反。</duanzhu>
</t>

<wh>吃</wh>
<t>
<xushi>言蹇難也。从口，气聲。</xushi>
<duanzhu>居乙切，十五部。</duanzhu>
</t>

<wh>嗜</wh>
<t>
<xushi>喜欲之也。</xushi>
<duanzhu>此依《韵會》本。喜當作憙憙，悅也。經傳多假耆爲嗜。</duanzhu>
<xushi>从口，耆聲。</xushi>
<duanzhu>常利切，十五部。</duanzhu>
</t>

<wh>啖</wh>
<t>
<xushi>噍啖也。</xushi>
<duanzhu>荀子王霸篇。啖啖常欲人之有。注：啖啖幷吞之皃。</duanzhu>
<xushi>从口，炎聲。</xushi>
<duanzhu>徒敢切，八部。</duanzhu>
<xushi>一曰噉。</xushi>
<duanzhu>《韵會》無此三字。云或作噉。按口部無噉字。《玉篇》、《廣韵》皆正作噉。云啖同。以𠧐字例之。葢《說文》本作噉。</duanzhu>
</t>

<wh>哽</wh>
<t>
<xushi>語爲舌所介也。</xushi>
<duanzhu>哽介雙聲。《漢書》「祝哽在前。</duanzhu>
<xushi>从口，更聲。讀若<pb n="60"/>井汲綆。</xushi>
<duanzhu>古杏切，十一部。</duanzhu>
</t>

<wh>嘐</wh>
<t>
<xushi>誇語也。</xushi>
<duanzhu>《孟子》：何以謂之狂也。曰其志嘐嘐然。曰古之人。古之人。夷考其行而不掩焉者也。</duanzhu>
<xushi>从口，翏聲。</xushi>
<duanzhu>古肴切，古音在三部。</duanzhu>
</t>

<wh>啁</wh>
<t>
<xushi>啁。</xushi>
<duanzhu>此複舉字未刪（⿰刂）者。</duanzhu>
<xushi>嘐也。</xushi>
<duanzhu>〈楚語〉：鵾雞啁哳而悲鳴。啁、大聲。哳、小聲也。</duanzhu>
<xushi>从口，周聲。</xushi>
<duanzhu>陟交切。古音在三部。《倉頡篇》「啁，調也。謂相戲調也。今人啁作嘲。</duanzhu>
</t>

<wh>哇</wh>
<t>
<xushi>諂聲也。</xushi>
<duanzhu>淫哇也。〈王莽傳〉又假？爲哇。</duanzhu>
<xushi>从口，圭聲。</xushi>
<duanzhu>於佳切，古音十六部。</duanzhu>
<xushi>讀若醫。</xushi>
<duanzhu>醫在第一部。相隔遠甚。疑是翳字。翳在十六部。</duanzhu>
</t>

<wh><img src="059B-01">𠱫</img></wh>
<t>
<xushi>語相訶歫也。</xushi>
<duanzhu>歫今之拒字。訶歫者，訶而拒之。</duanzhu>
<xushi>从口䇂。</xushi>
<duanzhu>音愆。</duanzhu>
<xushi>䇂、惡聲也。</xushi>
<duanzhu>口䇂、以口拒惡聲也。</duanzhu>
<xushi>讀若櫱。</xushi>
<duanzhu>五葛切，十五部。</duanzhu>
</t>

<wh>吺</wh>
<t>
<xushi>讘吺。</xushi>
<duanzhu>逗。</duanzhu>
<xushi>多言也。</xushi>
<duanzhu>〈言部〉曰「讘、多言也。讘吺、《玉篇》作？吺。</duanzhu>
<xushi>从口，殳聲。</xushi>
<duanzhu>當矦切，四部。</duanzhu>
</t>

<wh>呧</wh>
<t>
<xushi>苛也。</xushi>
<duanzhu>苛者，訶之假借字。漢人多用荷爲訶。亦用苛爲訶。</duanzhu>
<xushi>从口，氐聲。</xushi>
<duanzhu>都禮切。十五部。按言部有詆字。云訶也。口部呧似複出。《集韵》詆呧爲一字。</duanzhu>
</t>

<wh>呰</wh>
<t>
<xushi>苛也。</xushi>
<duanzhu>苛亦當作訶。元應引作訶。凡言呰毀當用呰。〈喪服〉四制。呰者莫不知禮之所生也。鄭云：口毀曰呰。元應引如此。今《禮記》作訾。按〈少儀〉注㒳云訾，思也。</duanzhu>
<xushi>从口，此聲。</xushi>
<duanzhu>將此切，十六部。</duanzhu>
</t>

<wh>嗻</wh>
<t>
<xushi>遮也。</xushi>
<duanzhu>《廣韵》：嗻、多語之皃。然則遮者，謂多言遏遮人言也。</duanzhu>
<xushi>从口，庶聲。</xushi>
<duanzhu>之夜切，古音在五部。</duanzhu>
</t>

<wh>唊</wh>
<t>
<xushi>妄語也。</xushi>
<duanzhu>《廣韵》：唊唊、多言也。</duanzhu>
<xushi>从口，夾聲，讀若莢。</xushi>
<duanzhu>古叶切，八部。</duanzhu>
</t>

<wh>嗑</wh>
<t>
<xushi>多言也。从口，盍聲，讀若甲。</xushi>
<duanzhu>𠊱榼切，八部。</duanzhu>
</t>

<wh>嗙</wh>
<t>
<xushi>訶聲。嗙喻也。从口，旁聲。</xushi>
<duanzhu>補？切，十部。</duanzhu>
<xushi>司馬相如說《淮南》宋蔡舞嗙喻也。</xushi>
<duanzhu>〈上林賦〉「巴渝宋蔡。《淮南》于遮。此所偁非賦文。葢《凡將》之一句也。劉逵引黃潤纖美宜製襌。歐陽詢引鐘磬竽笙筑坎矦。知《凡將》七言爲句。</duanzhu>
</t>

<wh>噧</wh>
<t>
<xushi>高气多言也。</xushi>
<duanzhu>《廣韵》曰：。高聲皃。又多言。</duanzhu>
<xushi>从口，蠆省聲。</xushi>
<duanzhu>按篆文作？。此直云？聲可矣不當云省。訶介切，十五部。</duanzhu>
<xushi>《春秋傳》曰：噧言。</xushi>
<duanzhu>未見所出。惟《公羊》襄十四年經鄭公孫囆。二傳作？。疑噧言二字有誤。當云鄭公孫？。</duanzhu>
</t>

<wh>叴</wh>
<t>
<xushi>高气也。从口，九聲。</xushi>
<duanzhu>巨鳩切。三部。《詩》叴矛、<pb n="60-2"/>是此叴字。</duanzhu>
<xushi>臨淮有叴猶縣（⿰県系）。</xushi>
<duanzhu>見〈地理志〉「按韓子智伯伐仇猶、非此縣（⿰県系）地。</duanzhu>
</t>

<wh>嘮</wh>
<t>
<xushi>嘮呶，讙也。从口，勞聲。</xushi>
<duanzhu>敕交切，二部。</duanzhu>
</t>

<wh>呶</wh>
<t>
<xushi>讙聲也。从口，奴聲。</xushi>
<duanzhu>女交切，古音在五部。</duanzhu>
<xushi>《詩》曰：載號載呶。</xushi>
<duanzhu>見〈小雅〉「毛曰「號呼、呶讙也。</duanzhu>
</t>

<wh>叱</wh>
<t>
<xushi>訶也。</xushi>
<duanzhu>訶、大言而怒也。</duanzhu>
<xushi>从口，七聲。</xushi>
<duanzhu>昌栗切，十二部。</duanzhu>
</t>

<wh>噴</wh>
<t>
<xushi>吒也。从口，賁聲。</xushi>
<duanzhu>普䰟切，十三部。</duanzhu>
<xushi>一曰𡔷鼻。</xushi>
<duanzhu>此別一義。許釋嚔爲欠。以𡔷鼻繫之噴。</duanzhu>
</t>

<wh>吒</wh>
<t>
<xushi>噴也。叱怒也。</xushi>
<duanzhu>此三字明叱噴吒三字互訓也。《曲禮》曰：母吒食。謂當食而叱怒他事。嫌於怒食。故注云嫌薄之。〈淮陰矦傳〉曰：項王喑噁叱吒。千人皆廢。</duanzhu>
<xushi>从口，乇聲。</xushi>
<duanzhu>陟駕切。古音在五部。亦作咤。</duanzhu>
</t>

<wh>噊</wh>
<t>
<xushi>危也。</xushi>
<duanzhu>見〈釋詁〉。</duanzhu>
<xushi>从口，矞聲。</xushi>
<duanzhu>余律切，十五部。</duanzhu>
</t>

<wh>啐</wh>
<t>
<xushi>驚也。从口，卒聲。</xushi>
<duanzhu>七外切。十五部。《儀禮》今文以爲？酒字。</duanzhu>
</t>

<wh>唇</wh>
<t>
<xushi>驚也。</xushi>
<duanzhu>後人以震字爲之。</duanzhu>
<xushi>从口，辰聲。</xushi>
<duanzhu>側鄰切，十三部。</duanzhu>
</t>

<wh>吁</wh>
<t>
<xushi>驚也。从口，亏聲。</xushi>
<duanzhu>況于切，五部。按此篆當刪（⿰刂）。說見〈亏部〉。</duanzhu>
</t>

<wh>嘵</wh>
<t>
<xushi>懼聲也。</xushi>
<duanzhu>〈豳風〉《毛傳》曰：嘵嘵，懼也。</duanzhu>
<xushi>从口，堯聲。</xushi>
<duanzhu>許幺切，二部。</duanzhu>
<xushi>《詩》曰：予維音之嘵嘵。</xushi>
<duanzhu>《玉篇》、《廣韵》作予維音之嘵嘵。本《說文》也。今本《說文》作唯予音之嘵嘵。</duanzhu>
</t>

<wh>嘖</wh>
<t>
<xushi>大呼也。</xushi>
<duanzhu>呼當作嘑。《廣韵》：㗲嘖，叫也。《左傳》定四年。嘖有煩言。</duanzhu>
<xushi>从口，責聲。</xushi>
<duanzhu>士革切，十六部。</duanzhu>
</t>

<wh><img src="060A-01">謮</img></wh>
<t>
<xushi>嘖或从言。</xushi>
<duanzhu>〈百官公卿表〉「典客、太初元年更名大鴻臚。應劭曰「郊廟行禮謮九賓。鴻聲臚傳之也。今《漢書》譌讚。</duanzhu>
</t>

<wh>嗸</wh>
<t>
<xushi>眾口愁也。</xushi>
<duanzhu>董仲舒傳。嚻嚻苦不足。〈食貨志〉「天下謷謷。陳湯傳。熬熬苦之。皆同音假借字也。</duanzhu>
<xushi>从口，敖聲。</xushi>
<duanzhu>五牢切。二部。按此字《五經文字》、《玉篇》、《廣韵》、《經典釋文》皆下口上敖。本《說文》也。今《說文》作嗷。後人所𡚶改。</duanzhu>
<xushi>《詩》曰：哀鳴嗸嗸。</xushi>
<duanzhu>〈小雅〉。</duanzhu>
</t>

<wh>唸</wh>
<t>
<xushi>唸吚。</xushi>
<duanzhu>逗。</duanzhu>
<xushi>呻也。</xushi>
<duanzhu>今本無唸者，淺人以爲複字而刪（⿰刂）之。無呻者，淺人所改也。今依全書通例補正。</duanzhu>
<xushi>从口，念聲。</xushi>
<duanzhu>都見切。古音在七部。郭音坫。今切都見者，因《詩》作殿也。</duanzhu>
<xushi>《詩》曰：民之方唸吚。</xushi>
<duanzhu>〈大雅〉文。今作殿屎。</duanzhu>
</t>

<wh>吚</wh>
<t>
<xushi>唸吚也。</xushi>
<duanzhu>釋訓。殿屎，呻也。《毛傳》「殿屎、呻吟也。陸氏《詩》、《爾雅音義》皆云：殿屎、《說文》作唸吚。</duanzhu>
<xushi>从口，伊省聲。</xushi>
<duanzhu>依《詩》、《爾雅音義》「《五經文字》云：屎、《說文》作吚。然則今本《說文》作㕧者，俗人𡚶改也。以〈虫部〉𧉅字例之。亦爲伊省聲。馨伊切，十五部。</duanzhu>
</t>

<wh>㘙</wh>
<t>
<xushi>呻也。从口，嚴聲。</xushi>
<duanzhu>五銜切。八部。《廣韵》作？。</duanzhu>
</t>

<wh>呻</wh>
<t>
<xushi>吟也。</xushi>
<duanzhu>按呻者吟之舒。吟者呻之急。渾言則不別也。</duanzhu>
<xushi>从口，申聲。</xushi>
<duanzhu>失人切，十二部。</duanzhu>
</t>

<wh>吟</wh>
<t>
<xushi>呻也。从口，今聲。</xushi>
<duanzhu>魚音切，七部。</duanzhu>
</t>

<wh>䪩</wh>
<t>
<xushi>吟或从音。</xushi>
</t>

<wh>嗞</wh>
<t>
<xushi>嗟也。</xushi>
<duanzhu>嗟言部作？。云？，嗞也。與此爲互訓。今本言部作咨也。淺人𡚶改耳。謀事曰咨。音義皆殊。《戰國策》秦策五。平原令見諸公。必爲言之曰「嗟嗞乎。司空馬。《詩》綢繆。子兮子兮。如此良人何。《毛傳》「子兮者，嗟茲也。茲當作？。古言？嗞。今人作嗟咨。非也。《廣韵》：嗞嗟、憂聲也。</duanzhu>
<xushi>从口，茲聲。</xushi>
<duanzhu>子之切，一部。</duanzhu>
</t>

<wh>哤</wh>
<t>
<xushi>哤異之言。</xushi>
<duanzhu>〈齊語〉曰：四民者勿使襍處。襍處則其言哤。其事易。韋注：哤，亂也。</duanzhu>
<xushi>从口，尨聲。</xushi>
<duanzhu>莫江切，九部。</duanzhu>
<xushi>一曰襍語。</xushi>
<duanzhu>漢人多用襍爲集字。集語猶聚語也。</duanzhu>
<xushi>讀若尨。</xushi>
<duanzhu>㒳義讀同。</duanzhu>
</t>

<wh>叫</wh>
<t>
<xushi>嘑也。从口，丩聲。</xushi>
<duanzhu>古弔切。古音在三部。按㗊部嘂、言部<pb n="61-1"/>訆皆訓大嘑。與此音同義小異。疑叫字淺人所增。</duanzhu>
</t>

<wh><img src="060B-01">嘅</img></wh>
<t>
<xushi>嘆也。从口，既聲。</xushi>
<duanzhu>苦葢切，十五部。</duanzhu>
<xushi>《詩》曰：嘅其嘆矣。</xushi>
<duanzhu>〈王風〉「</duanzhu>
</t>

<wh>唌</wh>
<t>
<xushi>語唌嘆也。</xushi>
<duanzhu>梁鴻傳。競舉枉兮措直。咸先佞兮唌唌。注：唌音延。讒言捷急之皃。郭注《爾雅》「假爲㳄字。夕連切。</duanzhu>
<xushi>从口，延聲。</xushi>
<duanzhu>十四部。</duanzhu>
</t>

<wh>嘆</wh>
<t>
<xushi>吞歎也。</xushi>
<duanzhu>《九經字㨾》作吞聲也。非。按嘆歎二字今人通用。《毛詩》中㒳體錯出。依《說文》則義異。歎近於喜。嘆近於哀。故嘆訓吞歎。吞其歎而不能發。詳〈欠部〉。</duanzhu>
<xushi>从口，歎省聲。</xushi>
<duanzhu>他案切，十四部。</duanzhu>
<xushi>一曰大息也。</xushi>
<duanzhu>此別一義。與喟義同。</duanzhu>
</t>

<wh>喝</wh>
<t>
<xushi>㵣也。</xushi>
<duanzhu>疑當作㵣音也。今脫音字耳。《莊子．庚桑楚》「終日嗥而嗌不嗄」，崔譔本作「不喝」，云「啞也」。〈子虛賦〉「榜人歌聲流喝」，郭璞曰：言悲嘶也。又，謝希逸文：喝邊簫於松霧。</duanzhu>
<xushi>从口，曷聲。</xushi>
<duanzhu>於介切，十五部。</duanzhu>
</t>

<wh>哨</wh>
<t>
<xushi>不容也。</xushi>
<duanzhu>鄭注〈考工記〉曰：哨頃，小也。記投壷曰「某有枉矢哨壷。</duanzhu>
<xushi>从口，肖聲。</xushi>
<duanzhu>才𥬇切，二部。</duanzhu>
</t>

<wh>吪</wh>
<t>
<xushi>動也。</xushi>
<duanzhu>見〈釋詁〉、《毛詩傳》。</duanzhu>
<xushi>从口，化聲。</xushi>
<duanzhu>五禾切，十七部。</duanzhu>
<xushi>《詩》曰：尙寐無吪。</xushi>
<duanzhu>〈王風〉「又〈小雅〉或寢或吪。今各本作訛。非也。訛卽譌字。</duanzhu>
</t>

<wh>噆</wh>
<t>
<xushi>嗛也。</xushi>
<duanzhu>元應引作銜也。嗛銜音義同。</duanzhu>
<xushi>从口，朁聲。</xushi>
<duanzhu>子荅切，七部。</duanzhu>
</t>

<wh>吝</wh>
<t>
<xushi>恨惜也。</xushi>
<duanzhu>慳吝亦恨惜也。</duanzhu>
<xushi>从口，文聲。</xushi>
<duanzhu>按此字葢从口文會意。凡恨惜者多文之以口。非文聲也。良刃切，十二部。</duanzhu>
<xushi>易曰「㠯往吝。</xushi>
<duanzhu>蒙初六爻辭。按？部引以往遴。不同者。許易偁孟氏。或兼偁他家。或孟易有或本。皆未可知也。</duanzhu>
</t>

<wh><img src="061A-01">𠲲</img></wh>
<t>
<xushi>古文吝。从彣。</xushi>
</t>

<wh>各</wh>
<t>
<xushi>異䛐也。</xushi>
<duanzhu>䛐者意內而言外。異爲意。各爲言也。</duanzhu>
<xushi>从口夂。</xushi>
<duanzhu>陟侈切。</duanzhu>
<xushi>夂者，有行而止之不相聽意。</xushi>
<duanzhu>夂部曰「從後至也。象人㒳脛後有致之者。致之止之、義相反而相成也。古洛切，五部。</duanzhu>
</t>

<wh>否</wh>
<t>
<xushi>不也。从口不。</xushi>
<duanzhu>按否字見不部。此誤增也。</duanzhu>
</t>

<wh>唁</wh>
<t>
<xushi>弔生也。</xushi>
<duanzhu>〈庸風〉：歸唁衞矦。春秋。齊矦唁公于野井。《穀梁傳》、《毛傳》皆云：弔失國曰唁。此言弔生者。以弔生爲唁、別於弔死爲弔也。何注《公羊》云：弔亡國曰唁，弔死曰弔。與此相發明。今本《公羊注》弔死國曰弔，衍國字。</duanzhu>
<xushi>从口，言聲。</xushi>
<duanzhu>魚變切，十四部。</duanzhu>
<xushi>《詩》曰：歸唁衞矦。</xushi>
</t>

<wh>哀</wh>
<t>
<xushi>閔也。</xushi>
<duanzhu>閔、弔者在門也。引伸之凡哀皆<pb n="61-3"/>曰閔。</duanzhu>
<xushi>从口，衣聲。</xushi>
<duanzhu>烏開切，古音在十五部。</duanzhu>
</t>

<wh>嗁</wh>
<t>
<xushi>号也。</xushi>
<duanzhu>号各本作號。今正。号下曰「痛聲也。此可證嗁号與嘑號不同字也。号、痛聲。哭、哀聲。痛在內。哀形於外。此嗁與哭之別也。〈喪大記〉。始卒。主人啼。兄弟哭。婦人哭踊。注：悲哀有㴱淺也。若嬰兒中路失母。能勿啼乎。按鄭用襍記語也。嗁俗作啼。〈士喪禮〉作諦。古多假諦爲嗁。</duanzhu>
<xushi>从口，虒聲。</xushi>
<duanzhu>杜兮切，十六部。</duanzhu>
</t>

<wh>嗀</wh>
<t>
<xushi>歐皃。</xushi>
<duanzhu>今俗語如此。</duanzhu>
<xushi>从口，㱿聲。</xushi>
<duanzhu>許角切，三部。</duanzhu>
<xushi>《春秋傳》曰：君將嗀之。</xushi>
<duanzhu>左哀卄五年文。之《玉篇》作焉。</duanzhu>
</t>

<wh>咼</wh>
<t>
<xushi>口戾不正也。</xushi>
<duanzhu>通俗文。斜戾曰咼。</duanzhu>
<xushi>从口，冎聲。</xushi>
<duanzhu>苦媧切，古音十七部。</duanzhu>
</t>

<wh><img src="061A-02">𠴫</img></wh>
<t>
<xushi>𠴫嗼也。</xushi>
<duanzhu>三字一句。俗本刪（⿰刂）𠴫字。非也。宀部曰「寂、無人聲也。</duanzhu>
<xushi>从口，叔聲。</xushi>
<duanzhu>前歷切，古音在三部。</duanzhu>
</t>

<wh>嗼</wh>
<t>
<xushi>？嗼也。</xushi>
<duanzhu>按歺部云寂㱳。義略同。《爾雅》〈釋詁〉曰：嗼，定也。《吕覽》首時篇嗼然。高注：嗼然、無聲也。今《毛詩》「求民之莫。毛曰「莫，定也。又貉其德音。《左傳》、《韓詩》貉皆作莫。韓云：莫，定也。</duanzhu>
<xushi>从口，莫聲。</xushi>
<duanzhu>莫各切。五部。《玉篇》亾格切。</duanzhu>
</t>

<wh>𠯑</wh>
<t>
<xushi>塞口也。</xushi>
<duanzhu>《廣雅》〈釋詁〉曰：𠯑，塞也。易巛六二。𢬸囊<pb n="62"/>无咎。𢬸卽𠯑字也。</duanzhu>
<xushi>从口，？（⿻氏丿）省聲。</xushi>
<duanzhu>？（⿻氏丿）卽氏部氒字。𣜩變或作氒。或作牙。凡𠯑聲字𣜩變皆爲舌。如括刮之類。古活切，十五部。</duanzhu>
</t>

<wh>𤯁</wh>
<t>
<xushi>古文从甘。</xushi>
<duanzhu>戴先生曰「古文？不省。誤爲从甘。按汗𥳑、古文四聲韵云：𠯑？皆同厥。出古《尙書》「？卽？字不省者也。</duanzhu>
</t>

<wh>嗾</wh>
<t>
<xushi>使犬聲。</xushi>
<duanzhu>見《左傳》宣二年。使犬者，作之噬也。《方言》曰：秦晉之西鄙自冀隴而西使犬曰哨。郭音騷。哨與嗾一聲之轉。《公羊疏》云：今呼犬謂之屬。</duanzhu>
<xushi>从口，族聲。</xushi>
<duanzhu>穌奏切。三部。《釋文》素口反。</duanzhu>
<xushi>《春秋傳》曰：公嗾夫獒。</xushi>
<duanzhu>按嗾服本作取。云取嗾也。嗾夫獒。使之噬盾也。今本《釋文》、正義皆譌亂。取誤爲㖩。</duanzhu>
</t>

<wh>吠</wh>
<t>
<xushi>犬鳴。从口犬。</xushi>
<duanzhu>口犬者動口之犬也。《字林》作㕹。則爲形聲字。太玄曰「鴟鳩在林。㕹彼衆經。《文𨕖》注引《戰國策》作？。亦是形聲字。符廢切，十五部。</duanzhu>
</t>

<wh>咆</wh>
<t>
<xushi>嗥也。</xushi>
<duanzhu>《廣韵》曰：。咆虓、熊虎聲。</duanzhu>
<xushi>从口，包聲。</xushi>
<duanzhu>薄交切，二部。</duanzhu>
</t>

<wh>嗥</wh>
<t>
<xushi>咆也。</xushi>
<duanzhu>《廣韵》：噑、熊虎聲。《左傳》曰：狐貍所居。豺狼所噑。</duanzhu>
<xushi>从口，皋聲。</xushi>
<duanzhu>乎刀切，古音在三部。</duanzhu>
</t>

<wh><img src="061B-01">獆</img></wh>
<t>
<xushi>譚長說嗥从犬。</xushi>
<duanzhu>《公羊疏春秋經》：趙盾試其君夷獔。</duanzhu>
</t>

<wh>喈</wh>
<t>
<xushi>烏鳴聲也。从口，皆聲。</xushi>
<duanzhu>古諧切，十五部。</duanzhu>
<xushi>一曰鳳皇鳴聲喈喈。</xushi>
<duanzhu>按此八字葢後人所增。鳳皇亦鳥耳。《詩》風雨曰「雞鳴喈喈。卷阿曰「邕邕喈喈。</duanzhu>
</t>

<wh>哮</wh>
<t>
<xushi>豕驚聲也。</xushi>
<duanzhu>按哮亦作豞。許角切。〈吳都賦〉曰：封豨？。李云：？、豨聲。呼學切。亦卽哮字。但字形有譌耳。</duanzhu>
<xushi>从口，孝聲。</xushi>
<duanzhu>許交切，亦許角切。古音在三部。</duanzhu>
</t>

<wh>喔</wh>
<t>
<xushi>雞聲也。从口，屋聲。</xushi>
<duanzhu>於角切，三部。</duanzhu>
</t>

<wh>呝</wh>
<t>
<xushi>喔也。</xushi>
<duanzhu>呝喔雙聲。射雉賦。良遊呃喔。引之規裏。《廣韵》卄一麥曰「呝喔、鳥聲。疑㒳篆文下本皆云呝喔。後人亂之耳。</duanzhu>
<xushi>从口，戹聲。</xushi>
<duanzhu>烏格切，十六部。</duanzhu>
</t>

<wh>咮</wh>
<t>
<xushi>鳥口也。</xushi>
<duanzhu>今人噣咮啄三字同音通用。許分別甚明。人口不曰咮。</duanzhu>
<xushi>从口，朱聲。</xushi>
<duanzhu>章俱切。古音在四部。按《廣韵》十虞曰「讋咮、多言皃。四十九宥曰「咮鳥口。然則大徐用章俱一切。誤也。</duanzhu>
</t>

<wh>嚶</wh>
<t>
<xushi>鳥鳴也。</xushi>
<duanzhu>〈小雅〉「鳥鳴嚶嚶。毛曰「嚶嚶、驚懼也。釋訓曰「丁丁嚶嚶、相切直也。鄭曰「嚶嚶、㒳鳥聲也。按《詩》「鳥鳴嚶嚶。出自幽谷。本不言何鳥。昔人因嚶嚶似離黃之聲。出谷遷喬亦似離黃出蟄土而登樹。故就嚶改鸎爲倉庚之名。唐試士以鸎出谷<pb n="62-2"/>命題。本《毛詩》也。古者，倉庚名離黃、名？黃、名楚雀、名黃栗畱、黃鸝畱。不名黃鸎。亦無鸎字也。惟高誘注《吕覽》曰：含桃、鸎桃。鸎鳥所含。陸璣《詩》疏云：黃鸝畱、豳州人謂之黃鸎。鸎字始見。要因其聲製字耳。果名、依高誘作鸎桃爲是。鄭注〈月令〉作櫻桃者，乃俗人所改。《詩》「交交桑扈，有鶯其羽」，毛公云：鶯然有文章也。鶯絶非鸎。唐人耕韵鶯注：鳥羽文也。鸎注：黃鸎也。一韵中可竝用。舊本唐《詩》黃鸎字皆如此。元明以後淺人乃謂古無鸎字。盡改爲鶯。而鶯失其本義。而昔人因嚶製鸎之理晦矣。《玉篇》「鶯、鳥有文。鸎、黃鳥也。分別亦是。而謂倉庚爲黃鳥。失《詩》之訓。《毛詩》黃鳥、非倉庚也。至《集韵》、《類篇》乃皆合鶯鸎爲一字。斯謂不識字。</duanzhu>
<xushi>从口，嬰聲。</xushi>
<duanzhu>烏莖切，十一部。</duanzhu>
</t>

<wh>啄</wh>
<t>
<xushi>鳥食也。</xushi>
<duanzhu>鳥咮銳。食物似琢。〈吳都賦〉說水鳥曰「彫琢蔓藻。</duanzhu>
<xushi>从口，豖聲。</xushi>
<duanzhu>丁角切，三部。</duanzhu>
</t>

<wh>唬</wh>
<t>
<xushi>虎聲也。</xushi>
<duanzhu>鍇本不誤。鉉本改爲嗁聲。誤甚。自吠篆已下。皆言鳥獸矣。通俗文曰「虎聲謂之哮。唬當讀呼去聲。亦讀如罅字。从虎口、虎亦聲也。五部。</duanzhu>
<xushi>从口虎。</xushi>
<duanzhu>與吠意同。主於說口。故不入犬、虎部。○此下鍇有一曰虎聲四字。鉉本此四字在从口之上。皆<pb n="62-3"/>淺人誤增。</duanzhu>
<xushi>讀若暠。</xushi>
<duanzhu>《說文》無此字。鉉用《唐韵》呼訝切。《玉篇》呼交切。與此讀合。</duanzhu>
</t>

<wh>呦</wh>
<t>
<xushi>鹿鳴聲也。</xushi>
<duanzhu>見〈小雅〉。</duanzhu>
<xushi>从口，幼聲。</xushi>
<duanzhu>伊虯切，三部。</duanzhu>
</t>

<wh><img src="062A-01">𣢜</img></wh>
<t>
<xushi>呦或从欠。</xushi>
</t>

<wh>噳</wh>
<t>
<xushi>麋鹿羣口相聚皃。</xushi>
<duanzhu>〈大雅〉：麀鹿噳噳。毛曰「噳噳然衆也。〈小雅〉「麀鹿麌麌。毛曰「麌麌、衆多也。按毛意麌麌卽噳噳之假借也。《說文》無麌。</duanzhu>
<xushi>从口，虞聲。</xushi>
<duanzhu>魚矩切，五部。</duanzhu>
<xushi>《詩》曰：麀鹿噳噳。</xushi>
</t>

<wh>喁</wh>
<t>
<xushi>魚口上見。</xushi>
<duanzhu>師古、元應皆作衆口。按魚是也。《淮南書》「水濁則魚噞喁。劉逵注〈吳都賦〉曰：噞喁、魚在水中羣出動口皃。喁本狀魚。引伸他用。如《論語》素王受命讖莫不喁喁延頸歸德、《淮南書》羣生莫不喁喁然仰其德、〈司馬相如傳〉延頸舉踵喁喁然皆是也。</duanzhu>
<xushi>从口，禺聲。</xushi>
<duanzhu>魚容切，葢古音在四部。</duanzhu>
</t>

<wh>局</wh>
<t>
<xushi>促也。</xushi>
<duanzhu>以㬪韵爲訓。</duanzhu>
<xushi>从口在尺下復局之。</xushi>
<duanzhu>尺所以指厈規榘事也。口在尺下。三緘其口之意。</duanzhu>
<xushi>一曰博所㠯行棊。象形。</xushi>
<duanzhu>博當作簙。簙、局戲也。六箸十二棊。簙有局以行十二棊。局之字象其形。此別一義。渠錄切，三部。</duanzhu>
</t>

<wh>㕣</wh>
<t>
<xushi>山閒陷<pb n="63"/>泥地。</xushi>
<duanzhu>閒《玉篇》作㵎。陷當作淊。字之誤。〈水部〉曰：淊、泥水淊淊也。</duanzhu>
<xushi>从口。
<duanzhu>謂山閒。</duanzhu>
<xushi>从水敗皃。</xushi>
<duanzhu>謂淊泥。谷字、酋字皆从水半見。㕣亦从水半見、出於口也。水敗土而淊泥多。是曰㕣。</duanzhu>
<xushi>讀若沇州之沇。</xushi>
<duanzhu>按漢隸沇州字已多作？。以轉切，十四部。</duanzhu>
<xushi>九州之渥地也。</xushi>
<duanzhu>《毛傳》曰：渥，厚也。</duanzhu>
<xushi>故㠯沇名焉。</xushi>
<duanzhu>此釋州名之意。沇爲九州之渥地。如㕣爲山閒之渥地。其義同。其音亦同也。</duanzhu>
</t>

<wh><img src="062B-01">𧮲</img></wh>
<t>
<xushi>古文㕣。</xushi>
<duanzhu>按下葢从谷。上从列骨之殘？（⿱⺊冂）字。？（⿱⺊冂）象水敗也。漢人作？字者。葢合和𧮲沇二字爲之。</duanzhu>
</t>
<variants>文一百八十<duanzhu>鍇一百八十二。</duanzhu>，重二十一<duanzhu>張次立曰「重二十。補遺訡一字。共重二十一。按訡字今不補。</duanzhu>。</variants>

<wh>凵</wh>
<t>
<xushi>張口也。象形。</xushi>
<duanzhu>也《廣韵》作皃。口犯切，八部。</duanzhu>
<xushi>凡凵之屬皆从凵。</xushi>
</t>
<variants>文一。</variants>

<wh>吅</wh>
<t>
<xushi>驚嘑也。</xushi>
<duanzhu>《玉篇》云：吅與讙通。按言部讙譁二字互訓。與驚嘑義別。</duanzhu>
<xushi>从二口。凡吅之屬皆从吅。讀若讙。</xushi>
<duanzhu>況袁切，十四部。</duanzhu>
</t>

<wh><img src="062B-02">𤕦</img></wh>
<t>
<xushi>亂也。从爻工交吅。</xushi>
<duanzhu>疑有譌脫。〈寸部〉？、繹理也。从口从工从又从寸。工口亂也。又寸分理之。彡聲。與𤕦同意。是則从吅从爻从工者亦亂也。从己分理之。？不云理、？不云亂者。互見其義也。乙部曰「亂，治也。𠬪部曰「𤔔，治也。幺子相亂𠬪治之。凡言亂而治在焉。易竆則變也。《莊子》在宥傖囊。崔譔作戕囊。云戕囊猶搶攘。晉灼注《漢書》曰「搶攘、亂皃也。搶攘㬪韵。本在陽唐韵，轉入庚韵。攘卽𤕦之假借。凡髮亂曰？鬤。艸亂曰？薴。皆搶攘同意。</duanzhu>
<xushi>一曰窒𤕦。</xushi>
<duanzhu>𤕦《玉篇》作穰。葢誤。窒𤕦葢充塞之意。周、漢人語也。</duanzhu>
<xushi>讀若穰。</xushi>
<duanzhu>㒳義同讀。在十部。《唐韵》女庚切。</duanzhu>
</t>

<wh><img src="062B-03">𤕧</img></wh>
<t>
<xushi>籒文𤕦。</xushi>
</t>

<wh>嚴</wh>
<t>
<xushi>敎命急也。</xushi>
<duanzhu>嚴急㬪韵。趙注《孟子》曰：事嚴、喪事急。</duanzhu>
<xushi>从吅。
<duanzhu>敦促之意。</duanzhu>
<xushi>𠪚聲。</xushi>
<duanzhu>語杴切，八部。</duanzhu>
</t>

<wh><img src="062B-04">𡅮</img></wh>
<t>
<xushi>古文嚴。</xushi>
</t>

<wh>咢</wh>
<t>
<xushi>譁訟也。</xushi>
<duanzhu>引伸爲徒擊𡔷曰咢。又韋賢傳。咢咢黃髪。</duanzhu>
<xushi>从吅屰。屰亦聲。</xushi>
<duanzhu>五各切，五部。</duanzhu>
</t>

<wh>單</wh>
<t>
<xushi>大也。</xushi>
<duanzhu>當爲大言也。淺人刪（⿰刂）言字。如誣加言也。淺人亦刪（⿰刂）言字。《爾雅》、《廣雅》說大皆無單。引伸爲雙之反對。〈大雅〉：其軍三單。毛云：三單、相襲也。鄭云：丁夫適滿三軍之數。無羨卒也。</duanzhu>
<xushi>从吅？（）。</xushi>
<duanzhu>大言故从吅。</duanzhu>
<xushi>吅亦聲。</xushi>
<duanzhu>都寒切，十四部。</duanzhu>
<xushi>闕。</xushi>
<duanzhu>當云？闕。謂？形未聞也。</duanzhu>
</t>

<wh>喌</wh>
<t>
<xushi>呼雞重言之。</xushi>
<duanzhu>當云喌喌、呼雞重言之也。淺人刪（⿰刂）之耳。〈夏小正〉「正月雞桴粥。粥也者，相粥之時也。案相粥之時也、一本作相粥粥呼也。粥喌古今字。雞聲喌喌。故人效其聲𧦝之。《風俗通》曰：呼雞朱朱。俗說雞本朱公化而爲之。今呼雞曰朱朱也。謹按。《說文解字》喌从二口。二口爲讙。州其聲也。讀若祝。祝者，誘致禽畜和順之意。喌與朱音相似耳。今按應仲遠似當引小正爲原本。</duanzhu>
<xushi>从吅、从州聲。</xushi>
<duanzhu>之六切，三部。</duanzhu>
<xushi>讀若祝。</xushi>
<duanzhu>依《風俗通》則祝當重。謂喌喌讀若祝祝也。《左傳》州吁。《穀梁》作祝吁。《博物志》云：祝雞翁善養雞。故呼祝祝。</duanzhu>
</t>
<variants>文六，重二。</variants>

<wh>哭</wh>
<t>
<xushi>哀聲也。从吅。从獄省聲。</xushi>
<duanzhu>苦屋切。三部。按許書言省聲、多有可疑者。取一偏旁。不載全字。指爲某字之省。若家之爲豭省、哭之从獄省。皆不可信。獄固从㹜。非从犬。而取㹜之半。然則何不取？獨倏𤞞之省乎。竊謂从犬之字、如狡獪狂默猝猥？狠獷狀獳狎狃犯猜猛犺㹤狟戾獨狩臭獘獻類猶卅字皆从犬、而移以言人。安見非器本謂犬噑、而移以言人也。凡造字之本意有不可得者，如秃之从禾。用字之本義亦有不可知者，如家之从豕、哭之从犬。愚以爲家入豕部从豕宀、哭入〈犬部〉从犬吅。皆會意、而移以言人。庶可正省聲之勉強皮傅乎。哭部當廁〈犬部〉之後。</duanzhu>
<xushi>凡哭之屬皆从哭。</xushi>
</t>

<wh>喪</wh>
<t>
<xushi>亡也。</xushi>
<duanzhu>亡部曰「亡，逃也。亡非死之謂。故〈中庸〉曰「事死如事生。事亡如事存。《尙書大傳》曰：王之於仁人也。死者封其墓。況於生者乎。王之於賢人也。亡者表其閭。況於在者乎。皆存亡與生死分別言之。凶禮謂之喪者，鄭《禮經》目錄云不忍言死而言喪。喪者，棄亡之辭。若全居於彼焉。己失之耳。是則死曰喪之義也。公子重耳自偁身喪、魯昭公自偁喪人。此喪字之本義也。凡喪失字本皆平<pb n="64"/>聲。俗讀去聲、以別於死喪平聲。非古也。</duanzhu>
<xushi>从哭亡。亡亦聲。</xushi>
<duanzhu>此從《禮記》奔喪之禮《釋文》所引。息郞切，十部。</duanzhu>
</t>
<variants>文二。</variants>

<wh>走</wh>
<t>
<xushi>趨也。</xushi>
<duanzhu>《釋名》曰：徐行曰步。疾行曰趨。疾趨曰走。此析言之。許渾言不別也。今俗謂走徐、趨疾者，非。</duanzhu>
<xushi>从夭止。夭者，屈也。</xushi>
<duanzhu>依《韵會》訂。夭部曰「夭，屈也。止部曰「止爲足。从夭止者，安步則足胻較直。趨則屈多。子苟切。四部。〈大雅〉假本奏爲奔走。</duanzhu>
<xushi>凡走之屬皆从走。</xushi>
</t>

<wh>趨</wh>
<t>
<xushi>走也。</xushi>
<duanzhu>《曲禮注》曰：行而張足曰趨。按，張足過於布武。〈大雅〉：左右趣之。毛曰「趣，趨也。此謂假借趣爲趨也。</duanzhu>
<xushi>从走，芻聲。</xushi>
<duanzhu>七逾切，古音在四部。</duanzhu>
</t>

<wh>赴</wh>
<t>
<xushi>趨也。</xushi>
<duanzhu>〈聘禮〉「赴者未至。〈士喪禮〉「赴曰君之臣某死。注皆云：今文赴作計。按古文計告字衹作赴者，取急疾之意。今文从言。急疾意轉隱矣。故言部不收計字者，从古文不从今文也。凡許於《禮經》从今文則不收古文字。如<pb n="64-1"/>口部有名、〈金部〉無銘是也。从古文則不收今文字。如赴是也。襍記作計不作赴者，《禮記》多用今文禮也。《左傳》作赴者，左𠀌明述《春秋傳》以古文。故與古文禮同也。</duanzhu>
<xushi>从走，卜聲。</xushi>
<duanzhu>芳遇切，古音在三部。</duanzhu>
</t>

<wh>趣</wh>
<t>
<xushi>疾也。</xushi>
<duanzhu>〈大雅〉：來朝趣馬。箋云：言其辟惡早且疾也。《玉篇》所引如是。獨爲不誤。早釋來朝、疾釋趣馬也。又濟濟辟王。左右趣之。箋云：左右之諸臣皆促疾於事。《周禮》趣馬。大鄭曰「趣馬、趣養馬者也。按趣養馬、謂督促養馬。古音七口反。音轉乃有淸須七句二反。後人言歸趣旨趣者，乃引伸之義。輒讀爲七句、以別於七苟。非古義古音也。</duanzhu>
<xushi>从走，取聲。</xushi>
<duanzhu>七句切，古音在四部。</duanzhu>
</t>

<wh>超</wh>
<t>
<xushi>跳也。</xushi>
<duanzhu>跳一曰躍也。躍，迅也。迅，疾也。然則超與趣同義。</duanzhu>
<xushi>从走，召聲。</xushi>
<duanzhu>敕宵切，二部。</duanzhu>
</t>

<wh>趫</wh>
<t>
<xushi>善緣木之士也。</xushi>
<duanzhu>依二京賦注、《衆經音義》訂。〈吳都賦〉曰：趫材悍壯。此焉比廬。成公綏洛禊賦曰「趫才逸態。習水善浮。按張注《列子》說符篇異伎云僑人。郭注《山海經》長股國言有喬國。今伎家僑人象此。僑人今俗謂之踹僑。僑卽趫字。去嚻切。</duanzhu>
<xushi>从走，喬聲。</xushi>
<duanzhu>去嚻切，二部。</duanzhu>
<xushi>讀若王子蹻。</xushi>
<duanzhu>王子蹻、葢卽王子喬。周靈王太子晉也。又有王喬者。蜀武陽人也。《淮南》齊俗訓。王喬、赤誦子。誦同松。師古注王褒傳僑松云王僑、赤松子。凡辭賦言喬松者皆謂王喬。非王子喬。</duanzhu>
</t>

<wh>赳</wh>
<t>
<xushi>輕勁有才力也。</xushi>
<duanzhu>〈周南〉〔傳〕曰：赳赳、武皃。釋訓曰「洸洸赳赳，武也。《詩音義》引《爾雅》「武作勇。</duanzhu>
<xushi>从走，丩聲。</xushi>
<duanzhu>居黝切，三部。</duanzhu>
<xushi>讀若鐈。</xushi>
<duanzhu>喬聲在二部。合韵冣近。</duanzhu>
</t>

<wh>䞚</wh>
<t>
<xushi>緣大木也。</xushi>
<duanzhu>與蚑音義略同。</duanzhu>
<xushi>一曰行皃。</xushi>
<duanzhu>此別一義。〈小雅〉「鹿斯之奔。維足伎伎。《玉篇》作䞚䞚。</duanzhu>
<xushi>从走，支聲。</xushi>
<duanzhu>巨之切，之當作支。十六部。</duanzhu>
</t>

<wh>趮</wh>
<t>
<xushi>疾也。</xushi>
<duanzhu>〈考工記〉「羽豐則遟。羽殺則趮。鄭云：趮、㫄掉也。按今字作躁。</duanzhu>
<xushi>从走，喿聲。</xushi>
<duanzhu>則到切，二部。</duanzhu>
</t>

<wh>趯</wh>
<t>
<xushi>躍也。</xushi>
<duanzhu>〈召南〉〔傳〕曰：趯趯，躍也。足部曰「躍，迅也。</duanzhu>
<xushi>从走，翟聲。</xushi>
<duanzhu>以灼切。古音在二部。平聲。</duanzhu>
</t>

<wh><img src="064A-01">𧽸</img></wh>
<t>
<xushi>蹠也。</xushi>
<duanzhu>𧽸、跳起也。足部曰「楚人謂跳躍曰蹠。</duanzhu>
<xushi>从走，厥聲。</xushi>
<duanzhu>居月切，十五部。</duanzhu>
</t>

<wh>越</wh>
<t>
<xushi>度也。</xushi>
<duanzhu>與〈辵部〉𨒋字音義同。〈周頌〉「對越在夭。箋云：越，於也。此假借越爲粤也。《尙書》有越無粤。大誥、文矦之命越字魏三體石經作粤。《說文》引粤三日丁亥。今召誥作越三日丁巳。</duanzhu>
<xushi>从走，戉聲。</xushi>
<duanzhu>王伐切，十五部。</duanzhu>
</t>

<wh>趁</wh>
<t>
<xushi>？也。从走，㐱聲，讀若塵。</xushi>
<duanzhu>丑忍切。十三部。按趁當平聲。同〈馬部〉駗。張人切。今人趁逐字作此。反語爲丑刃。非古義古音也。</duanzhu>
</t>

<wh><img src="064A-02">𧾍</img></wh>
<t>
<xushi>趁也。</xushi>
<duanzhu>按趁𧾍卽屯六二屯如亶如。馬融云：難行不進之皃。亶俗本作邅。葉林宗抄宋版《釋文》、吕祖謙音訓皆作亶。〈馬部〉作駗驙。駗驙、馬載重難也。皆雙聲㬪韵。疑㒳篆下本皆作趁𧾍也。</duanzhu>
<xushi>从走，亶聲。</xushi>
<duanzhu>張連切，十四部。</duanzhu>
</t>

<wh>趞</wh>
<t>
<xushi>趬趞也。从走，昔聲。</xushi>
<duanzhu>七雀切，古音在五部。</duanzhu>
<xushi>一曰行皃。</xushi>
</t>

<wh>趬</wh>
<t>
<xushi>行輕皃。</xushi>
<duanzhu>今俗語輕趬。當用此字。</duanzhu>
<xushi>从走，堯聲。</xushi>
<duanzhu>牽遙切，二部。</duanzhu>
<xushi>一曰趬、舉足也。</xushi>
<duanzhu>今俗語謂舉足正如此。按趬趞雙聲字。疑篆當先趬後趞。趬下曰「趬趞行輕皃。一曰趬舉足也。从走堯聲。趞下云：趬趞也。从走昔聲。今本葢淺人所亂。</duanzhu>
</t>

<wh><img src="064A-03">𧼏</img></wh>
<t>
<xushi>急走也。从走，弦聲。</xushi>
<duanzhu>形聲包會意。从弦有急意也。胡田切，十二部。</duanzhu>
</t>

<wh>趀</wh>
<t>
<xushi>倉卒也。</xushi>
<duanzhu>倉俗从？。誤。夬九四。其行次且。次鄭作？。《論語》「造次必於是。造次、馬云急遽也。鄭云倉卒也。然則次者，趀之假借字。錢氏大昕說。</duanzhu>
<xushi>从走，𠂔聲，讀若資。</xushi>
<duanzhu>取私切，十五部。</duanzhu>
</t>

<wh><img src="064B-01">𧽤</img></wh>
<t>
<xushi>輕行也。从走，票聲。</xushi>
<duanzhu>撫招切，二部。</duanzhu>
</t>

<wh><img src="064B-02">𧼒</img></wh>
<t>
<xushi>行皃。从走，臤聲，讀若菣。</xushi>
<duanzhu>棄忍切，十二部。</duanzhu>
</t>

<wh>趥</wh>
<t>
<xushi>行皃。从走，酋聲。</xushi>
<duanzhu>千牛切，三部。</duanzhu>
</t>

<wh>䟉</wh>
<t>
<xushi>行皃。</xushi>
<duanzhu>《篇》、《韵》皆曰「小兒行。</duanzhu>
<xushi>从走，蜀聲，讀若燭。</xushi>
<duanzhu>之欲切，三部。</duanzhu>
</t>

<wh>䞪</wh>
<t>
<xushi>行皃。从走，匠聲，讀若匠。</xushi>
<duanzhu>疾亮切，十部。</duanzhu>
</t>

<wh><img src="064B-03">𧾩</img></wh>
<t>
<xushi>走皃。</xushi>
<duanzhu>走疾於行。</duanzhu>
<xushi>从走，叡聲，讀若紃。</xushi>
<duanzhu>詳遵<pb n="662"/>切。十三部。按此字今篆作𧾝。說云㕡聲。溝㕡字讀若郝。部分絶遠。依《廣韵》十八諄作𧾩。則與〈玉部〉璿𤫀字同一諧聲取韵。詳遵與似沿分十三十四部、而冣近也。《玉篇》亦作？。祀傳切。今改正。</duanzhu>
</t>

<wh><img src="064B-04">𧾯</img></wh>
<t>
<xushi>走意。</xushi>
<duanzhu>《廣韵》走皃。</duanzhu>
<xushi>从走，薊聲。讀若？結之結。</xushi>
<duanzhu>結者，今之髻字。鄭注經少牢饋食、追師、弁師、襍記用紒字。从禮今文也。許造《說文》「髟部四用結字。此一用結字。从禮古文也。士冠禮采衣紒注云：古文紒爲結。許不从今文。故糸部無紒。𧾯古㞕切，十五部。</duanzhu>
</t>

<wh><img src="064B-05">𧼐</img></wh>
<t>
<xushi>走意。</xushi>
<duanzhu>《廣韵》走皃。</duanzhu>
<xushi>从走，囷聲。</xushi>
<duanzhu>𠀉忿切，十三部。</duanzhu>
</t>

<wh>趖</wh>
<t>
<xushi>走意。</xushi>
<duanzhu>花閒詞曰「荳蔲花閒趖晚日。今京師人謂日跌爲晌午趖。</duanzhu>
<xushi>从走，坐聲。</xushi>
<duanzhu>穌和切，十七部。</duanzhu>
</t>

<wh>𧾨</wh>
<t>
<xushi>走意。</xushi>
<duanzhu>石𡔷《詩》「𧾨𧾨𤒞𤒞。</duanzhu>
<xushi>从走，憲聲。</xushi>
<duanzhu>許建切，十四部。</duanzhu>
</t>

<wh><img src="064B-06">𧾫</img></wh>
<t>
<xushi>走意。从走，臱聲。</xushi>
<duanzhu>布賢切。十二部。按鍇本作臱省聲。而其篆文不省。</duanzhu>
</t>

<wh>䟈</wh>
<t>
<xushi>走也。从走。𢧜聲。讀若《詩》威儀秩秩。</xushi>
<duanzhu>此偁假樂威儀抑抑。德音秩秩。誤合二句爲一。如東方昌矣、昆夷呬矣亦然也。秩秩李仁甫本作祑祑。少牢饋食禮注曰：古文替爲秩。秩或爲𢧜與䟈。讀如秩相似。直質切。十一十二部合韵冣近。</duanzhu>
</t>

<wh>䞥</wh>
<t>
<xushi>走也。</xushi>
<duanzhu>《篇》、《韵》皆作走皃。</duanzhu>
<xushi>从走，有聲，讀若又。</xushi>
<duanzhu>于救切，古音在一部。</duanzhu>
</t>

<wh><img src="064B-07">𧽋</img></wh>
<t>
<xushi>走輕也。从走，烏聲，讀若鄔。</xushi>
<duanzhu>安古切，五部。</duanzhu>
</t>

<wh>𧾱</wh>
<t>
<xushi>走顧皃。从走，瞿聲。</xushi>
<duanzhu>此形聲包會意。瞿、鷹隼之視也。記曰「見似目瞿。</duanzhu>
<xushi>讀若劬。</xushi>
<duanzhu>其俱切，五部。</duanzhu>
</t>

<wh>䞿</wh>
<t>
<xushi>走皃。从走。寒省聲。</xushi>
<duanzhu>今本寒作蹇。誤。《篇》、《韵》皆𠀉言虛言二切。鉉云九輦切。</duanzhu>
</t>

<wh>䞗</wh>
<t>
<xushi>疑之等䞗而去也。</xushi>
<duanzhu>等讀若𪒴。等䞗㬪韵字。濡滯之皃。疑之故等䞗而去。<pb n="65-2"/>等在之止韵。音變入咍海韵。音轉入拯等韵。</duanzhu>
<xushi>从走，才聲。</xushi>
<duanzhu>倉才切，一部。</duanzhu>
</t>

<wh><img src="065A-01">𧺼</img></wh>
<t>
<xushi>淺渡也。从走，此聲。</xushi>
<duanzhu>雌氏切，十五十六部。</duanzhu>
</t>

<wh>赹</wh>
<t>
<xushi>獨行也。</xushi>
<duanzhu>〈唐風〉「獨行煢煢。毛曰「煢煢、無所依也。熒聲匀聲合音冣近。故煢赹同義。</duanzhu>
<xushi>从走，匀聲，讀若煢。</xushi>
<duanzhu>渠營切，十一部。匀聲古在十二部。</duanzhu>
</t>

<wh><img src="065A-02">𧾚</img></wh>
<t>
<xushi>安行也。</xushi>
<duanzhu>《廣韵》九魚。𧾚𧾚、安行皃。按〈欠部〉歟、安气也。心部㦛、趣步㦛㦛也。〈馬部〉𩦡、馬行徐而疾也。《論語》曰：與與如也。《漢書》「長倩懙懙。</duanzhu>
<xushi>从走，與聲。</xushi>
<duanzhu>余吕切，五部。</duanzhu>
</t>

<wh>起</wh>
<t>
<xushi>能立也。</xushi>
<duanzhu>起本發步之偁。引伸之訓爲立。又引伸之爲凡始事、凡興作之偁。</duanzhu>
<xushi>从走，已聲。</xushi>
<duanzhu>《五經文字》云从辰巳之巳。是。字鑑从戊己之己。非也。墟里切，十五部。</duanzhu>
</t>

<wh><img src="065A-06">𨑓</img></wh>
<t>
<xushi>古文起。从辵。</xushi>
</t>

<wh><img src="065A-03">𧻲</img></wh>
<t>
<xushi>畱意也。从走，里聲。讀若小兒咳。</xushi>
<duanzhu>咳今本作孩。誤。許用小篆也。戸來切，一部。</duanzhu>
</t>

<wh><img src="065A-04">𧽒</img></wh>
<t>
<xushi>行也。</xushi>
<duanzhu>《廣韵》一送曰「䠢𧽒、疲行皃。大人賦說螭虯。沛艾赳螑。仡以佁儗兮。張揖曰「赳螑、申頸低卬也。按赳螑猶䠢𧽒。</duanzhu>
<xushi>从走，臭聲。</xushi>
<duanzhu>香仲切，古音在三部。</duanzhu>
</t>

<wh>趛</wh>
<t>
<xushi>低頭<pb n="65-3"/>疾行也。从走，金聲。</xushi>
<duanzhu>牛錦切，七部。</duanzhu>
</t>

<wh>趌</wh>
<t>
<xushi>趌𧼨。</xushi>
<duanzhu>逗。</duanzhu>
<xushi>怒走也。从走，吉聲。</xushi>
<duanzhu>去吉切，十二部。</duanzhu>
</t>

<wh>𧼨</wh>
<t>
<xushi>趌𧼨也。</xushi>
<duanzhu>凡異部㬪韵。必部分相近。</duanzhu>
<xushi>从走，曷聲。</xushi>
<duanzhu>居謁切，十五部。</duanzhu>
</t>

<wh><img src="065A-05">𧾎</img></wh>
<t>
<xushi>疾也。</xushi>
<duanzhu>〈齊風〉：子之還兮。毛曰「還、便捷之皃。按毛以還爲𧾎之假借也。或毛、許所據《詩》本作𧾎。</duanzhu>
<xushi>从走，睘聲，讀若讙。</xushi>
<duanzhu>況袁切，十四部。</duanzhu>
</t>

<wh>䞘</wh>
<t>
<xushi>直行也。从走，乞聲。</xushi>
<duanzhu>魚訖切，十五部。</duanzhu>
</t>

<wh>𧾰</wh>
<t>
<xushi>趨進𧾰如也。</xushi>
<duanzhu>有但引經文不釋字義者。如此及詞之？矣、絬衣長短右袂是也。又色艴如也。又足躩如也。</duanzhu>
<xushi>从走，翼聲。</xushi>
<duanzhu>與職切，一部。</duanzhu>
</t>

<wh>赽</wh>
<t>
<xushi>踶也。</xushi>
<duanzhu>足部曰「踶，躗也。按踶，蹋也。</duanzhu>
<xushi>从走，夬聲。</xushi>
<duanzhu>各本作決省聲。非。古穴切，十五部。</duanzhu>
</t>

<wh>趩</wh>
<t>
<xushi>行聲也。</xushi>
<duanzhu>石𡔷《詩》「其來趩趩。</duanzhu>
<xushi>从走，異聲，讀若敕。</xushi>
<duanzhu>丑亦切，一部。</duanzhu>
<xushi>一曰不行皃。</xushi>
<duanzhu>按趩字鍇本在部末。疑𧾰趩本一字而二之。如〈水部〉之潩瀷也。</duanzhu>
</t>

<wh>趆</wh>
<t>
<xushi>趨也。</xushi>
<duanzhu>《玉篇》「走皃。《廣韵》：趨走皃。</duanzhu>
<xushi>从走，氐聲。</xushi>
<duanzhu>都禮切。十五部。《篇》、《韵》皆去聲。</duanzhu>
</t>

<wh>趍</wh>
<t>
<xushi>趍趙。</xushi>
<duanzhu>二字句。</duanzhu>
<xushi>夂<pb n="66"/>也。</xushi>
<duanzhu>夂、行遟曳夂夂也。楚危切。各本皆譌久。《玉篇》、《廣韵》不誤。趍趙雙聲字。與歭䠧、？箸、蹢躅字皆爲雙聲轉語。</duanzhu>
<xushi>从走，多聲。</xushi>
<duanzhu>直离切，古音在十七部。</duanzhu>
</t>

<wh>趙</wh>
<t>
<xushi>趍趙也。从走，肖聲。</xushi>
<duanzhu>治小切。</duanzhu>
</t>

<wh>赾</wh>
<t>
<xushi>行難也。</xushi>
<duanzhu>《廣雅》「赾，難也。按今人靳固字當作此赾字。</duanzhu>
<xushi>从走，斤聲，讀若堇。</xushi>
<duanzhu>𠀉堇切，十三部。</duanzhu>
</t>

<wh><img src="065B-01">𧾣</img></wh>
<t>
<xushi>走意也。从走，敻聲，讀若繘。</xushi>
<duanzhu>居聿切。十五部。夐古音在十四部。合音冣近。故觼𧤾亦同字。</duanzhu>
</t>

<wh>趠</wh>
<t>
<xushi>遠也。</xushi>
<duanzhu>？部曰「逴，遠也。音義同。〈上林賦〉「捷垂條。逴希閒。元應引如是。《史記》作踔。郭璞曰「踔、懸擿也。〈吳都賦〉：狖鼯猓然。騰趠飛超。按許云遠者，騰擲所到遠也。</duanzhu>
<xushi>从走，卓聲。</xushi>
<duanzhu>敕角切，李善吐敎切。今俗語如綽。二部。</duanzhu>
</t>

<wh>䟑</wh>
<t>
<xushi>趠䟑也。</xushi>
<duanzhu>三字一句。趠䟑㬪韵字。《廣韵》：趠䟑、行皃。《方言》「𨈅，行也。𨈅卽䟑字。</duanzhu>
<xushi>从走，龠聲。</xushi>
<duanzhu>以灼切，二部。</duanzhu>
</t>

<wh><img src="065B-05">𧾵</img></wh>
<t>
<xushi>大步也。从走，矍聲。</xushi>
<duanzhu>𠀉縛切，五部。</duanzhu>
</t>

<wh><img src="065B-02">𧼪</img></wh>
<t>
<xushi>超特也。</xushi>
<duanzhu>《廣韵》曰：。𧼪同跇按足部有跇字。𨒋也。𨒋踰也。〈禮樂志〉「體容與。迣萬里。迣，迾也。於義隔。《史記》樂書作跇。〈吳都賦〉：跇踰竹柏。李善引如淳<pb n="66-1"/>曰「跇、超踰也。恥曳切。𧼪與跇音義同。</duanzhu>
<xushi>从走，契聲。</xushi>
<duanzhu>丑例切，十五部。</duanzhu>
</t>

<wh>䟇</wh>
<t>
<xushi>走也。从走，幾聲。</xushi>
<duanzhu>居衣切，十五部。</duanzhu>
</t>

<wh><img src="065B-03">𧼗</img></wh>
<t>
<xushi>走也。</xushi>
<duanzhu>篇韵皆作䞞。云走皃。</duanzhu>
<xushi>从走，岪聲。</xushi>
<duanzhu>敷勿切，十五部。</duanzhu>
</t>

<wh><img src="065B-04">𧽻</img></wh>
<t>
<xushi>狂走也。</xushi>
<duanzhu>〈東京賦〉「捎魑魅。斮獝狂。薛曰「獝狂、惡戾之鬼。按獝當作𧽻。</duanzhu>
<xushi>从走，矞聲。</xushi>
<duanzhu>余律切。十五部。《廣韵》𧽻同𧾣。</duanzhu>
</t>

<wh>䟂</wh>
<t>
<xushi>行遟也。</xushi>
<duanzhu>今人通用慢字。</duanzhu>
<xushi>从走，曼聲。</xushi>
<duanzhu>莫還切，十四部。</duanzhu>
</t>

<wh>趉</wh>
<t>
<xushi>走也。</xushi>
<duanzhu>《玉篇》曰：卒起走也。按今俗語有之。</duanzhu>
<xushi>从走，出聲。讀若無尾之屈。</xushi>
<duanzhu>尾部曰「屈、無尾也。高注《淮南》云：屈讀如秋雞無尾屈之屈。《方言》隆屈。郭音屈尾。瞿勿切，十五部。</duanzhu>
</t>

<wh>趜</wh>
<t>
<xushi>竆也。</xushi>
<duanzhu>《毛傳》「鞫，竆也。《說文》「？，竆也。？、竆治辠人也。皆於雙聲㬪韵求之。《廣韵》曰：。趜、困人也。</duanzhu>
<xushi>从走，匊聲。</xushi>
<duanzhu>居六切，《廣韵》又巨竹切。三部。</duanzhu>
</t>

<wh>趑</wh>
<t>
<xushi>趑趄。</xushi>
<duanzhu>逗。</duanzhu>
<xushi>行不進也。</xushi>
<duanzhu>易。其行次且。《釋文》「次、本亦作趑。或作𨀥。馬云：卻行不前也。且、本亦作趄。或作跙。馬云：語助也。王肅云：趑趄、行止之礙也。按馬云卻行不前者，於次本字得其義也。云語助者，王風《毛傳》所云且辭也。馬、鄭同用<pb n="66-2"/>費氏易。而馬次、鄭？不同。趑者，後出俗字。趄又因趑而加走旁者也。許𣃔不錄。鉉之前已有趑字。注曰趑趄。鉉因又補趄篆爲十九文之一。今姑皆存之。俟好學者㴱思焉。</duanzhu>
<xushi>从走，次聲。</xushi>
<duanzhu>取私切，十五部。</duanzhu>
</t>

<wh>趄</wh>
<t>
<xushi>趑趄也。从走，且聲。</xushi>
<duanzhu>七余切，五部。</duanzhu>
</t>

<wh><img src="066A-01">𧽐</img></wh>
<t>
<xushi>蹇行？？也。从走，䖍聲，讀若愆。</xushi>
<duanzhu>去䖍切，十四部。</duanzhu>
</t>

<wh>䟒</wh>
<t>
<xushi>行䟒趢也。</xushi>
<duanzhu>《廣韵》：䟒、曲走皃。</duanzhu>
<xushi>从走，雚聲。</xushi>
<duanzhu>巨員切，十四部。</duanzhu>
<xushi>一曰行曲脊皃。</xushi>
<duanzhu>《玉篇》無行字。</duanzhu>
</t>

<wh>趢</wh>
<t>
<xushi>䟒趢也。</xushi>
<duanzhu>〈東京賦〉曰「狹三王之趢？。薛云：趢？局小皃也。</duanzhu>
<xushi>从走，录聲。</xushi>
<duanzhu>力玉切，三部。</duanzhu>
</t>

<wh>䞭</wh>
<t>
<xushi>行速䞭䞭也。</xushi>
<duanzhu>鍇本行速䞭䞭。䞭䞭者，行速皃。鉉本改下䞭爲也字。非。夂部曰「夋、行夋夋也。《廣雅》釋室曰「䞭，犇也。子綏反。今本綏譌繡。</duanzhu>
<xushi>从走，夋聲。</xushi>
<duanzhu>七倫切，十三部。</duanzhu>
</t>

<wh><img src="066A-02">𧻕</img></wh>
<t>
<xushi>側行也。</xushi>
<duanzhu>側行者，謹畏也。</duanzhu>
<xushi>从走，朿聲。</xushi>
<duanzhu>資昔切，十六部。</duanzhu>
<xushi>《詩》曰：謂地葢厚。不敢不？。</xushi>
<duanzhu>〈小雅〉？作蹐。毛曰「蹐、累足也。足部引不敢不蹐。此不同者，葢三家文異也。朿聲脊聲同部。</duanzhu>
</t>

<wh>䞨</wh>
<t>
<xushi>半步<pb n="66-3"/>也。</xushi>
<duanzhu>今字作跬。司馬法曰「一舉足曰跬。跬三尺。㒳舉足曰步。步六尺。</duanzhu>
<xushi>从走，圭聲。讀若跬同。</xushi>
<duanzhu>𠀉弭切。十六部。讀若跬同。當作讀若圭三字。淺人所改也。伍被傳作窺。同部假借。祭義作頃。異部假借。支與淸轉移次近也。荀卿子作蹞。</duanzhu>
</t>

<wh>䞾</wh>
<t>
<xushi>䞾？。</xushi>
<duanzhu>逗。</duanzhu>
<xushi>輕薄也。</xushi>
<duanzhu>䞾？、周漢人語。</duanzhu>
<xushi>从走，虒聲。</xushi>
<duanzhu>直离切，十六部。</duanzhu>
<xushi>讀若池。</xushi>
<duanzhu>鍇本作地。</duanzhu>
</t>

<wh>䞳</wh>
<t>
<xushi>僵也。</xushi>
<duanzhu>僵，僨也。此與足部之踣音義竝同。未審孰爲本字。孰爲後增。</duanzhu>
<xushi>从走，咅聲，讀若匐。</xushi>
<duanzhu>朋北切，一部。</duanzhu>
</t>

<wh>䞣</wh>
<t>
<xushi>距也。</xushi>
<duanzhu>距當作歫。歫，止也。一曰槍也。按蹠弩主於䟫歫。故曰？張。</duanzhu>
<xushi>从走，㡿聲。</xushi>
<duanzhu>鍇本不曰省聲。《五經文字》㡿、𣜩省作厈。㴑、《字林》作？。《九經字㨾》𡍩、𣜩省作坼（⿰土厈）。又鍇本？、鉉作？。是知今本篆作？、云㡿省聲非也。今正。車者切，古音在五部。</duanzhu>
<xushi>漢令曰「？張百人。</xushi>
<duanzhu>史、漢申屠嘉傳。材官蹶張。如淳曰「材官之多力能腳蹋強弩張之。故曰蹶張。律有蹶張士。孟康曰「主張強弩。蹶音其月反。漢令蹶張士百人。考許書？？二字竝出。？云蹠也。？云歫也。引漢令？張百人。與如、孟引作蹶張不合。今尋繹字義。？者，跳起也。？者，拓也。如、孟二家作蹶張皆由認蹶？？爲一字耳。讀《說文》者因㡿厥相似。合？？爲一字。篇韵皆云？同？。正誤合二爲一之證也。厥之省不得作？。</duanzhu>
</t>

<wh>䟏</wh>
<t>
<xushi>動也。</xushi>
<duanzhu>《篇》、《韵》皆云躒同。《大戴禮》曰：騏驥一躒。不能千步。</duanzhu>
<xushi>从走，樂聲。</xushi>
<duanzhu>郎擊切，古音在二部。</duanzhu>
<xushi>讀若《春秋傳》曰輔䟏。</xushi>
<duanzhu>當作《春秋傳》有輔䟏六字。見襄卄四年。今傳作躒。又有荀躒。</duanzhu>
</t>

<wh>趡</wh>
<t>
<xushi>動也。</xushi>
<duanzhu>楊雄河東賦曰「神騰鬼（⿱田⿺儿厶）趡。師古子𥬇才𥬇二反。按《說文》有趡無趭。《廣雅》釋室。騰趭犇也。曹音子肖。今疑趭恐誤字。子肖恐誤音耳。然大人賦曰「騰而狂趭。師古音醮。〈吳都賦〉：狂趭獷猤。李子召反。則古非無趭字矣。</duanzhu>
<xushi>从走，隹聲。</xushi>
<duanzhu>千水切，十五部。</duanzhu>
<xushi>《春秋傳》曰：盟于趡。</xushi>
<duanzhu>見桓十七年。陸翠軌反。</duanzhu>
<xushi>趡地名。</xushi>
<duanzhu>此三字後人增。</duanzhu>
</t>

<wh>𧻚</wh>
<t>
<xushi>𧻚田。</xushi>
<duanzhu>逗。</duanzhu>
<xushi>易居也。</xushi>
<duanzhu>《周禮》大司徒。不易之地家百畮。一易之地家二百畮。再易之地家三百畮。大鄭云：不易之地歲種之。地美。故家百畮。一易之地休一歲乃復種。地薄。故家二百畮。再易之地休二歲乃復種。故家三百畮。遂人。辨其野之土。上地中地下地以頒田里。上地夫<pb n="67-1"/>一𢋨、田百畮、萊五十畮。中地夫一𢋨、田百畮、萊百畮。下地夫一𢋨、田百畮、萊二百畮。注：萊謂休不耕者。《公羊》何注曰：司空謹別田之高下美惡。分爲三品。上田一歲一。中田二歲一。下田三歲一。肥饒不得獨樂。墝埆不得獨苦。故三年一換主易居。財均力平。《漢書》〈食貨志〉曰「民受田。上田夫百畮。中田夫二百畮。下田夫三百畮。歲耕種者爲不易上田。休一歲者爲一易中田。休二歲者爲再易下田。三歲更耕。自爰其處。〈地理志〉曰：秦孝公用商君。制轅田。張晏云：周制三年一易。以同美惡。商鞅始割列田地。開立仟伯。令民各有常制。孟康云：三年爰土易居。古制也。末世浸廢。商鞅相秦。復立爰田。上田不易。中田一易。下田再易。爰自在其田。不復易居也。按何云換主易居。班云更耕自爰其處。孟云爰土易居。許云𧻚田易居。爰轅𧻚換田字音義同也。古者，每歲易其所耕。則田廬皆易。云三年者。三年而上中下田徧焉。三年後一年仍耕上田。故曰自爰其處。孟康說古制易居爲爰田。商鞅自在其田不復易居、爲轅田。名同實異。孟說是也。依孟則商鞅田分上中下而少多之。得上田者百畝。得中田者二百畝。得下田者三百畝。不令得田者彼此相易。其得中田二百畝者，每年耕百畝。二年而徧。得下田三百畝者，亦每年耕百畝。三年而徧。故曰上田不易。中田一易。下田再易。爰自在其田。不復易居。《周禮》之制。得三等田者彼此相易。今年耕上田百畝。明年耕中田二百畝之百畝。又明年耕下田三百畝之百畝。又明年而仍耕上田百畝。如是乃得有休一歲休二歲之法。故曰三歲更耕。自爰其處。與商鞅法雖異而同也。鞅之害民。在開仟伯。</duanzhu>
<xushi>从走，亘聲。</xushi>
<duanzhu>羽元切，十四部。</duanzhu>
</t>

<wh><img src="067A-03">𧽍</img></wh>
<t>
<xushi>走頓也。</xushi>
<duanzhu>足部曰「蹎，跋也。此與音義同。</duanzhu>
<xushi>从走，眞聲，讀若顚。</xushi>
<duanzhu>都年切，十二部。</duanzhu>
</t>

<wh><img src="067A-01">𧻹</img></wh>
<t>
<xushi>喪擗？。</xushi>
<duanzhu>今《禮經》、《禮記》皆作踊。足部曰「踊，跳也。是二字義殊也。《左傳》曲踊三百、三踊于幕庭之類當从足。若卽位哭、三踊而出之踊當从走。擗、鉉作辟。《詩．邶風》、《爾雅》諸家本多作擗。撫心爲擗。跳躍爲？。</duanzhu>
<xushi>从走，甬聲。</xushi>
<duanzhu>余隴切，九部。</duanzhu>
</t>

<wh>䟆</wh>
<t>
<xushi>止行也。</xushi>
<duanzhu>今《禮經》皆作蹕。惟大司寇《釋文》作䟆。云本亦作蹕。是可見古經多後人改竄。亦有僅存古字也。《五經文字》曰：䟆、止行也。梁孝王傳。出稱警。入言䟆。</duanzhu>
<xushi>一曰竈上祭名也。</xushi>
<duanzhu>《篇》、《韵》皆有襅字。云竈<pb n="67-3"/>上祭。</duanzhu>
<xushi>从走，畢（）聲。</xushi>
<duanzhu>卑吉切，十二部。</duanzhu>
</t>

<wh><img src="067A-02">𧽯</img></wh>
<t>
<xushi>進也。</xushi>
<duanzhu>按〈水部〉漸云：漸水也。則訓進者當專作？。許所見《周易》卦名當如是矣。</duanzhu>
<xushi>从走，斬聲。</xushi>
<duanzhu>藏濫切。八部。《廣韵》作䟅。慈染切。</duanzhu>
</t>

<wh>趧</wh>
<t>
<xushi>趧婁。</xushi>
<duanzhu>逗。</duanzhu>
<xushi>四夷之舞各自有曲。</xushi>
<duanzhu>趧婁、今《周禮》作鞮鞻氏。注云：鞻讀爲屨。鞮屨、四夷舞者屝也。今時倡蹋𡔷沓行者自有屝。按今《說文》革部。鞮、革履也。無鞻字。《釋文》引《說文》「鞮，屨也。《字林》「鞮、革屨也。鞻者，靲屨。是則《字林》乃有鞻字。許、鄭《周禮》所無。鄭注當本作婁讀爲屨。革部之鞮是常用之屨。走部之趧婁乃四夷舞者之屨。曲當作屨。聲之誤也。四夷之舞各自有屨。正與鄭注說同。許意當亦婁讀爲屨。</duanzhu>
<xushi>从走。
<duanzhu>屨也。故从走。</duanzhu>
<xushi>是聲。</xushi>
<duanzhu>都兮切，十六部。</duanzhu>
</t>

<wh>趒</wh>
<t>
<xushi>雀行也。</xushi>
<duanzhu>今人槩用跳字。</duanzhu>
<xushi>从走，兆聲。</xushi>
<duanzhu>徒遼切，二部。</duanzhu>
</t>

<wh>赶</wh>
<t>
<xushi>舉尾走也。从走，干聲。</xushi>
<duanzhu>巨言切。十四部。按此後人所增。非許書本有也。《衆經音義》曰「通俗文曰舉尾走曰揵。律文作赶馬走也。然則唐初《說文》無赶。卽有赶亦不訓舉尾走。〈都人士〉〔鄭箋〕。？、螫蟲也。尾末揵然。似婦人髮末上曲卷然。《釋文》引《漢書音義》：揵，舉也。<pb n="68"/>此舉尾用揵不用赶之證。</duanzhu>
</t>
<variants>文八十五，重一。</variants>

<wh>止</wh>
<t>
<xushi>下基也。</xushi>
<duanzhu>與？同部同義。</duanzhu>
<xushi>象艸木出有阯。</xushi>
<duanzhu>止象艸木生有阯。屮象艸木初生形。㞢象艸過屮枝莖益大。出象艸木益滋上出達也。</duanzhu>
<xushi>故㠯止爲足。</xushi>
<duanzhu>此引伸假借之法。凡以韋爲皮韋、以朋爲朋黨、以來爲行來之來、以西爲東西之西、以子爲人之偁皆是也。以止爲人足之偁與以子爲人之偁正同。許書無趾字。止卽趾也。《詩》麟之止。易賁其止、壯于前止。〈士昏禮〉北止。注曰：止，足也。古文止爲趾。許同鄭从今文。故不錄趾字。如从今文名、不錄古文銘也。或疑銘趾當爲今文。名止當爲古文。周尚文。自有委曲煩重之字不合於《倉頡》者。故名止者，古文也。銘趾者，後出之古文也。古文禮今文禮者，猶言古本今本也。古本出於周、從後出之古文。今本行於漢、轉從冣初之古文。猶𣜩楷之體、時或有捨小篆用古籒體者也。諸市切，一部。</duanzhu>
<xushi>凡止之屬皆从止。</xushi>
</t>

<wh>歱</wh>
<t>
<xushi>跟也。</xushi>
<duanzhu>足部曰「跟、足歱也。跟歱雙聲。《釋名》曰：足後曰跟。或曰踵。踵，鍾也。上體之所鍾聚也。按劉熙作踵。許歱、踵義別。</duanzhu>
<xushi>从止，重聲。</xushi>
<duanzhu>之隴切，九部。</duanzhu>
</t>

<wh>䟫</wh>
<t>
<xushi>歫也。</xushi>
<duanzhu>今音丑庚切。古音堂。今俗語亦如堂。〈考工記〉「維角䟫之。大鄭曰「䟫讀如牚距之牚。牚距、卽䟫歫字之變體。車䟫。《急就篇》、《釋名》作車棠。《說文》〈金部〉作車樘。〈木部〉曰「樘、衺柱也。今俗字䟫作撐。</duanzhu>
<xushi>从止，尙聲。</xushi>
<duanzhu>丑庚切，古音十部。</duanzhu>
</t>

<wh>歭</wh>
<t>
<xushi>䠧也。</xushi>
<duanzhu>足部曰「䠧者，歭䠧不前也。歭䠧爲雙聲字。此以䠧釋歭者。雙聲互訓也。心部曰？箸。足部曰蹢躅。《毛詩》曰踟躕。《廣雅》曰：：蹢䠱、跢跦。皆雙聲㬪韵而同義。</duanzhu>
<xushi>从止，寺聲。</xushi>
<duanzhu>直离切。按离當作釐。一部。假借以歭爲偫。以䠧爲儲。粊誓。峙乃糗糧。峙卽歭、變止爲山。如岐作歧、變山爲止。非眞有从山之峙、从止之歧也。歭䠧之歭平聲。峙具峻峙之峙亦作跱、上聲。</duanzhu>
</t>

<wh>歫</wh>
<t>
<xushi>止也。</xushi>
<duanzhu>許無拒字。歫卽拒也。此與彼相抵爲拒。相抵則止矣。書傳云：歫，至也。至則止矣。其義一也。漢石經《論語》「其不可者距之。字作距。許歫與距義別。</duanzhu>
<xushi>从止，巨聲。</xushi>
<duanzhu>其吕切，五部。</duanzhu>
<xushi>一曰槍也。</xushi>
<duanzhu>〈木部〉曰「槍，歫也。㒳字互訓。槍者，謂牴觸也。</duanzhu>
<xushi>一曰超歫。</xushi>
<duanzhu>《史記》「投石超距。超一作拔。《漢書》「甘延壽投石拔拒。絶於等倫。張晏曰「拔拒、超距也。劉逵曰「拔拒謂㒳人以手相按。能拔引之也。</duanzhu>
</t>

<wh>歬</wh>
<t>
<xushi>不行而進謂之歬。从止在舟上。</xushi>
<duanzhu>昨先切。十二部。按後人以齊𣃔之前爲歬後字。又以羽生之翦爲前齊字。</duanzhu>
</t>

<wh>歷</wh>
<t>
<xushi>過也。傳也。</xushi>
<duanzhu>引伸爲治曆明時之曆。</duanzhu>
<xushi>从止，厤聲。</xushi>
<duanzhu>郞擊切，十六部。</duanzhu>
</t>

<wh><img src="068A-01">𣥹</img></wh>
<t>
<xushi>至也。从止，叔聲。</xushi>
<duanzhu>昌六切，三部。</duanzhu>
</t>

<wh>𣦢</wh>
<t>
<xushi>人不能行也。</xushi>
<duanzhu>〈王制〉「瘖聾跛躃。按跛《說文》作？。蹇也。蹇行？？。是能行而？邪不正者也。躃《說文》作𣦢。有足而不能行者。如有牟子而無見曰矇也。荀卿書、賈誼傳皆假辟字爲之。服虔曰「辟、病躃不能行也。</duanzhu>
<xushi>从止，辟聲。</xushi>
<duanzhu>必益切，十六部。</duanzhu>
</t>

<wh>歸</wh>
<t>
<xushi>女嫁也。</xushi>
<duanzhu>《公羊傳》、《毛傳》皆云：婦人謂嫁歸。此非婦人假歸名。乃凡還家者假婦嫁之名也。</duanzhu>
<xushi>从止，婦省。</xushi>
<duanzhu>當云从婦止、婦省。寫者奪之。婦止者，婦止於是也。</duanzhu>
<xushi>𠂤聲。</xushi>
<duanzhu>舉韋切。十五部。林罕妄改爲追省聲。</duanzhu>
</t>

<wh>㱕</wh>
<t>
<xushi>籒文省。</xushi>
<duanzhu>會意。</duanzhu>
</t>

<wh>疌</wh>
<t>
<xushi>疾也。</xushi>
<duanzhu>凡便捷之字當用此。捷，獵也。非其義。<pb n="68-3"/>豫九四。朋盍簪。子夏傳云：簪，疾也。鄭云：速也。晁說之云：陰弘道按張揖《古今字詁》「？作？。？倉云：撍，疾也。說之案。撍簪同一字。王原叔謂卽《詩》不？字。祖感反。玉裁按。〈釋詁〉「寁，速也。本或作疌。</duanzhu>
<xushi>从又──又，手也──从止。</xushi>
<duanzhu>鍇曰「止，足也。手足共爲之故疾。</duanzhu>
<xushi>屮聲。</xushi>
<duanzhu>疾葉切。按屮聲在十五部。疌在八部。合音也。</duanzhu>
</t>

<wh><img src="068A-02">𤴘</img></wh>
<t>
<xushi>機下足所履者。</xushi>
<duanzhu>？者躡也。</duanzhu>
<xushi>从止、从又，入聲。</xushi>
<duanzhu>尼輒切，八部。</duanzhu>
</t>

<wh><img src="068A-03">（图068A-03）</img></wh>
<t>
<xushi>蹈也。从反止。讀若撻。</xushi>
<duanzhu>《廣韵》引文字音義同。他達切，十五部。</duanzhu>
</t>

<wh>歰</wh>
<t>
<xushi>不滑也。从四止。</xushi>
<duanzhu>色立切，七部。</duanzhu>
</t>
<variants>文十四，重一。</variants>

<wh>癶</wh>
<t>
<xushi>足剌𣥠也。</xushi>
<duanzhu>剌𣥠㬪韵字。剌盧達切。</duanzhu>
<xushi>从止？（）。凡𣥠之屬皆从𣥠。</xushi>
<duanzhu>𣜩變作癶。</duanzhu>
<xushi>讀若撥。</xushi>
<duanzhu>北末切，十五部。</duanzhu>
</t>

<wh>登</wh>
<t>
<xushi>上車也。</xushi>
<duanzhu>引伸之凡上陞曰登。</duanzhu>
<xushi>从癶豆。象登車形。</xushi>
<duanzhu>都滕切，六部。</duanzhu>
</t>

<wh><img src="068B-04">𤼷</img></wh>
<t>
<xushi>籒文登。从𠬞。</xushi>
<duanzhu>按籒文省？之肉。小篆併肉𠬞省之。</duanzhu>
</t>

<wh>癹</wh>
<t>
<xushi>㠯足<pb n="69"/>蹋夷艸。</xushi>
<duanzhu>《周禮》夷氏掌殺艸。一作雉氏。</duanzhu>
<xushi>从癶、从殳。</xushi>
<duanzhu>从癶、謂以足蹋夷也。从殳、殺之省也。〈艸部〉芟亦从殳。癶亦聲。普活切，十五部。</duanzhu>
<xushi>《春秋傳》曰：癹夷薀祟之。</xushi>
<duanzhu>隱六年《左傳》「今癹作芟。音衫。又班固荅賓戲。夷險發荒。晉灼曰「發，開也。今諸本多作芟。按發亦癹之誤。</duanzhu>
</t>
<variants>文三，重一。</variants>

<wh>步</wh>
<t>
<xushi>行也。</xushi>
<duanzhu>行部曰「人之步趨也。步徐、趨疾。《釋名》曰：徐行曰步。</duanzhu>
<xushi>从止？相背。</xushi>
<duanzhu>止？相竝者，上登之象。止？相隨者，行步之象。相背猶相隨也。薄故切，五部。</duanzhu>
<xushi>凡歩之屬皆从步。</xushi>
</t>

<wh>歲</wh>
<t>
<xushi>木星也。</xushi>
<duanzhu>五星。水曰辰星。金曰太白。火曰熒惑。木曰歲星。土曰塡星。</duanzhu>
<xushi>越歷二十八宿。</xushi>
<duanzhu>歲越㬪韵。</duanzhu>
<xushi>宣徧陰陽。</xushi>
<duanzhu>宣歲雙聲。此二句謂十二歲而周十二次也。</duanzhu>
<xushi>十二月一次。</xushi>
<duanzhu>釋天云：載，歲也。夏曰歲。商曰祀。周曰年。孫炎云：歲星行一次也。賈公彥引星僃云：歲星一日行十二分度之一。十二歲而周天。</duanzhu>
<xushi>从步。
<duanzhu>行於<pb n="69-1"/>天有常。故从步。</duanzhu>
<xushi>戌聲。</xushi>
<duanzhu>戌，悉也。亦是會意。相銳切，十五部。</duanzhu>
<xushi>律曆書名五星爲五步。</xushi>
<duanzhu>此釋从步之意。《漢書》律歷志云五步。</duanzhu>
</t>
<variants>文二。</variants>

<wh>此</wh>
<t>
<xushi>止也。</xushi>
<duanzhu>〈釋詁〉曰：巳，此也。正互相發明。於物爲止之処。於文爲止之䛐。</duanzhu>
<xushi>从止匕。</xushi>
<duanzhu>句。</duanzhu>
<xushi>匕、相比次也。</xushi>
<duanzhu>此釋从匕之故。相比次而止也。雌氏切，十五部。漢人入十六部。</duanzhu>
<xushi>凡此之屬皆从此。</xushi>
</t>

<wh>啙</wh>
<t>
<xushi>窳也。闕。</xushi>
<duanzhu>將此切。十五十六部。按此非許本文。《史記》貨殖傳云：呰窳偷生。無積聚。漢〈地理志〉「啙窳媮生而無積聚。應劭曰「啙，弱也。晉灼曰「啙，病也。窳，惰也。徐廣曰「呰、窳、苟且惰嬾之謂也。師古曰「呰，短也。窳，弱也。言短力弱才不能勤作。是皆啙窳爲雙字。不以窳釋啙。小顏云啙短者，本《方言》「今《說文》以窳釋啙。非史、漢文義。又凡云闕者，或闕其義。或闕其音。或闕其形。既釋爲窳。則義非闕也。其音則如淳音紫。其形則从此从吅、此亦聲。皆非葢闕無可言者。許以訾入言部。以呰入口部。惟啙不入吅部、入此部許必審知其說。今本葢許說亡後淺人補之也。〈釋詁〉曰茲斯咨呰巳此也。疑呰本作啙、訓此。故許類諸此止也、而入此部歟。</duanzhu>
</t>

<wh><img src="069A-01">㭰</img></wh>
<t>
<xushi>識也。从此，朿聲。</xushi>
<duanzhu>遵誄切，古音在十六部。</duanzhu>
<xushi>一曰藏也。</xushi>
<duanzhu>藏、今字也。古作臧。《廣雅》「石鍼謂之？。與識訓相近。又？，韏也。與藏訓相近。韏同舒卷之卷。</duanzhu>
</t>
<variants>文三。</variants>
<title n="juan-tail">說文解字第二篇上</title>