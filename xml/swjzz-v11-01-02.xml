
<檔 ="swjz01-01.xml">
<卷首篇題 id="v21">說文解字第十一篇上二</卷首篇題>
<作者>金壇段玉裁注</作者>

<說文字頭>溥</說文字頭>
<內容>
<許慎釋>大也。</許慎釋>
<段玉裁注>見〈釋詁〉。</段玉裁注>
<許慎釋>从水，尃聲。</許慎釋>
<段玉裁注>滂古切，五部。</段玉裁注>
</內容>

<說文字頭><img src="546A-01">𤃷</img></說文字頭>
<內容>
<許慎釋>水大至也。</許慎釋>
<段玉裁注>水大《廣韵》作大水。</段玉裁注>
<許慎釋>从水，闇聲。</許慎釋>
<段玉裁注>乙感切，七部。</段玉裁注>
</內容>

<說文字頭>洪</說文字頭>
<內容>
<許慎釋>洚水也。</許慎釋>
<段玉裁注>〈堯典〉、〈咎繇謨〉皆言洪水。〈釋詁〉曰：洪，大也。引伸之義也。《孟子》以洪釋洚。許以洚釋洪。是曰轉注：大壑曰谼。字亦作洪。</段玉裁注>
<許慎釋>从水，共聲。</許慎釋>
<段玉裁注>戶工切，九部。</段玉裁注>
</內容>

<說文字頭>洚</說文字頭>
<內容>
<許慎釋>水不遵道。</許慎釋>
<段玉裁注>《孟子》滕文公篇。書曰。洚水警予。洚水者，洪水也。告子篇。水逆行謂之洚水。洚水者，洪水也。水不遵道、正謂逆行。惟其逆行。是以絶大。洚洪二字義實相因。</段玉裁注>
<許慎釋>一曰下也。</許慎釋>
<段玉裁注>此別一義。洚與夅降音義同。</段玉裁注>
<許慎釋>从水，夅聲。</許慎釋>
<段玉裁注>戶工切，又下江切。九部。</段玉裁注>
</內容>

<說文字頭>衍</說文字頭>
<內容>
<許慎釋>水朝宗于海皃也。</許慎釋>
<段玉裁注>鉉無皃字。非。海？之來。旁推曲暢。兩厓渚涘之閒不辨牛馬。故曰衍。引伸爲凡有餘之義。假羨字爲之。</段玉裁注>
<許慎釋>从水行。</許慎釋>
<段玉裁注>衍字水在旁。衍字水在中。在中者，盛也。會意。以淺切，十四部。</段玉裁注>
</內容>

<說文字頭>𣶃</說文字頭>
<內容>
<許慎釋>水朝宗于海也。</許慎釋>
<段玉裁注>〈禹貢〉「荆州、江漢朝宗于海。鄭以《周禮》春見曰朝、夏見曰宗釋之。古說則謂潮也。《論衡》書虛篇辨子胥驅水爲濤事曰。天地之性。上古有之。經江漢朝宗于海。唐虞之前也。又曰。濤之起也。隨月盛衰。小大、滿損不齊同。虞翻注易習坎有孚曰。水行往來。朝宗于海。不失其時。如月行天。注行險而不失其信曰。水性有常。消息與月相應。皆與許說合。朝宗于海者，謂彼此相迎受。洚水之時。江漢不順軌。不與海通。海？不上。至禹治之。江漢始與海通。於楊州曰。三江既入。謂江漢之入海也。於荆州曰。江漢朝宗于海。謂海？上達、直至荆州也。江漢之水下赴。海？上迎。呼吸相通。恩禮相受。二州之文相爲表裏。古說如是。朝宗于海、謂海水來朝見尊禮也。</段玉裁注>
<許慎釋>从水，朝省。</許慎釋>
<段玉裁注>會意。隸不省。直遙切。二部。按《說文》無濤篆。葢濤卽？之異體。濤古當音稠。？者，？聲。卽舟聲。《文選》注引《倉頡篇》濤、大波也。葢？者古文、濤者秦字。枚乘〈七發〉觀濤卽爲觀？。</段玉裁注>
</內容>

<說文字頭>濥</說文字頭>
<內容>
<許慎釋>水脈行地中濥濥也。</許慎釋>
<段玉裁注>濥濥、動貌。寅下曰。正月陽氣動。泉欲上出。髕寅於下也。《淮南》天文訓曰。指寅則萬物螾。注：螾、動生貌。皆其義也。〈江賦〉曰。潛演之所汨淈。〈蜀都賦〉曰。濥以潛沫。劉注：水潛行曰濥。此二水伏流。故曰濥。按今《文選》作演。誤。</段玉裁注>
<許慎釋>从水，夤聲。</許慎釋>
<段玉裁注>弋刃切，十二部。</段玉裁注>
</內容>

<說文字頭>滔</說文字頭>
<內容>
<許慎釋>水漫漫大皃。</許慎釋>
<段玉裁注>〈堯典〉「浩浩滔天。按漫漫當作曼曼。許書無漫字。</段玉裁注>
<許慎釋>从水，舀聲。</許慎釋>
<段玉裁注>土刀切，古音在三部。</段玉裁注>
</內容>

<說文字頭>涓</說文字頭>
<內容>
<許慎釋>小流也。</許慎釋>
<段玉裁注>凡言涓涓者，皆謂細小之流。</段玉裁注>
<許慎釋>从水，肙聲。</許慎釋>
<段玉裁注>古懸切，十四部。</段玉裁注>
<許慎釋>《爾雅》曰：汝爲涓。</許慎釋>
<段玉裁注>見〈釋水〉「亦大水溢出別爲小水之名也。郭本作濆。葢非。濆、水厓也。</段玉裁注>
</內容>

<說文字頭>混</說文字頭>
<內容>
<許慎釋>豐流也。</許慎釋>
<段玉裁注>盛滿之流也。《孟子》曰：源泉混混。古音讀如衮。俗字作滚。《山海經》曰：其源渾渾泡泡。郭云：水濆涌也。衮咆二音。渾渾者，假借渾爲混也。今俗讀戶衮胡困二切。訓爲水濁。訓爲雜亂。此用混爲溷也。《說文》混、溷義別。</段玉裁注>
<許慎釋>从水，昆聲。</許慎釋>
<段玉裁注>胡本切，十三部。</段玉裁注>
</內容>

<說文字頭>潒</說文字頭>
<內容>
<許慎釋>水潒瀁也。</許慎釋>
<段玉裁注>瀁者古文爲漾水字。隸爲潒瀁字。是亦古今字也。潒瀁曡韵字。搖動之流也。今字作蕩漾。</段玉裁注>
<許慎釋>从水，象聲，讀若蕩。</許慎釋>
<段玉裁注>徒朗切，十部。</段玉裁注>
</內容>

<說文字頭>漦</說文字頭>
<內容>
<許慎釋>順流也。</許慎釋>
<段玉裁注>順下之流也。〈釋言〉曰。漦，盝也。盝同漉酒之漉。《國語》、《史記》龍漦。韋昭曰。漦、龍所吐沫。按龍沫必徐徐漉下。故亦謂之漦。</段玉裁注>
<許慎釋>一曰水名。</許慎釋>
<段玉裁注>未詳。</段玉裁注>
<許慎釋>从水，𠩺聲。</許慎釋>
<段玉裁注>俟甾切，一部。</段玉裁注>
</內容>

<說文字頭>汭</說文字頭>
<內容>
<許慎釋>水相入皃。</許慎釋>
<段玉裁注>皃各本作也。今依《玉篇》、《廣韵》正。上下文皆水皃。則皃字是也。水相入皃者，汭之本義也。《周禮》職方之汭、卽漢志右扶風汧縣（⿰県系）之芮。水名也。〈大雅〉之汭、亦作芮。毛云：水厓也。鄭云：汭之言內也。《尚書》嬀汭、渭汭。某氏釋爲水北。雒汭。某氏釋爲雒入河處。《左傳》漢汭、渭汭、雒汭、滑汭。杜氏或云水內也、或云水之隈曲曰汭。大意與〈大雅〉《鄭箋》相近。《鄭箋》之言云者，謂汭卽內也。凡云某之言某、皆在轉注假借閒。</段玉裁注>
<許慎釋>从水內。</許慎釋>
<段玉裁注>與枘同意。</段玉裁注>
<許慎釋>內亦聲。</許慎釋>
<段玉裁注>而銳切，十五部。</段玉裁注>
</內容>

<說文字頭>潚</說文字頭>
<內容>
<許慎釋>深淸也。</許慎釋>
<段玉裁注>謂深而淸也。中山經曰。澧沅之風交潚湘之浦。《水經注》湘水篇曰。二妃出入潚湘之浦。潚者，水淸深也。湘中記云：湘川淸照五六丈。下見㡳石。如摴蒲矢。五色鮮明。是納潚湘之名矣。據善長說則潚湘者猶云淸湘。其字讀如肅、亦讀如蕭。自景純注中山經云潚水今所在未詳。始別潚湘爲二水。俗又改潚爲瀟。其謬曰甚矣。《詩》鄭風。風雨潚潚。毛云：暴疾也。羽獵賦。風廉雲師。吸嚊潚率。二京賦。飛䍐潚箾。〈思元賦〉。迅猋潚其媵我。義皆與《毛傳》同。水之淸者多駛。《方言》云：淸，急也。是則《說文》、《毛傳》二義相因。</段玉裁注>
<許慎釋>从水，肅聲。</許慎釋>
<段玉裁注>子叔切，按子字疑誤。《廣韵》息逐切。二部。</段玉裁注>
</內容>

<說文字頭>演</說文字頭>
<內容>
<許慎釋>長流也。</許慎釋>
<段玉裁注>演之言引也。故爲長遠之流。〈周語〉注曰：水土氣通爲演。引伸之義也。</段玉裁注>
<許慎釋>一曰水名。</許慎釋>
<段玉裁注>未詳。</段玉裁注>
<許慎釋>从水，寅聲。</許慎釋>
<段玉裁注>以淺切，古音在十二部。</段玉裁注>
</內容>

<說文字頭>渙</說文字頭>
<內容>
<許慎釋>？流也。</許慎釋>
<段玉裁注>各本作流散。今正。分散之流也。《毛詩》曰：渙渙、春水盛也。《周易》曰：風行水上渙。又曰。說而後散之。故受之以渙。渙者，離也。</段玉裁注>
<許慎釋>从水，奐聲。</許慎釋>
<段玉裁注>呼貫切，十四部。</段玉裁注>
</內容>

<說文字頭>泌</說文字頭>
<內容>
<許慎釋>俠流也。</許慎釋>
<段玉裁注>俠者，甹也。三輔謂輕財者爲甹。俠流者，輕快之流。如俠士然。〈魏都賦〉李注引作駃流。非善本。〈陳風〉：泌之洋洋。毛曰。泌、泉水也。〈上林賦〉曰：偪側泌瀄。司馬彪曰。泌瀄、相楔也。〈邶風〉：毖彼泉水。毛曰。泉水始出毖然流也。毖卽泌之假借字。</段玉裁注>
<許慎釋>从水，必聲。</許慎釋>
<段玉裁注>兵媚切。古音必。在十二部。郭樸音筆。</段玉裁注>
</內容>

<說文字頭>活</說文字頭>
<內容>
<許慎釋>流聲也。</許慎釋>
<段玉裁注>〈衞風〉：北流？？。《毛傳》曰：？？，流也。按傳當作流貌。其音戶括切。引伸爲凡不死之稱。〈邶風〉不我活兮、《孟子》民非水火不生活是也。許書當亦本作流貌。淺人妄改竄之耳。</段玉裁注>
<許慎釋>从水，𠯑聲。</許慎釋>
<段玉裁注>古活切，按古當作戶。活當作括。〈衞風〉音義曰如字。是也。十五部。</段玉裁注>
</內容>

<說文字頭><img src="547A-01">𣿛</img></說文字頭>
<內容>
<許慎釋>？或从？。</許慎釋>
<段玉裁注>此字當是既改貌爲聲、讀古活切。乃製此字。非許書本有也。</段玉裁注>
</內容>

<說文字頭>湝</說文字頭>
<內容>
<許慎釋>水流湝湝也。</許慎釋>
<段玉裁注>〈小雅〉「淮水湝湝。毛曰。湝湝、猶上文湯湯也。《廣雅》曰：湝湝，流也。</段玉裁注>
<許慎釋>从水，皆聲。</許慎釋>
<段玉裁注>古諧切，十五部。</段玉裁注>
<許慎釋>一曰湝、水寒也。</許慎釋>
<段玉裁注>此依宋本。</段玉裁注>
<許慎釋>《詩》曰：風雨湝湝。</許慎釋>
<段玉裁注>今鄭風衹有風雨淒淒。〈邶風〉〔傳〕曰：淒、寒風也。許引《詩》證寒義。所據與今本異。或是兼采三家。</段玉裁注>
</內容>

<說文字頭>泫</說文字頭>
<內容>
<許慎釋>湝流也。</許慎釋>
<段玉裁注>湝當作潛。字之誤也。〈檀弓〉曰：孔子泫然流涕。魯語。無洵涕。韋曰。無聲涕出爲洵涕。按洵者，泫之假借字也。《文選》《詩》曰：花上露猶泫。</段玉裁注>
<許慎釋>从水，玄聲。</許慎釋>
<段玉裁注>胡畎切，古音在十二部。</段玉裁注>
<許慎釋>上黨有泫氏縣（⿰県系）。</許慎釋>
<段玉裁注>上黨郡泫氏、二志同。音工懸反。今山西澤州府高平縣（⿰県系）治卽漢泫氏故縣（⿰県系）。</段玉裁注>
</內容>

<說文字頭>淲</說文字頭>
<內容>
<許慎釋>水流貌。</許慎釋>
<段玉裁注>〈小雅〉「滮池北流。毛曰。滮、流貌。</段玉裁注>
<許慎釋>从水，彪省聲。</許慎釋>
<段玉裁注>隸不省。皮彪切，三部。</段玉裁注>
<許慎釋>《詩》曰：淲池北流。</許慎釋>
<段玉裁注>池宋本作沱。非是。</段玉裁注>
</內容>

<說文字頭>淢</說文字頭>
<內容>
<許慎釋>疾流也。</許慎釋>
<段玉裁注>急疾之流也。〈江賦〉。測淢濜溳。是其義也。《毛詩》「築城伊淢。假借淢爲洫也。</段玉裁注>
<許慎釋>从水，或聲。</許慎釋>
<段玉裁注>于逼切，一部。</段玉裁注>
</內容>

<說文字頭>瀏</說文字頭>
<內容>
<許慎釋>流淸貌。</許慎釋>
<段玉裁注>鄭風曰。澮與洧。瀏其淸矣。毛曰。瀏、深貌。謂深而淸也。《釋名》曰：綠瀏也。荆泉之水、於上視之。瀏然綠色。此似之也。</段玉裁注>
<許慎釋>从水，劉聲。</許慎釋>
<段玉裁注>力久切，三部。</段玉裁注>
<許慎釋>《詩》曰：瀏其淸矣。</許慎釋>
</內容>

<說文字頭>濊</說文字頭>
<內容>
<許慎釋>礙流也。</許慎釋>
<段玉裁注>有礙之流也。〈衞風〉：施罛濊濊。毛曰。罛、魚罟。濊濊、施之水中。按施罟而水仍流。故曰礙流。礙流者，言礙而不礙也。《韓詩》云流貌。與毛許一也。濊又訓多水貌。〈司馬相如傳〉「湛恩汪濊。</段玉裁注>
<許慎釋>从水，歲聲。</許慎釋>
<段玉裁注>各本篆作𤃴、云薉聲。今正。呼括切。十五部。按《釋文》不云《說文》作𤃴。證一。《玉篇》瀏濊二字相連。與《說文》同。濊下云呼括切。水聲。又於衞於外二切。多水貌。不云有二字。證二。《廣韵》十三末。濊、水聲。𤃴上同。證三。《類篇》「濊又呼括切。礙流也。引《詩》施罟濊濊。證四。是知妄人改礙流之字爲𤃴。而別補濊篆於部末。云水多貌、呼會切。不知部末至澒萍等篆已竟。水多非其次也。今刪（⿰刂）正。</段玉裁注>
<許慎釋>《詩》曰：施罟濊濊。</許慎釋>
<段玉裁注>罟當作罛。濊濊今本作？？。大繆。</段玉裁注>
</內容>

<說文字頭>滂</說文字頭>
<內容>
<許慎釋>沛也。</許慎釋>
<段玉裁注>〈小雅〉曰：俾滂沱矣。</段玉裁注>
<許慎釋>从水，旁聲。</許慎釋>
<段玉裁注>普郞切，十部。</段玉裁注>
</內容>

<說文字頭>汪</說文字頭>
<內容>
<許慎釋>深廣也。</許慎釋>
<段玉裁注>謂深而又廣也。《後漢書》「叔度汪汪若千頃陂。〈江賦〉。澄澹汪洸。〈晉語〉曰：汪是土也。韋云：汪、大貌。</段玉裁注>
<許慎釋>从水，？聲。</許慎釋>
<段玉裁注>俗作汪。烏光切，十部。</段玉裁注>
<許慎釋>一曰？。</許慎釋>
<段玉裁注>逗。</段玉裁注>
<許慎釋>池也。</許慎釋>
<段玉裁注>《左傳》「祭仲殺雍糾。尸諸周氏之汪。杜云：汪，池也。通俗文曰。停水曰汪。按今俗語謂小水聚曰汪。</段玉裁注>
</內容>

<說文字頭>漻</說文字頭>
<內容>
<許慎釋>淸深也。</許慎釋>
<段玉裁注>謂淸而深也。〈南都賦〉曰。漻淚淢汨。按李善引《韓詩》內傳漻、淸貌也。葢鄭風毛作瀏、韓作漻。許謂二字義別。今《文選》注內字譌外。</段玉裁注>
<許慎釋>从水，翏聲。</許慎釋>
<段玉裁注>洛蕭切，古音在三部。</段玉裁注>
</內容>

<說文字頭>泚</說文字頭>
<內容>
<許慎釋>淸也。</許慎釋>
<段玉裁注>此本義也。今《詩》新臺有泚。毛曰。泚、鮮明貌。此假泚爲玼也。</段玉裁注>
<許慎釋>从水，此聲。</許慎釋>
<段玉裁注>千禮切，十五部。</段玉裁注>
</內容>

<說文字頭>況</說文字頭>
<內容>
<許慎釋>寒水也。</許慎釋>
<段玉裁注>未得其證。《毛詩》常棣、桑柔、〈召旻〉皆曰。兄，滋也。矢部矤下曰。兄詞也。古矧兄、比兄皆用兄字。後乃用況字。後又改作况、作况。</段玉裁注>
<許慎釋>从水，兄聲。</許慎釋>
<段玉裁注>許訪切，十部。</段玉裁注>
</內容>

<說文字頭>沖</說文字頭>
<內容>
<許慎釋>涌繇也。</許慎釋>
<段玉裁注>繇搖古今字。涌、上涌也。搖、旁搖也。〈小雅〉曰：攸革沖沖。毛云：沖沖、垂飾貌。此涌搖之義。〈豳風〉〔傳〕曰：沖沖、鑿冰之意。義亦相近。〈召南〉〔傳〕曰：忡忡、猶衝衝也。忡與沖聲義皆略同也。凡用沖虛字者，皆盅之假借。老子。道盅而用之。今本作沖是也。《尚書》沖人。亦空虛無所知之意。</段玉裁注>
<許慎釋>从水，中聲，讀若動。</許慎釋>
<段玉裁注>直弓切，九部。</段玉裁注>
</內容>

<說文字頭>汎</說文字頭>
<內容>
<許慎釋>浮皃。</許慎釋>
<段玉裁注>皃當作也。〈邶風〉：汎彼栢舟。毛曰。汎、流貌。《廣雅》曰：汎汎、氾氾，浮也。</段玉裁注>
<許慎釋>从水，凡聲。</許慎釋>
<段玉裁注>孚梵切。按古音在七部。如風字亦凡聲也。〈上林賦〉汎淫爲曡韵。音轉爲扶弓反。</段玉裁注>
</內容>

<說文字頭>沄</說文字頭>
<內容>
<許慎釋>轉流也。</許慎釋>
<段玉裁注>囘轉之流、沄沄然也。〈釋言〉曰。沄，沆也。郭云：水流漭沆。</段玉裁注>
<許慎釋>从水，云聲，讀若混。</許慎釋>
<段玉裁注>按沖讀若動、沄讀若混者，古音動混不同今音也。王分切，十三部。</段玉裁注>
</內容>

<說文字頭>浩</說文字頭>
<內容>
<許慎釋>澆也。</許慎釋>
<段玉裁注>按澆當作沆。字之誤也。澆者，？也。？非浩義。沄浩沆同義、而又雙聲。故三篆相聯。</段玉裁注>
<許慎釋>从水，告聲。</許慎釋>
<段玉裁注>胡老切，古音在三部。</段玉裁注>
<許慎釋>〈虞書〉曰：</許慎釋>
<段玉裁注>虞當作唐。</段玉裁注>
<許慎釋>洪水浩浩。</許慎釋>
<段玉裁注>〈堯典〉洪水與浩浩不相屬爲句。？栝舉之耳。</段玉裁注>
</內容>

<說文字頭>沆</說文字頭>
<內容>
<許慎釋>莽沆。</許慎釋>
<段玉裁注>逗。</段玉裁注>
<許慎釋>大水也。</許慎釋>
<段玉裁注>〈西京賦〉：滄池漭沆。薛云：漭沆猶洸潒。亦寛大也。〈南都賦〉「漭沆洋溢。〈吳都賦〉、〈海賦〉皆云沆瀁。羽獵賦云沆茫。義皆同。</段玉裁注>
<許慎釋>从水，亢聲。</許慎釋>
<段玉裁注>胡朗切，十部。</段玉裁注>
<許慎釋>一曰大澤貌。</許慎釋>
<段玉裁注>《風俗通》山澤篇曰。傳曰沆者，莽也。言其平望莽莽、無涯際也。沆澤之無水、斥鹵之類也。今俗語亦曰沆。《水經注》巨馬河篇曰。巨馬水、又東徑督亢澤。荆軻轉之督亢地圖也。引《風俗通》沆莽也云云：是則沆通作亢矣。</段玉裁注>
</內容>

<說文字頭>泬</說文字頭>
<內容>
<許慎釋>水從孔穴疾出也。从水穴。</許慎釋>
<段玉裁注>〈釋水〉曰：氿泉穴出。按此會意字。其《韓詩》之回泬、《楚辭》之泬寥皆假借也。</段玉裁注>
<許慎釋>穴亦聲。</許慎釋>
<段玉裁注>呼穴切，十二部。</段玉裁注>
</內容>

<說文字頭>濞</說文字頭>
<內容>
<許慎釋>水暴至聲。</許慎釋>
<段玉裁注>〈上林賦〉「滂濞沆漑（⿰氵既）。司馬彪曰。滂濞、水聲也。洞蕭賦。澎濞慷慨。一何壯士。〈高唐賦〉「濞洶洶其無聲。按滂濞雙聲。澎與滂同。</段玉裁注>
<許慎釋>从水，鼻聲。</許慎釋>
<段玉裁注>匹備切，十五部。</段玉裁注>
</內容>

<說文字頭>灂</說文字頭>
<內容>
<許慎釋>水之小聲也。</許慎釋>
<段玉裁注>古書多瀺灂連文。瀺士湛反。灂士卓反。雙聲字。〈高唐賦〉「巨石溺溺之瀺灂。注引《埤蒼》瀺灂、水流聲貌。〈上林賦〉「瀺灂？隊。司馬貞引《說文》水之小聲也。李善引《字林》瀺灂、小水聲也。疑《說文》本有二篆。上云水之小聲也。从水、毚聲。下云瀺灂也。从水、爵聲。全書之例如此。單用灂字者，〈江賦〉漰湱澩灂。謂大波相激之聲。</段玉裁注>
<許慎釋>从水，爵聲。</許慎釋>
<段玉裁注>士角切，二部。</段玉裁注>
</內容>

<說文字頭>潝</說文字頭>
<內容>
<許慎釋>水流疾聲。</許慎釋>
<段玉裁注>〈上林賦〉「汩㴔漂疾。㴔、郭音許立反。然則卽潝字也。〈小雅〉「潝潝訿訿。釋訓云：莫供職也。</段玉裁注>
<許慎釋>从水，翕聲。</許慎釋>
<段玉裁注>許及切，七部。</段玉裁注>
</內容>

<說文字頭>滕</說文字頭>
<內容>
<許慎釋>水超踊也。</許慎釋>
<段玉裁注>踊依《韵會》本从足。超、踊皆跳也。跳，躍也。〈小雅〉「百川沸騰。毛曰。沸、出。騰，乘也。騰者，滕之假借。《玉篇》引百川沸滕。周昜滕口說。引伸之義。</段玉裁注>
<許慎釋>从水，？聲。</許慎釋>
<段玉裁注>徒登切，六部。</段玉裁注>
</內容>

<說文字頭>潏</說文字頭>
<內容>
<許慎釋>涌出也。</許慎釋>
<段玉裁注>〈上林賦〉「潏潏淈淈。李善皆引《說文》證之。應劭、晉灼注〈上林賦〉云：潏、涌出聲也。〈江賦〉。潏湟淴泱。〈南都賦〉「𣳚滑瀎潏。潛㕎洞出。</段玉裁注>
<許慎釋>一曰水中坻。人所爲爲潏。</許慎釋>
<段玉裁注>〈釋水〉曰：小沚曰坻。人所爲爲潏。</段玉裁注>
<許慎釋>一曰潏水名。在京兆杜陵。</許慎釋>
<段玉裁注>京兆尹杜陵、二志同。故城在今陜西西安府咸寧縣（⿰県系）東南。潘岳〈關中記〉曰。涇渭霸滻豐鎬澇潏。〈上林賦〉所謂八川分流也。師古〈上林賦〉注曰：〈地理志〉鄠縣（⿰県系）有潏水。北過〈上林〉苑入渭。而今之鄠縣（⿰県系）則無此水。許愼云：潏水在京兆杜陵。此卽今所謂沈水。從皇子陂北流。經昆明池入渭者也。葢爲字或从水旁穴。與沈字相似。俗人因名沈之乎。按《水經注》渭水、又東北逕渭城南。有沈水自南注之。亦謂是水謂潏水也。故呂忱曰潏水出杜陵縣（⿰県系）。亦曰高都水。王氏五侯壞決高都是也。是則當酈時已名沈水。小顔推求其故。殆因潏之聲誤爲泬。泬之字誤爲沈。由俗人不識泬字。遂名之沈水。沿譌積習。往往如此。小顔之說善矣。而戴先生挍《水經注》乃盡改沈水爲泬水。則又無以證古今之異名同實。且使小顔之前固作泬水。則小顔何不顯證之而作疑辭乎。一統志。今潏水在西安府長安縣（⿰県系）南。源出南山。自咸寧縣（⿰県系）界流入。又西北入渭水。○按酈注沈水。沈葢沇字之誤。李善注〈上林賦〉曰：潏水出杜陵。今名沇水。自南山黄子陂西北流經至昆明池入渭。司馬貞注〈上林〉語全同。亦作今名沇水。（單行《索隱》如此）沇從允聲、余準切。潏矞聲、食聿切。二字相爲雙聲㬪韵。唐初呼沇水。字異而音實同耳。小顔與李善同時。其注《漢書》葢亦本作今所謂沇水。轉寫作沈字。由俗書沈字似沇也。惟小顔不知潏沇同聲。而指爲泬字之誤。是爲無稽之談。《集韵》「沇庾準切。水名。謂潏水也。若沇水東流爲？。則讀以轉切矣。</段玉裁注>
<許慎釋>从水，矞聲。</許慎釋>
<段玉裁注>古穴切，十五部。</段玉裁注>
</內容>

<說文字頭>洸</說文字頭>
<內容>
<許慎釋>水涌光也。</許慎釋>
<段玉裁注>〈江賦〉曰。澄澹汪洸。又曰。流映揚焆。謂涌而有光也。〈邶風〉曰：有洸有潰。毛曰。洸洸，武也。潰潰，怒也。〈大雅〉：武夫洸洸。毛曰。洸洸、武貌。此引伸假借之義。</段玉裁注>
<許慎釋>从水光。光亦聲。</許慎釋>
<段玉裁注>古黄切，十部。</段玉裁注>
<許慎釋>《詩》曰：有洸有潰。</許慎釋>
</內容>

<說文字頭>波</說文字頭>
<內容>
<許慎釋>水涌流也。</許慎釋>
<段玉裁注>《左傳》「其波及晉國者。荘子。夫孰能不波。皆引伸之義也。又假借爲陂字。見《漢書》。</段玉裁注>
<許慎釋>从水，皮聲。</許慎釋>
<段玉裁注>博禾切，十七部。</段玉裁注>
</內容>

<說文字頭>澐</說文字頭>
<內容>
<許慎釋>江水大波謂之澐。</許慎釋>
<段玉裁注>專謂江水也。玉裁昔署理四川南谿縣（⿰県系）。攷故𥓓。大江在縣（⿰県系）。有揚澐灘。</段玉裁注>
<許慎釋>从水，雲聲。</許慎釋>
<段玉裁注>王分切，十三部。</段玉裁注>
</內容>

<說文字頭>瀾</說文字頭>
<內容>
<許慎釋>大波爲瀾。</許慎釋>
<段玉裁注>〈魏風〉：河水淸且漣猗。〈釋水〉引作灡、云大波爲灡。《毛傳》云：風行水成文曰漣。按傳下文云：淪、小風水成文。則瀾爲大可知。與《爾雅》無二義也。凡瀾漫當作此瀾字。</段玉裁注>
<許慎釋>从水，闌聲。</許慎釋>
<段玉裁注>洛干切，十四部。</段玉裁注>
</內容>

<說文字頭>漣</說文字頭>
<內容>
<許慎釋>瀾或從連。</許慎釋>
<段玉裁注>古闌連同音。故瀾漣同字。後人乃別爲異字異義異音。</段玉裁注>
</內容>

<說文字頭>淪</說文字頭>
<內容>
<許慎釋>小波爲淪。</許慎釋>
<段玉裁注>〈魏風〉：河水淸且淪猗。〈釋水〉曰：小波爲淪。《毛傳》曰：小風水成文。轉如輪也。《韓詩》曰：從流而風曰淪。《釋名》曰：淪，倫也。水文相次、有倫理也。</段玉裁注>
<許慎釋>从水，侖聲。</許慎釋>
<段玉裁注>力迍切，十三部。</段玉裁注>
<許慎釋>《詩》曰：河水淸且淪猗。</許慎釋>
<段玉裁注>猗各本作漪。今正。《毛詩》漣猗、直猗、淪猗。猗與兮同。漢石經魯《詩》殘𥓓作兮可證。後人妄加水作漪。〈吳都賦〉乃有刷盪漪瀾、濯明月於漣漪之句。其繆甚矣。</段玉裁注>
<許慎釋>一曰𣳚也。</許慎釋>
<段玉裁注>〈微子篇〉：今殷其淪喪。某氏曰。淪、𣳚也。按〈釋言〉「淪，率也。〈小雅〉「淪胥以鋪。此以淪爲率之假借也。古率讀如律。於淪雙聲。</段玉裁注>
</內容>

<說文字頭>漂</說文字頭>
<內容>
<許慎釋>浮也。</許慎釋>
<段玉裁注>謂浮於水也。鄭風。風其漂女。毛曰。漂猶吹也。按上章言吹。因吹而浮、故曰猶吹。凡言猶之例視此。漂潎、水中擊絮也。《莊子》曰洴澼。</段玉裁注>
<許慎釋>从水，？聲。</許慎釋>
<段玉裁注>匹消切，又匹妙切。二部。</段玉裁注>
</內容>

<說文字頭>浮</說文字頭>
<內容>
<許慎釋>汎也。</許慎釋>
<段玉裁注>各本汎作氾。今正。木華〈海賦〉。浮天無岸。李注引説文浮，汎也。按上文云汎，浮也。是汎浮二字互訓、與氾濫二字互訓義別。汎浮二篆當類廁。今本多非許之舊。</段玉裁注>
<許慎釋>从水，孚聲。</許慎釋>
<段玉裁注>縛牟切，三部。</段玉裁注>
</內容>

<說文字頭>濫</說文字頭>
<內容>
<許慎釋>氾也。</許慎釋>
<段玉裁注>謂廣延也。〈商頌〉、《左傳》皆云：賞不僭。荆不濫。魯語。濫於泗淵。皆其引伸之義。</段玉裁注>
<許慎釋>从水，監聲。</許慎釋>
<段玉裁注>盧瞰切，八部。</段玉裁注>
<許慎釋>一曰濡上及下也。</許慎釋>
<段玉裁注>此因濫與淋聲近。淋訓以水？。則濫訓略同。</段玉裁注>
<許慎釋>《詩》曰：？沸濫泉。</許慎釋>
<段玉裁注>觱小徐作滭。此《詩》〈小雅〉、〈大雅〉皆有之。今作檻泉者，字之假借也。毛曰。觱沸、泉出貌。檻泉、泉正出也。濫泉由小以成大。故偁以證氾義。</段玉裁注>
<許慎釋>一曰淸也。</許慎釋>
<段玉裁注>此又別一義。與濫葢相反而相成也者。</段玉裁注>
</內容>

<說文字頭>氾</說文字頭>
<內容>
<許慎釋>濫也。</許慎釋>
<段玉裁注>元應引此下有謂普博也四字。《楚辭》⺊居。將氾氾若水中鳬乎。王逸云：氾氾、普愛衆也。若水中之鳬、羣戲遊也。《論語》「汎愛衆。此假汎爲氾。</段玉裁注>
<許慎釋>从水，㔾聲。</許慎釋>
<段玉裁注>孚梵切，七部。</段玉裁注>
</內容>

<說文字頭>泓</說文字頭>
<內容>
<許慎釋>下深貌。</許慎釋>
<段玉裁注>下深謂其上似淺陿、其下深廣也。楊子。其中宏深。其外肅括。〈月令〉「其器閎。鄭云：閎謂中寛。象土含物。之義略同。</段玉裁注>
<許慎釋>从水，弘聲。</許慎釋>
<段玉裁注>烏宏切，古音在六部。</段玉裁注>
</內容>

<說文字頭>湋</說文字頭>
<內容>
<許慎釋>回也。</許慎釋>
<段玉裁注>以㬪韵爲訓。</段玉裁注>
<許慎釋>从水，韋聲。</許慎釋>
<段玉裁注>羽非切，十五部。</段玉裁注>
</內容>

<說文字頭>測</說文字頭>
<內容>
<許慎釋>深所至也。</許慎釋>
<段玉裁注>深所至謂之測。度其深所至亦謂之測。猶不淺曰深。度深亦曰深也。今則引伸之義行而本義隱矣。呂覧。昏乎其深而不測。高云：測，盡也。此本義也。〈考工記〉「桼欲測。鄭云：測猶淸也。此引伸之義也。</段玉裁注>
<許慎釋>从水，則聲。</許慎釋>
<段玉裁注>初側切，一部。</段玉裁注>
</內容>

<說文字頭>湍</說文字頭>
<內容>
<許慎釋>疾瀨也。</許慎釋>
<段玉裁注>瀨、水流沙上也。疾瀨、瀨之急者也。趙注《孟子》曰：湍者，圜也。謂湍湍縈水也。趙語爲下文決東決西張本。</段玉裁注>
<許慎釋>从水，耑聲。</許慎釋>
<段玉裁注>他耑切，十四部。</段玉裁注>
</內容>

<說文字頭>淙</說文字頭>
<內容>
<許慎釋>水聲也。</許慎釋>
<段玉裁注>水聲淙淙然。</段玉裁注>
<許慎釋>从水，宗聲。</許慎釋>
<段玉裁注>藏宗切，九部。</段玉裁注>
</內容>

<說文字頭>激</說文字頭>
<內容>
<許慎釋>水礙衺疾波也。</許慎釋>
<段玉裁注>當依《衆經音義》作水流礙邪急曰激也。水流不礙則不衺行。不衺行則不疾急。《孟子》：激而行之。可使在山。賈子曰。水激則旱兮。矢激則遠。</段玉裁注>
<許慎釋>从水，敫聲。</許慎釋>
<段玉裁注>吉厯切，古音在二部。</段玉裁注>
<許慎釋>一曰半遮也。</許慎釋>
<段玉裁注>此亦有礙之意。與徼邀音義略同。</段玉裁注>
</內容>

<說文字頭>洞</說文字頭>
<內容>
<許慎釋>疾流也。</許慎釋>
<段玉裁注>此與〈辵部〉迵、〈馬部〉駧音義同。引伸爲洞達、爲洞壑。</段玉裁注>
<許慎釋>从水，同聲。</許慎釋>
<段玉裁注>徒弄切，九部。</段玉裁注>
</內容>

<說文字頭>𤄫</說文字頭>
<內容>
<許慎釋>大波也。从水，旛聲。</許慎釋>
<段玉裁注>孚袁切，十四部。</段玉裁注>
</內容>

<說文字頭>洶</說文字頭>
<內容>
<許慎釋>洶洶涌也。</許慎釋>
<段玉裁注>各本無洶洶字。今依〈高唐賦〉注補。相如賦曰。洶涌滂㵒。左思賦曰。濞焉洶洶。楊雄賦曰。洶洶旭旭。天動地岋。</段玉裁注>
<許慎釋>从水，匈聲。</許慎釋>
<段玉裁注>許拱切，九部。</段玉裁注>
</內容>

<說文字頭>涌</說文字頭>
<內容>
<許慎釋>滕也。</許慎釋>
<段玉裁注>滕、水超踊也。二篆宜相連。今本葢非古也。</段玉裁注>
<許慎釋>从水，甬聲。</許慎釋>
<段玉裁注>余隴切，九部。</段玉裁注>
<許慎釋>一曰涌水。在楚國。</許慎釋>
<段玉裁注>《左傳》荘十八年。閻敖遊涌而逸。楚子殺之。杜曰。涌水在南郡華容縣（⿰県系）。華容今湖北荆州府監利縣（⿰県系）地。涌水在今江陵縣（⿰県系）東南。自監利縣（⿰県系）流入夏水支流也。水經曰。江水、又東南當華容縣（⿰県系）南。涌水入焉。酈云：水自夏水南通於江。謂之涌口。</段玉裁注>
</內容>

<說文字頭>湁</說文字頭>
<內容>
<許慎釋>湁湒。</許慎釋>
<段玉裁注>逗。</段玉裁注>
<許慎釋>𩰾也。</許慎釋>
<段玉裁注>〈上林賦〉「潏潏淈淈。湁潗鼎沸。《索隱》引周成雜字曰。湁潗、水沸之貌也。潗與湒同。湒又訓雨下。故不類廁於此。𩰾沸古今字。鼎沸者，言水之流如爨鼎沸也。按此葢引〈上林〉成語。如〈人部〉引徼𠊬受屈。今本奪鼎字。</段玉裁注>
<許慎釋>从水，拾聲。</許慎釋>
<段玉裁注>丑入切，七部。</段玉裁注>
</內容>

<說文字頭>涳</說文字頭>
<內容>
<許慎釋>直流也。从水，空聲。</許慎釋>
<段玉裁注>哭工切，又苦江切。九部。</段玉裁注>
</內容>

<說文字頭>汋</說文字頭>
<內容>
<許慎釋>激水聲也。从水，勺聲。</許慎釋>
<段玉裁注>巿若切。古音在二部。《釋名》「汋，澤也。有潤澤也。自臍以下曰水腹。水汋所聚也。胞主以虛承汋也。葢皆借爲液字。又楚詞汋約、卽荘子淖約。</段玉裁注>
<許慎釋>井一有水、一無水。謂之瀱汋。</許慎釋>
<段玉裁注>見䆁水。劉氏《釋名》說其義曰。罽，竭也。汋、有水聲汋汋也。然則瀱謂一無水。汋謂一有水。</段玉裁注>
</內容>

<說文字頭>瀱</說文字頭>
<內容>
<許慎釋>井一有水、一無水。謂之瀱汋也。从水，罽聲。</許慎釋>
<段玉裁注>居例切。十五部。按〈釋水〉文已見上文。此但云瀱汋也已足。不當複舉。攷《釋名》作罽、不从水。《說文》當同之。瀱篆乃淺人所增耳。《爾雅》作瀱、亦非古本。罽訓竭。於音得之。</段玉裁注>
</內容>

<說文字頭>渾</說文字頭>
<內容>
<許慎釋>溷流聲也。</許慎釋>
<段玉裁注>溷作混者誤。溷，亂也。酈善長謂二水合流爲渾濤。今人謂水濁爲渾。</段玉裁注>
<許慎釋>从水，軍聲。</許慎釋>
<段玉裁注>戶昆切，十三部。</段玉裁注>
<許慎釋>一曰洿下也。</許慎釋>
<段玉裁注>洿下曰。一曰窊下也。</段玉裁注>
</內容>

<說文字頭>洌</說文字頭>
<內容>
<許慎釋>水淸也。</許慎釋>
<段玉裁注>案許書有洌冽二篆。《毛詩》有冽無洌。冽彼下泉傳云：冽，寒也。有冽氿泉傳云：冽、寒意。二之日凓冽傳云：凓冽、寒氣也。皆不从水。東京。賦玄泉洌淸。薛曰。洌、淸澄皃。</段玉裁注>
<許慎釋>从水，？聲。</許慎釋>
<段玉裁注>良薛切，十五部。</段玉裁注>
<許慎釋>易曰。井洌寒泉食。</許慎釋>
<段玉裁注>井九五爻辭。王云：絜也。崔憬云：淸且絜也。皆與許合。經云洌寒、故崔云既寒且絜。</段玉裁注>
</內容>

<說文字頭>淑</說文字頭>
<內容>
<許慎釋>淸湛也。</許慎釋>
<段玉裁注>湛、𣳚也。湛沈古今字。今俗云深沈是也。〈釋詁〉曰：淑，善也。此引伸之義。</段玉裁注>
<許慎釋>从水，叔聲。</許慎釋>
<段玉裁注>殊六切，三部。</段玉裁注>
</內容>

<說文字頭>溶</說文字頭>
<內容>
<許慎釋>水盛也。</許慎釋>
<段玉裁注>〈甘泉賦〉「溶方皇於西淸。善曰。溶、盛皃也。按今人謂水盛曰溶溶。</段玉裁注>
<許慎釋>从水，容聲。</許慎釋>
<段玉裁注>余隴切，又音容。九部。</段玉裁注>
</內容>

<說文字頭>澂</說文字頭>
<內容>
<許慎釋>淸也。</許慎釋>
<段玉裁注>澂之言持也。持之而後淸。《方言》曰：澂，淸也。澂澄古今字。〈禮運〉「澄酒在下。字作澄。鄭云：澄酒與《周禮》沈齊字雖異。葢同物也。《周易》「君子以徵忿。徵者，澂之假借字。蜀才作登。鄭云：徵猶淸也。必云猶者，正謂澂不訓淸。澂之斯淸。故王弼訓止也。</段玉裁注>
<許慎釋>从水，徵省聲。</許慎釋>
<段玉裁注>直陵切，六部。</段玉裁注>
</內容>

<說文字頭>淸</說文字頭>
<內容>
<許慎釋>朖也。澂水之皃。</許慎釋>
<段玉裁注>朖者，明也。澂而後明。故云澂水之皃。引伸之、凡潔曰淸。凡人潔之亦曰淸。同瀞。</段玉裁注>
<許慎釋>从水，青聲。</許慎釋>
<段玉裁注>七情切，十一部。</段玉裁注>
</內容>

<說文字頭>湜</說文字頭>
<內容>
<許慎釋>水淸見底也。</許慎釋>
<段玉裁注>各本作底見。依《詩》、《釋文》正。〈邶風〉曰：涇以渭濁。湜湜其止。毛云：涇渭相入而淸濁異。按毛本作止。鄭乃作沚。毛意涇以入渭而形已濁。且以已形渭之湜湜然淸澂。喻君子以新昏而不潔已。且以已而益見新昏之可安。止者，水之澂定也。鄭易止爲沚。云小渚曰沚。湜湜、持正皃。喻君子得新昏。故謂已惡。已之持正守初。如沚然不動搖。是其訓湜字、比傅是字之解爲之。非水淸見底之謂矣。</段玉裁注>
<許慎釋>从水，是聲。</許慎釋>
<段玉裁注>常職切，古音在十六部。</段玉裁注>
<許慎釋>《詩》曰：湜湜其止。</許慎釋>
<段玉裁注>古今各本及《玉篇》、《集韵》、《類篇》皆作止。《毛詩》舊文也。《傳》於蒹葭云：小渚曰沚。於此無文。可以證矣。《鄭箋》當有止讀爲沚之文。淺人刪（⿰刂）之。而竝改經文。</段玉裁注>
</內容>

<說文字頭>潣</說文字頭>
<內容>
<許慎釋>水流浼浼皃。</許慎釋>
<段玉裁注>浼浼當作潣潣。淺人所改也。一說潣浼古今字。故以浼浼釋潣潣。河水浼浼。見〈邶風〉：浼之本義訓污。〈邶風〉之浼浼、卽潣潣之假借。免聲古讀如門。與潣音近。《毛傳》曰：浼浼、平地也。卽潣潣之義也。</段玉裁注>
<許慎釋>从水，閔聲。</許慎釋>
<段玉裁注>眉殞切，十三部。</段玉裁注>
</內容>

<說文字頭>滲</說文字頭>
<內容>
<許慎釋>下漉也。</許慎釋>
<段玉裁注>司馬相如〈封禪文〉。滋液滲漉。楊雄河東賦。澤滲灕而下降。今俗云滲屚。</段玉裁注>
<許慎釋>从水，參聲。</許慎釋>
<段玉裁注>所禁切，七部。</段玉裁注>
</內容>

<說文字頭>潿</說文字頭>
<內容>
<許慎釋>不流濁也。</許慎釋>
<段玉裁注>謂薉濁不流去也。《左傳》曰：有汾澮以流其惡。</段玉裁注>
<許慎釋>从水，圍聲。</許慎釋>
<段玉裁注>羽非切。十五部。此於聲見義。</段玉裁注>
</內容>

<說文字頭>溷</說文字頭>
<內容>
<許慎釋>亂也。</許慎釋>
<段玉裁注>〈離騷〉。世溷濁而不分兮。王曰。溷，亂也。濁，貪也。</段玉裁注>
<許慎釋>一曰水濁皃。</許慎釋>
<段玉裁注>此別一義。今人不分。</段玉裁注>
<許慎釋>从水，圂聲。</許慎釋>
<段玉裁注>胡困切，十三部。</段玉裁注>
</內容>

<說文字頭>淈</說文字頭>
<內容>
<許慎釋>濁也。</許慎釋>
<段玉裁注>今人汨亂字當作此。按〈洪範〉汩陳其五行。某氏曰。汩，亂也。書序汩作。汨，治也。屈賦汩鴻。謂治洪水。治亂正一義。卽〈釋詁〉之淈，治也。某氏注《爾雅》引《詩》淈此羣醜。其勿反。</段玉裁注>
<許慎釋>从水，𡲬聲。</許慎釋>
<段玉裁注>古忽切，十五部。</段玉裁注>
<許慎釋>一曰滒泥。</許慎釋>
<段玉裁注>多汁成泥。</段玉裁注>
<許慎釋>一曰水出皃。</許慎釋>
<段玉裁注>〈上林賦〉「潏潏淈淈。</段玉裁注>
</內容>

<說文字頭>㳬</說文字頭>
<內容>
<許慎釋>回泉也。</許慎釋>
<段玉裁注>杜《詩》「撇漩捎濆無險阻。漩、州土人讀去聲。謂峽中回流大者。其深不測。舟遇之則旋轉而入。〈江賦〉所謂盤渦谷轉也。濆、土人讀如瀵。謂峽中回流漸平。則突涌如山。〈江賦〉所謂渨㵽濆瀑也。斯二者必撇之捎之而行。不可正犯。杜用峽中語言入《詩》。</段玉裁注>
<許慎釋>从水，旋省聲。</許慎釋>
<段玉裁注>似沿切。十四部。按《廣韵》又辭戀切。</段玉裁注>
</內容>

<說文字頭>漼</說文字頭>
<內容>
<許慎釋>深也。</許慎釋>
<段玉裁注>〈小雅〉有漼者淵〔毛傳〕曰：漼、深皃。</段玉裁注>
<許慎釋>从水，崔聲。</許慎釋>
<段玉裁注>七罪切，十五部。</段玉裁注>
<許慎釋>《詩》曰：有漼者淵。</許慎釋>
</內容>

<說文字頭>淵</說文字頭>
<內容>
<許慎釋>回水也。</許慎釋>
<段玉裁注>顔回字子淵。</段玉裁注>
<許慎釋>从水，象形。</許慎釋>
<段玉裁注>下文釋象形。</段玉裁注>
<許慎釋>左右</許慎釋>
<段玉裁注>謂。</段玉裁注>
<許慎釋>岸也。中</許慎釋>
<段玉裁注>謂？。</段玉裁注>
<許慎釋>象水皃。</許慎釋>
<段玉裁注>烏懸切，十二部。</段玉裁注>
</內容>

<說文字頭>𣶒</說文字頭>
<內容>
<許慎釋>淵或省水。</許慎釋>
</內容>

<說文字頭>囦</說文字頭>
<內容>
<許慎釋>古文从囗水。</許慎釋>
<段玉裁注>囗其外而水其中。〈江賦〉。瀇滉囦泫。用囦字。</段玉裁注>
</內容>

<說文字頭>濔</說文字頭>
<內容>
<許慎釋>水滿也。</許慎釋>
<段玉裁注>依《詩》、《釋文》補水字。〈邶風〉曰：河水瀰瀰。毛云：瀰瀰、盛皃。《玉篇》曰：？亦瀰字。按盧氏文弨曰。漢〈地理志〉「邶《詩》云河水？？。字从？姓爲聲。謂新臺也。俗譌爲洋洋。師古謂邶無此句。</段玉裁注>
<許慎釋>从水，爾聲。</許慎釋>
<段玉裁注>奴禮切，古音在十六部。</段玉裁注>
</內容>

<說文字頭>澹</說文字頭>
<內容>
<許慎釋>澹澹水繇皃也。</許慎釋>
<段玉裁注>〈東京賦〉注、〈高唐賦〉注引皆有澹澹字。皃字亦依〈東京賦〉注補。〈高唐賦〉曰。水澹澹而盤紆。〈東京賦〉曰。淥水澹澹。俗借爲淡泊字。繇當作搖。</段玉裁注>
<許慎釋>从水，詹聲。</許慎釋>
<段玉裁注>徒敢切，八部。</段玉裁注>
</內容>

<說文字頭>潯</說文字頭>
<內容>
<許慎釋>旁深也。</許慎釋>
<段玉裁注>今人用此字、取義於旁而已。</段玉裁注>
<許慎釋>从水，尋聲。</許慎釋>
<段玉裁注>徐林切，七部。</段玉裁注>
</內容>

<說文字頭>泙</說文字頭>
<內容>
<許慎釋>谷也。</許慎釋>
<段玉裁注>《廣韵》曰：。水名。《玉篇》曰：谷名。</段玉裁注>
<許慎釋>从水，平聲。</許慎釋>
<段玉裁注>符兵切，十一部。</段玉裁注>
</內容>

<說文字頭>泏</說文字頭>
<內容>
<許慎釋>水皃。</許慎釋>
<段玉裁注>《廣韵》曰：。水出皃。文子曰。原流泏泏。沖而不盈。</段玉裁注>
<許慎釋>从水，出聲，讀若窋。</許慎釋>
<段玉裁注>竹律切，十五部。</段玉裁注>
</內容>

<說文字頭>瀳</說文字頭>
<內容>
<許慎釋>水至也。</許慎釋>
<段玉裁注>至疑當作巟。巟，大也。《廣韵》曰：。水荒曰洊。洊者，瀳之異文。《周易》曰：水洊至、習坎。洊雷震。〈釋言〉「荐，再也。荐同洊。</段玉裁注>
<許慎釋>从水，薦聲，讀若尊。</許慎釋>
<段玉裁注>今音在甸切，古音在十三部。</段玉裁注>
</內容>

<說文字頭><img src="551A-01">𤁰</img></說文字頭>
<內容>
<許慎釋>土得水沮也。</許慎釋>
<段玉裁注>〈魏風〉《毛傳》云：沮洳、其漸洳者。《衆經音義》引《倉頡篇》云：沮者，漸也。許君沮字下未舉此義。今俗謂水稍稍侵物入其內曰？。當作此字。</段玉裁注>
<許慎釋>从水，𥏼（⿰智亏）聲，讀若䵂。</許慎釋>
<段玉裁注>竹𨾏切，十六部。</段玉裁注>
</內容>

<說文字頭>滿</說文字頭>
<內容>
<許慎釋>盈溢也。从水，㒼聲。</許慎釋>
<段玉裁注>莫旱切，十四部。</段玉裁注>
</內容>

<說文字頭>滑</說文字頭>
<內容>
<許慎釋>利也。</許慎釋>
<段玉裁注>古多借爲汨亂之汨。</段玉裁注>
<許慎釋>从水，骨聲。</許慎釋>
<段玉裁注>戶八切，十五部。</段玉裁注>
</內容>

<說文字頭>濇</說文字頭>
<內容>
<許慎釋>不滑也。</許慎釋>
<段玉裁注>止部曰。歰、不滑也。然則二字雙聲同義。〈七發〉「邪氣襲逆。中若結轖。此假轖爲濇也。</段玉裁注>
<許慎釋>从水，𠾂聲。</許慎釋>
<段玉裁注>色立切，按當依職韵所力切。一部。</段玉裁注>
</內容>

<說文字頭>澤</說文字頭>
<內容>
<許慎釋>光潤也。</許慎釋>
<段玉裁注>又水艸交厝曰澤。又借爲釋字。</段玉裁注>
<許慎釋>从水，？聲。</許慎釋>
<段玉裁注>丈伯切，古音在五部。</段玉裁注>
</內容>

<說文字頭>淫</說文字頭>
<內容>
<許慎釋>浸淫隨理也。</許慎釋>
<段玉裁注>浸淫者，以漸而入也。司馬相如難蜀父老曰。六合之內。八方之外。浸淫衍溢。《史記》作浸潯。</段玉裁注>
<許慎釋>从水，㸒聲。</許慎釋>
<段玉裁注>余箴切，七部。</段玉裁注>
<許慎釋>一曰久雨曰淫。</許慎釋>
<段玉裁注>〈月令〉曰。淫雨蚤降。《左傳》曰：天作淫雨。鄭曰。淫，霖也。雨三日以上爲霖。</段玉裁注>
</內容>

<說文字頭>瀸</說文字頭>
<內容>
<許慎釋>漬也。</許慎釋>
<段玉裁注>《公羊傳》莊十七年。齊人瀸于遂。瀸者何。瀸，積也。衆殺戍者也。積本又作漬。何曰。積死非一之辭。按傳文及《說文》皆當作積爲長。許云漬，漚也。瀸篆不與漬篆聯。可以知許說矣。</段玉裁注>
<許慎釋>从水，韱聲。</許慎釋>
<段玉裁注>子廉切，七部。</段玉裁注>
<許慎釋>《爾雅》曰：泉一見一不爲瀸。</許慎釋>
<段玉裁注>〈釋水〉文。此與上文別一義。</段玉裁注>
</內容>

<說文字頭>泆</說文字頭>
<內容>
<許慎釋>水所蕩泆也。</許慎釋>
<段玉裁注>蕩泆者，動盪奔突而出。〈禹貢〉「道沇水入于河。泆爲熒。本作泆。《周禮》疏、師古《漢書注》所引不誤。且《史記》、《水經注》皆作泆。惟漢〈地理志〉作軼。軼、車相出也。正與泆義同。《左傳》「彼徒我車。懼其侵軼我。又曰。迭我殽地。迭卽泆軼之假借也。凡言淫泆者，皆謂太過。其引伸之義也。衞包改〈禹貢〉之泆爲溢。淺人以滿釋之。固可歎矣。</段玉裁注>
<許慎釋>从水，失聲。</許慎釋>
<段玉裁注>夷質切，十二部。</段玉裁注>
</內容>

<說文字頭>潰</說文字頭>
<內容>
<許慎釋>漏也。</許慎釋>
<段玉裁注>漏當作屚。屋穿水下也。《左傳》「凡民逃其上曰潰。此引伸之義。〈小雅〉、〈大雅〉〔毛傳〕皆曰。潰，遂也。此皆謂假潰爲遂。</段玉裁注>
<許慎釋>从水，䝿聲。</許慎釋>
<段玉裁注>胡對切，十五部。</段玉裁注>
</內容>

<說文字頭>沴</說文字頭>
<內容>
<許慎釋>水不利也。</許慎釋>
<段玉裁注>河東賦。秦神下讋。跖魂負（⿱刀貝）沴。服䖍曰。沴、河岸之坻也。晉灼申之曰。沴，渚也。按坻礙水。令水不行。故謂之沴。</段玉裁注>
<許慎釋>从水，㐱聲。</許慎釋>
<段玉裁注>郎計切。按㐱聲本音當在十二部。鄭訓沴爲殄是也。今音郎計者，依如淳音拂戾之戾也。</段玉裁注>
<許慎釋>五行傳曰。若其沴作。</許慎釋>
<段玉裁注>其當作六。字之誤也。五行傳、謂伏生〈洪範．五行傳〉也。若六沴作。見〈洪範．五行傳〉文。鄭曰。沴，殄也。服䖍曰。沴，害也。司馬彪引五行傳說曰。氣之相傷謂之沴。</段玉裁注>
</內容>

<說文字頭>淺</說文字頭>
<內容>
<許慎釋>不深也。</許慎釋>
<段玉裁注>許於深下但云水名。不云不淺。而測下淺下突下可以補足其義。是亦一例。按不深曰淺。不廣亦曰淺。故〈考工記〉曰：以博爲帴。帴者，淺之假借。又馬、鄭《古文尚書》夤淺納曰。馬云：淺，滅也。馬意讀爲戩滅之戩。謂伺曰入也。</段玉裁注>
<許慎釋>从水，戔聲。</許慎釋>
<段玉裁注>七衍切，十四部。</段玉裁注>
</內容>

<說文字頭>洔</說文字頭>
<內容>
<許慎釋>水暫益且止未減也。</許慎釋>
<段玉裁注>此義未見。葢與待偫歭字義相近。《爾雅》〈釋水〉亦借爲沚字。</段玉裁注>
<許慎釋>从水，寺聲。</許慎釋>
<段玉裁注>直里切，一部。</段玉裁注>
</內容>

<說文字頭>渻</說文字頭>
<內容>
<許慎釋>少減也。</許慎釋>
<段玉裁注>今減省之字當作渻。古今字也。女部又曰。𡞞者，減也。𡞞渻音義皆同。《左傳》有渻竈、人姓名也。</段玉裁注>
<許慎釋>一曰水門。</許慎釋>
<段玉裁注>此義未見。《玉篇》云一曰水門名。《廣韵》、《集韵》則云一曰水名。</段玉裁注>
<許慎釋>从水，省聲。</許慎釋>
<段玉裁注>息井切，十一部。</段玉裁注>
<許慎釋>又水出𠀉前謂之渻𠀉。</許慎釋>
<段玉裁注>《爾雅》〈釋𠀉〉文也。《釋名》作阯𠀉。阯、基阯也。按阯𠀉疑本作杫𠀉。古㮐杫字同。故渻𠀉亦爲㮐𠀉。</段玉裁注>
</內容>

<說文字頭>淖</說文字頭>
<內容>
<許慎釋>泥也。</許慎釋>
<段玉裁注>《左傳》曰：有淖於前。乃皆左右相違於淖。杜注同。《倉頡篇》云：深泥也。《字林》云：濡甚曰淖。按泥淖以土與水合和爲之。故淖引伸之義訓和。《儀禮》「嘉薦暜淖。注曰：暜淖、黍稷也。暜、大。淖，和也。德能大和。乃有黍稷也。劉瓛述張禹之義曰。仲者，中也。尼者，和也。言孔子有中和之德。故曰仲尼。葢漢人尼與泥通用。故漢𥓓仲尼字或作泥。又按許泥爲水名。不箸塗泥之解。於此補見。是與深同例也。魏晉以後。泥淖字作埿。</段玉裁注>
<許慎釋>从水，卓聲。</許慎釋>
<段玉裁注>奴敎切，二部。</段玉裁注>
</內容>

<說文字頭>濢</說文字頭>
<內容>
<許慎釋>小溼也。</許慎釋>
<段玉裁注>小葢下之誤。《篇》、《韵》皆云下溼。從古本也。</段玉裁注>
<許慎釋>从水，翠聲。</許慎釋>
<段玉裁注>遵誄切。十五部。按《篇》、《韵》皆云且遂切。下溼也。遵誄切。汁漬也。</段玉裁注>
</內容>

<說文字頭>溽</說文字頭>
<內容>
<許慎釋>溽暑、溼暑也。</許慎釋>
<段玉裁注>溽暑二字依李善注悼亡《詩》補。〈月令〉「季夏、土潤溽暑。鄭曰。潤溽、謂塗溼也。潤溽雙聲字。記言土塗溼而暑上烝也。塗讀如雨雪載塗之塗。許以溼暑釋記溽暑。後人妄刪（⿰刂）。非是。〈大雅〉雲漢〔傳〕曰：蕰蕰而暑。隆隆而雷。蟲蟲而𤍽。此暑𤍽之別。暑言下溼。𤍽言上燥也。謂之溽者，濃也。厚也。儒行注曰：恣滋味爲溽。〈月令〉溽本或作辱。</段玉裁注>
<許慎釋>从水，辱聲。</許慎釋>
<段玉裁注>而蜀切，三部。</段玉裁注>
</內容>

<說文字頭>涅</說文字頭>
<內容>
<許慎釋>黑土在水中者也。</許慎釋>
<段玉裁注>者字依《論語》、《釋文》補。《論語》孔注：涅可以染皁者。按〈水部〉曰：澱者，滓垽也。滓者，澱也。〈土部〉曰。垽者，澱也。黑部曰。𪑩謂之垽。垽，滓也。皆與涅義近。</段玉裁注>
<許慎釋>从水土。日聲。</許慎釋>
<段玉裁注>奴結切，十二部。</段玉裁注>
</內容>

<說文字頭>滋</說文字頭>
<內容>
<許慎釋>益也。</許慎釋>
<段玉裁注>〈艸部〉茲下曰。艸木多益也。此字从水茲。爲水益也。凡經傳增益之義多用此字。亦有用茲者。如常棣、〈召旻〉〔傳〕云：兄，茲也。桑柔傳云：兄，茲也。衹是一義。</段玉裁注>
<許慎釋>从水，茲聲。</許慎釋>
<段玉裁注>各本篆文作？、解作玆聲。誤也。今正。說詳四篇下茲篆下。子。之切，一部。</段玉裁注>
<許慎釋>一曰滋水。出牛㱃山白陘谷。東入呼沱。</許慎釋>
<段玉裁注>此謂水名也。〈地理志〉「常山郡南行唐牛飮山白陸谷。滋水所出。東至新巿。入虖池水。南行唐故城在今直隸正定府行唐縣（⿰県系）縣（⿰県系）治北。新巿故城在今正定府治西北四十里。一統志曰。滋河源出山西五臺縣（⿰県系）畍。東南流逕正定府靈壽縣（⿰県系）北、行唐縣（⿰県系）南。又東厯正定藁城二縣（⿰県系）北、無極縣（⿰県系）南。又東北入定州深澤縣（⿰県系）畍。古與滹沱合流。今折而東北、與滱沙二水合。不入滹沱矣。</段玉裁注>
</內容>

<說文字頭>㳷</說文字頭>
<內容>
<許慎釋>青黑皃。</許慎釋>
<段玉裁注>皃字依《廣韵》訂。</段玉裁注>
<許慎釋>从水，昌聲。</許慎釋>
<段玉裁注>各本篆文作㳷、解作曶聲。此以隸體改篆也。《篇》、《韵》皆曰。淐今作㳷。今據正。其音當依《廣韵》荒內切。十五部。大徐呼骨切。</段玉裁注>
</內容>

<說文字頭>浥</說文字頭>
<內容>
<許慎釋>溼也。</許慎釋>
<段玉裁注>〈召南〉〔毛傳〕曰：厭浥、溼意也。</段玉裁注>
<許慎釋>从水，邑聲。</許慎釋>
<段玉裁注>於及切，七部。</段玉裁注>
</內容>

<說文字頭>沙</說文字頭>
<內容>
<許慎釋>水？石也。</許慎釋>
<段玉裁注>《詩》正義作水中散石。非是。《水經注》引與今本同。凡古人所引古書有是有非。不容偏信。〈大雅〉〔傳〕云：沙、水旁也。許云：水散石。與毛不異。石散碎謂之沙。引伸之、凡生澁皆爲沙。如內則鳥沙鳴是。</段玉裁注>
<許慎釋>从水少。</許慎釋>
<段玉裁注>會意。</段玉裁注>
<許慎釋>水少沙見。</許慎釋>
<段玉裁注>釋其會意之恉。所加切。十七部。古音娑。從石作砂者，俗字也。古丹沙衹用此。</段玉裁注>
<許慎釋>楚東有沙水。</許慎釋>
<段玉裁注>此別一義也。《水經注》渠水篇曰。渠水、又東南流逕開封縣（⿰県系）。睢渙二水出焉。右則新溝注之。卽沙水也。音蔡。許愼正作沙音。言楚東有沙水。謂此水也。</段玉裁注>
</內容>

<說文字頭><img src="552B-01">𣲡</img></說文字頭>
<內容>
<許慎釋>譚長說。沙或从尐。</許慎釋>
<段玉裁注>少尐二字皆見小部。尐者，少也。</段玉裁注>
</內容>

<說文字頭>瀨</說文字頭>
<內容>
<許慎釋>水流沙上也。</許慎釋>
<段玉裁注>九歌。石瀨兮淺淺。伍子胥書有下瀨船。漢有下瀨將軍。應劭《漢書注》曰：瀨、水流沙上也。臣㻸曰。瀨，湍也。吳謂之瀨。中國謂之碃。按瀨之言？也。水在沙上、渧？而下滲也。《埤倉》云：渧？，漉也。</段玉裁注>
<許慎釋>从水，賴聲。</許慎釋>
<段玉裁注>洛帶切，十五部。</段玉裁注>
</內容>

<說文字頭>濆</說文字頭>
<內容>
<許慎釋>水厓也。</許慎釋>
<段玉裁注>《詩》〈大雅〉：鋪敦淮濆。〔傳〕曰：濆，厓也。〈周南〉：遵彼汝墳。傳曰。墳、大防也。畫然分別。《周禮》大司徒職。𠀉陵墳衍原隰。注曰：水涯曰墳。而常武箋亦釋濆爲大防。是鄭謂古經假借通用也。許則謹守《毛傳》。</段玉裁注>
<許慎釋>从水，賁聲。</許慎釋>
<段玉裁注>符分切，十三部。</段玉裁注>
<許慎釋>《詩》曰：敦彼淮濆。</許慎釋>
<段玉裁注>敦彼當是鋪敦之誤。箋釋爲陳屯。</段玉裁注>
</內容>

<說文字頭>涘</說文字頭>
<內容>
<許慎釋>水厓也。</許慎釋>
<段玉裁注>《爾雅》〈釋𠀉〉、王風秦風傳皆曰。涘，厓也。</段玉裁注>
<許慎釋>从水，矣聲。</許慎釋>
<段玉裁注>牀史切，一部。</段玉裁注>
<許慎釋>〈周書〉曰：王出涘。</許慎釋>
<段玉裁注>〈周頌〉思文箋曰。武王渡孟津。白魚躍入于舟。出涘以燎。正義引〈大誓〉云：惟四月太子發上祭于畢（）。下至于孟津之上。太子發升舟。中流。白魚入于王舟。王跪取。出涘以燎之。按《今文尚書》、《古文尚書》皆有〈大誓〉「非枚頤本之〈大誓〉也。許引〈大誓〉者三。此與手部、攴部也。</段玉裁注>
</內容>

<說文字頭>汻</說文字頭>
<內容>
<許慎釋>水厓也。</許慎釋>
<段玉裁注>〈大雅〉：率西水滸。〔傳〕曰：滸、水厓也。〈釋𠀉〉曰。岸上、滸。</段玉裁注>
<許慎釋>从水，午聲。</許慎釋>
<段玉裁注>呼古切，五部。</段玉裁注>
</內容>

<說文字頭>氿</說文字頭>
<內容>
<許慎釋>水厓枯土也。</許慎釋>
<段玉裁注>按今《爾雅》水醮曰厬。仄出泉曰氿。許書仄出泉曰厬。水厓枯土曰氿。與今《爾雅》正互易。依《毛詩》有冽氿泉。似今《爾雅》不誤也。</段玉裁注>
<許慎釋>从水，九聲。</許慎釋>
<段玉裁注>居洧切，古音在三部。</段玉裁注>
<許慎釋>《爾雅》曰：水醮曰氿。</許慎釋>
<段玉裁注>〈釋水〉文。今本作厬。音義云：字又作？。</段玉裁注>
</內容>

<說文字頭>漘</說文字頭>
<內容>
<許慎釋>水厓也。</許慎釋>
<段玉裁注>〈魏風〉〔傳〕。漘，厓也。《爾雅》曰：厓、夷上洒下漘。按夷上謂上平也。洒下謂側水邊者斗峭。</段玉裁注>
<許慎釋>从水，脣聲。</許慎釋>
<段玉裁注>常倫切，十三部。</段玉裁注>
<許慎釋>《詩》曰：寘河之漘。</許慎釋>
<段玉裁注>《集韵》、《類篇》皆河上有諸。《韵會》同。</段玉裁注>
</內容>

<說文字頭>浦</說文字頭>
<內容>
<許慎釋>水瀕也。</許慎釋>
<段玉裁注>瀕下曰水厓、人所賓附也。〈大雅〉：率彼淮浦。〔傳〕曰：浦，厓也。</段玉裁注>
<許慎釋>从水，甫聲。</許慎釋>
<段玉裁注>滂古切，五部。</段玉裁注>
</內容>

<說文字頭>沚</說文字頭>
<內容>
<許慎釋>小渚曰沚。</許慎釋>
<段玉裁注>〈召南〉〔傳〕曰：沚，渚也。此渾言之。秦風傳、《爾雅》〈釋水〉曰：小渚曰沚。此析言之也。</段玉裁注>
<許慎釋>从水，止聲。</許慎釋>
<段玉裁注>諸市切，一部。</段玉裁注>
<許慎釋>《詩》曰：于沼于沚。</許慎釋>
</內容>

<說文字頭>沸</說文字頭>
<內容>
<許慎釋>畢（）沸。</許慎釋>
<段玉裁注>逗。</段玉裁注>
<許慎釋>濫泉也。</許慎釋>
<段玉裁注>畢（）一本从水作滭。〈上林賦〉滭弗。蘇林曰。滭音畢（）。則古非無滭字也。泉下小徐有也。按也當作皃。《詩》〈小雅〉、〈大雅〉皆有？沸檻泉之語。傳云：？沸、泉出皃。檻泉正出。〈釋水〉曰：濫泉正出。正出、涌出也。司馬彪注〈上林賦〉曰：滭弗、盛皃也。按畢（）沸曡韵字。《毛詩》？檻皆假借字。今俗以沸爲𩰾字。</段玉裁注>
<許慎釋>从水，弗聲。</許慎釋>
<段玉裁注>分勿切。十五部。〈上林賦〉滭弗、一本作浡。</段玉裁注>
</內容>

<說文字頭>潀</說文字頭>
<內容>
<許慎釋>小水入大水曰潀。</許慎釋>
<段玉裁注>〈大雅〉〔傳〕曰：潀、水會也。按許說申毛。若《鄭箋》云潀、水外之高者也。有瘞埋之象。則謂潀與崇同。恐非《詩》意。</段玉裁注>
<許慎釋>从水，眾聲。</許慎釋>
<段玉裁注>此形聲包會意。徂紅切，九部。</段玉裁注>
<許慎釋>《詩》曰：鳧鷖在？。</許慎釋>
</內容>

<說文字頭>派</說文字頭>
<內容>
<許慎釋>別水也。</許慎釋>
<段玉裁注>〈吳都賦〉：百川派別。劉逵注引字說曰。水別流爲派。</段玉裁注>
<許慎釋>从水𠂢。𠂢亦聲。</許慎釋>
<段玉裁注>匹賣切。十六部。按《衆經音義》兩引《說文》𠂢、水之衺流別也以釋派。《韵會》曰：派本作𠂢。从反永。引鍇云今人又增水作派。據此、則《說文》本有𠂢無派。今鍇、鉉本〈水部〉派字當刪（⿰刂）。</段玉裁注>
</內容>

<說文字頭>汜</說文字頭>
<內容>
<許慎釋>水別復入水也。</許慎釋>
<段玉裁注>上水字衍文。〈召南〉〔傳〕曰：決復入水也。謂既決而復入之水也。自其水出而不復入者，〈釋水〉自河出爲灉已下是也。決而復入者，汜是也。《釋名》曰：汜，己也。如出有所爲畢（）已而復入也。按古以無已釋已。如祀之解曰祭無已是也。故汜之字从已。</段玉裁注>
<許慎釋>从水，已聲。</許慎釋>
<段玉裁注>詳里切，一部。</段玉裁注>
<許慎釋>《詩》曰：江有汜。一曰汜、竆瀆也。</許慎釋>
<段玉裁注>此別一義。〈釋𠀉〉曰。竆瀆、汜。郭云：水無所通者。《漢書》「張良閒從容步游下邳汜上。服䖍讀爲圯、音頤。楚人謂橋曰圯。此漢人易字之例也。應劭曰。汜水之上。此不易字。謂竆瀆無水之上也。下文直墮其履汜下。良下取履。其爲無水之瀆了然。《史記》本亦作汜。小司馬云：姚察見《史記》有作土旁者。云有、則知《史記》不皆作土旁也。義本易憭。諸家說皆不察。</段玉裁注>
</內容>

<說文字頭>湀</說文字頭>
<內容>
<許慎釋>湀辟。</許慎釋>
<段玉裁注>逗。</段玉裁注>
<許慎釋>流水處也。</許慎釋>
<段玉裁注>流鉉作深。非。〈釋水〉曰：湀闢流川。</段玉裁注>
<許慎釋>从水，癸聲。</許慎釋>
<段玉裁注>求癸切。十五部。《字林》音圭。</段玉裁注>
</內容>

<說文字頭>滎</說文字頭>
<內容>
<許慎釋>滎濘。</許慎釋>
<段玉裁注>逗。</段玉裁注>
<許慎釋>絶小水也。</許慎釋>
<段玉裁注>滎篆本在濘篆下。今移正。滎濘二字各本無。今依全書通例補。李善注七命引《說文》濘、絶小水也。奴泠切。可以證今本之誤。但尚奪滎字耳。〈甘泉賦〉「梁弱水之濎濙。服䖍曰。崑崙之東有弱水。渡之若濎濙耳。善曰。汀濙、小水也。引《字林》濙、絶小水也。按〈甘泉賦〉之濎濙、七命之汀濘皆謂小水也。濙濘義同。濙卽許之滎字。一爲熒省。一不省也。若熒澤、熒陽古皆作熒。不作滎。唐𥓓、宋槧尚多不誤。近今乃皆作滎。潛𠀉箚記乃云：《說文》絶小水之絶、爲《爾雅》正絶流曰亂之絶。與〈禹貢〉？入河泆滎相發明。其荒謬有如此者。中斷曰絶。絶者，竆也。引伸爲極至之用。絶小水者，極小水也。此六書不可以本義滅其引伸之義者也。許書陘者，山絶坎也。此中絶之絶。絶小水非其倫也。然則熒澤字從火之義若何。曰。？之顯伏不測。如火之熒熒不定也。</段玉裁注>
<許慎釋>从水，熒省聲。</許慎釋>
<段玉裁注>戶扃切，十一部。</段玉裁注>
</內容>

<說文字頭>濘</說文字頭>
<內容>
<許慎釋>滎濘也。从水，寧聲。</許慎釋>
<段玉裁注>乃定切。十一部。按濴濘曡韵。此當依七命注奴泠切。後人謂淖爲泥濘。讀乃定切。義與音皆非古矣。</段玉裁注>
</內容>

<說文字頭>洼</說文字頭>
<內容>
<許慎釋>深池也。</許慎釋>
<段玉裁注>史、漢皆云得神馬渥洼水中。荘子齊物論云似洼者。</段玉裁注>
<許慎釋>从水，圭聲。</許慎釋>
<段玉裁注>一佳切，又於瓜切。按古音在十六部。</段玉裁注>
</內容>

<說文字頭>漥</說文字頭>
<內容>
<許慎釋>淸水也。</許慎釋>
<段玉裁注>未詳。</段玉裁注>
<許慎釋>从水，窐聲。</許慎釋>
<段玉裁注>一穎切，又屋瓜切。按古音在十六部。</段玉裁注>
<許慎釋>一曰窊也。</許慎釋>
<段玉裁注>穴部曰。窊、污衺下地也。</段玉裁注>
</內容>

<說文字頭>潢</說文字頭>
<內容>
<許慎釋>積水池也。</許慎釋>
<段玉裁注>《左傳》「潢污行潦之水。服䖍曰。畜小水謂之潢。水不流謂之污。行潦、道路之水。</段玉裁注>
<許慎釋>从水，黄聲。</許慎釋>
<段玉裁注>乎光切。十部。《廣韵》引《釋名》曰：潢、染書也。乎曠切。唐有妝潢匠。</段玉裁注>
</內容>

<說文字頭>沼</說文字頭>
<內容>
<許慎釋>池也。</許慎釋>
<段玉裁注>〈召南〉〔傳〕曰：沼，池也。張揖《廣雅》同。按《衆經音義》兩引作小池也。</段玉裁注>
<許慎釋>从水，召聲。</許慎釋>
<段玉裁注>之少切。二部。按沼之言招也。招外水豬之。</段玉裁注>
</內容>

<說文字頭>池</說文字頭>
<內容>
<許慎釋>陂也。从水，也聲。</許慎釋>
<段玉裁注>此篆及解各本無，今補。按徐鉉等曰。池沼之池、通用江沱字。今別作池。非是。學者以爲確不可易矣。攷《初學記》引《說文》池者，陂也。从水、也聲。依〈𨸏部〉陂下一曰池也、〈衣部〉褫讀若池、覈之。則池與陂爲轉注：徐堅所據不誤。又攷《左傳》隱三年正義引應劭《風俗通》云：池者，陂也。从水、也聲。《風俗通》一書訓詁多襲《說文》「然則應所見固有池篆。別於沱篆顯然。徐堅所見同應。而孔穎達引《風俗通》不引《說文》者，猶上文引《廣雅》沼池也、不系諸《說文》耳。逮其後《說文》佚此。而淺人謂沱池無二。夫形聲之字多含會意。沱訓江別、故从它。沱之言有它也。停水曰池、故从也。也本訓女陰也。《詩》謂水所出爲泉、所聚爲池。故曰池之竭矣、不云自瀕。泉之竭矣、不云自中。豈與沱同字乎。漢𥓓作池沼字皆從也。《廣雅》曰：沼，池也。池，沼也。二字互訓與許合。直離切。古音在十七部。今本《初學記》也聲誤爲它聲。今本《左傳正義》陂也誤爲陂池。皆淺人所改。</段玉裁注>
</內容>

<說文字頭>湖</說文字頭>
<內容>
<許慎釋>大陂也。</許慎釋>
<段玉裁注>〈𨸏部〉曰：陂、一曰池也。然則大陂謂大池也。古言鴻隙大陂、言汪汪若千頃陂皆謂大池也。池以鍾水。湖特鍾水之大者耳。</段玉裁注>
<許慎釋>从水，胡聲。</許慎釋>
<段玉裁注>戶吳切，五部。</段玉裁注>
<許慎釋>楊州濅有五湖。</許慎釋>
<段玉裁注>職方氏曰。楊州、其澤藪曰具區。其浸五湖。鄭曰。具區、五湖在吳南。按經具區、五湖分析言之。五湖之非具區明矣。鄭云皆在吳南。則其相聯屬可知也。</段玉裁注>
<許慎釋>濅。</許慎釋>
<段玉裁注>逗。</段玉裁注>
<許慎釋>川澤所仰以漑（⿰氵既）灌者也。</許慎釋>
<段玉裁注>上文言渭、雝州浸。汾、冀州浸。潞、冀州浸。溠、荆州浸。沭、沂皆青州浸。五湖、楊州浸。下文曰湛、豫州浸。皆據職方爲言。此總釋浸字。以補濅篆下所未備也。鄭曰。浸可以爲陂灌漑（⿰氵既）者。按可以爲陂、謂可以爲池也。許云川澤所仰以漑（⿰氵既）灌者，謂職方其澤藪其川其浸三者析言之。川流或竭。澤水本希。藉浸水亭蓄者多。可以灌注之。故必兼言浸也。上文漑（⿰氵既）字下曰。漑（⿰氵既）、灌注也。《風俗通》曰：湖者，言流瀆四面所猥也。川澤所仰以漑（⿰氵既）灌也。用許語。</段玉裁注>
</內容>

<說文字頭>汥</說文字頭>
<內容>
<許慎釋>水都也。</許慎釋>
<段玉裁注>水都者，水所聚也。民所聚曰都。汥之證未詳。</段玉裁注>
<許慎釋>从水，支聲。</許慎釋>
<段玉裁注>章移切，十六部。</段玉裁注>
</內容>

<說文字頭>洫</說文字頭>
<內容>
<許慎釋>十里爲成。成閒廣八尺、深八尺謂之洫。</許慎釋>
<段玉裁注>〈考工記〉匠人文也。匠人溝洫之制、惟歙程氏瑤田《通藝錄》能發明之。洫亦作淢。《韓詩》築城伊洫。《毛詩》作淢。傳曰。淢、成溝也。箋云：方十里曰成。淢其溝也。按門閾之字、古文作？。是或與血異部而音通也。溝洫對文則異。散文則通。故毛曰成溝。</段玉裁注>
<許慎釋>从水，血聲。</許慎釋>
<段玉裁注>况逼切。按古音在十二部。入聲。今入職韵者，以《毛詩》作淢之故。</段玉裁注>
<許慎釋>《論語》曰：盡力于溝洫。</許慎釋>
<段玉裁注>《論語》泰伯篇。今本于作乎。</段玉裁注>
</內容>

<說文字頭>溝</說文字頭>
<內容>
<許慎釋>水瀆也。</許慎釋>
<段玉裁注>也字依元應補。</段玉裁注>
<許慎釋>廣四尺。深四尺。</許慎釋>
<段玉裁注>匠人職曰。九夫爲井。井閒廣四尺、深四尺謂之溝。</段玉裁注>
<許慎釋>从水，冓聲。</許慎釋>
<段玉裁注>古矦切，四部。</段玉裁注>
</內容>

<說文字頭>瀆</說文字頭>
<內容>
<許慎釋>溝也。</許慎釋>
<段玉裁注>謂井閒廣四尺、深四尺者也。</段玉裁注>
<許慎釋>从水，𧶠聲。</許慎釋>
<段玉裁注>徒谷切，三部。</段玉裁注>
<許慎釋>一曰邑中曰溝。</許慎釋>
<段玉裁注>曰字依元應補。不必井閒、亦不必廣四尺深四尺者也。按瀆之言竇也。凡水所行之孔曰瀆。小大皆得稱瀆。〈釋水〉曰：注澮曰瀆。又曰。江河淮濟爲四瀆。《水經注》謂古時水所行今久移者曰故瀆。</段玉裁注>
</內容>

<說文字頭>渠</說文字頭>
<內容>
<許慎釋>水所居也。</許慎釋>
<段玉裁注>渠居曡韵。《風俗通》亦云：渠者，水所居也。</段玉裁注>
<許慎釋>从水，？聲。</許慎釋>
<段玉裁注>小徐云：？卽柜字。見〈木部〉。又堯廟𥓓以柜爲榘。彊魚切，五部。</段玉裁注>
</內容>

<說文字頭>瀶</說文字頭>
<內容>
<許慎釋>谷也。</許慎釋>
<段玉裁注>泉出通川爲谷。谷亦稱瀶也。</段玉裁注>
<許慎釋>从水，臨聲，讀若林。</許慎釋>
<段玉裁注>力尋切，七部。</段玉裁注>
<許慎釋>一曰寒也。</許慎釋>
<段玉裁注>與癛音義略同。</段玉裁注>
</內容>

<說文字頭>湄</說文字頭>
<內容>
<許慎釋>水艸交爲湄。</許慎釋>
<段玉裁注>〈小雅〉「居河之湄。〈釋水〉、《毛傳》皆曰。水草交爲湄。</段玉裁注>
<許慎釋>从水，睂聲。</許慎釋>
<段玉裁注>武悲切，十五部。</段玉裁注>
</內容>

<說文字頭>洐</說文字頭>
<內容>
<許慎釋>溝行水也。从水行。</許慎釋>
<段玉裁注>此以會意包形聲。戶庚切，古音在十部。</段玉裁注>
</內容>

<說文字頭>㵎</說文字頭>
<內容>
<許慎釋>山夾水也。</許慎釋>
<段玉裁注>〈釋山〉、《毛傳》皆云：〈小雅〉「秩秩斯干。毛云：干，㵎也。此謂《詩》假借干爲㵎也。</段玉裁注>
<許慎釋>从水，閒聲。</許慎釋>
<段玉裁注>古莧切，十四部。</段玉裁注>
<許慎釋>一曰㵎水。出弘農新安。東南入雒。</許慎釋>
<段玉裁注>雒本作洛。今正。〈地理志〉曰：弘農郡新安。〈禹貢〉㵎水在東南入雒。〈禹貢〉雒水、出弘農郡上雒冢領山。東北至鞏入河。按〈地理志〉〈禹貢〉雒水字作雒。凡云伊水入雒、穀水入雒、㵎水入雒、廛水入雒。凡云上雒縣（⿰県系）、雒陽縣（⿰県系）。字皆不作洛也。且志文前後相應。此云〈禹貢〉雒水、則前文稱〈禹貢〉逾于雒。伊雒瀍㵎既入于河、道雒自熊耳、古本必皆作雒。斷不作洛也。且志稱職方豫州川曰熒雒。雍州浸曰渭洛。二字分別畫然。可以證上稱〈禹貢〉、亦必分別畫然。惟豫雒、雍洛不同字。故北地歸徳下云洛水出北蠻夷中。直路下云沮水出東西入洛。左馮翊褱徳下云洛水東南入渭。與雒水字迥別。學者以是求之。可以知黄初一詔之欺人矣。漢新安縣（⿰県系）故城在今河南河南府澠池縣（⿰県系）東。㵎水在今澠池縣（⿰県系）東。合於穀水。而互受通稱。同至今洛陽縣（⿰県系）西南入洛水。</段玉裁注>
</內容>

<說文字頭>澳</說文字頭>
<內容>
<許慎釋>隈厓也。其內曰澳。其外曰鞫。</許慎釋>
<段玉裁注>鞫舊作隈。今正。《爾雅》說厓岸曰。隩隈厓。內爲隩。外爲鞫。郭以隈字上屬。厓字下屬。以許訂之。郭非是。〈𨸏部〉隈下曰。水曲隩也。隩下曰。水隈厓也。亦隈厓聯文。隩與澳字異而音義同。今《毛詩》聸彼淇奧字作奧。古文假借也。《毛詩》曰：奧，隈也。此言水曲之裏淵奧然也。〈大雅〉：芮鞫之卽。箋云：水之內曰澳。水之外曰鞫。鞫謂水曲之表圜穹然也。鞫之雙聲爲居窮切。故傴僂之狀曰鞠竆、曰匑窮。水曲之表如弓。故曰鞫。《韓詩》、漢志作𨸰。《字林》作㘲。俗本《爾雅》改鞫爲隈。因或取以改《說文》耳。</段玉裁注>
<許慎釋>从水，奧聲。</許慎釋>
<段玉裁注>於六切，三部。</段玉裁注>
</內容>

<說文字頭>澩</說文字頭>
<內容>
<許慎釋>夏有水、冬無水曰澩。</許慎釋>
<段玉裁注>〈釋山〉曰：山上有水埒。夏有水、冬無水澩。謂山上夏有停憭、冬則乾也。</段玉裁注>
<許慎釋>从水，學省聲，讀若學。</許慎釋>
<段玉裁注>胡角切，三部。</段玉裁注>
</內容>

<說文字頭>㶅</說文字頭>
<內容>
<許慎釋>澩或不省。</許慎釋>
</內容>

<說文字頭><img src="555A-01">𤅩</img></說文字頭>
<內容>
<許慎釋>水濡而乾也。</許慎釋>
<段玉裁注>𤅩字古義如此。後人用爲沙灘。此之謂古今字也。沙灘字亦或作潬。</段玉裁注>
<許慎釋>从水，𪄿聲。</許慎釋>
<段玉裁注>《詩》、《釋文》引《說文》他安反。大徐益以呼旰切，非也。十四部。</段玉裁注>
<許慎釋>《詩》曰：𤅩其乾矣。</許慎釋>
<段玉裁注>王風文。今《毛詩》作暵。葢非也。一章曰𤅩其乾矣。二章曰𤅩其脩矣。且乾也。三章曰𤅩其溼矣。知𤅩兼濡與乾言之。《毛傳》曰菸皃。菸者，一物而濡之乾之、則菸邑無色也。</段玉裁注>
</內容>

<說文字頭>灘</說文字頭>
<內容>
<許慎釋>俗𤅩从隹。</許慎釋>
</內容>

<說文字頭>汕</說文字頭>
<內容>
<許慎釋>魚游水皃。</許慎釋>
<段玉裁注>〈小雅〉「南有嘉魚。烝然汕汕。傳曰。汕，樔也。《詩》不从毛。葢三家之說。</段玉裁注>
<許慎釋>从水，山聲。</許慎釋>
<段玉裁注>所晏切，十四部。</段玉裁注>
<許慎釋>《詩》曰：烝然汕汕。</許慎釋>
</內容>

<說文字頭>決</說文字頭>
<內容>
<許慎釋>下流也。</許慎釋>
<段玉裁注>各本作行流。《衆經音義》三引皆作下流。下讀自上下下之下。胡駕切。決水之義引伸爲決𣃔。</段玉裁注>
<許慎釋>从水，夬聲。</許慎釋>
<段玉裁注>古穴切，《衆經音義》三引《說文》胡玦切。十五部。</段玉裁注>
<許慎釋>廬江有決水。出大別山。</許慎釋>
<段玉裁注>〈地理志〉「廬江郡雩婁。決水、北至蓼入淮。又有灌水、亦北至蓼入決。《水經注》「決水、自安豐縣（⿰県系）故城西北。逕蓼縣（⿰県系）故城東。又西北、灌水注之。又北入於淮。決水卽今史河。詳灌字下。按漢志六安國安豐縣（⿰県系）下曰。〈禹貢〉大別在西南。許云決水出大別山。卽安豐之大別山也。漢安豐今爲固始及霍𠀉。</段玉裁注>
</內容>

<說文字頭>灓</說文字頭>
<內容>
<許慎釋>屚流也。</許慎釋>
<段玉裁注>宋姚宏曰。《戰國策》王季歷葬於楚山之尾。灓水齧其墓。謂墓爲山尾屚流所沮敗也。孔衍春秋後語改爲蠻水。注云：宜都縣（⿰県系）有蠻水。誤甚。王季葬鄠南。</段玉裁注>
<許慎釋>从水，䜌聲。</許慎釋>
<段玉裁注>洛官切，十四部。</段玉裁注>
</內容>

<說文字頭>滴</說文字頭>
<內容>
<許慎釋>水注也。</許慎釋>
<段玉裁注>《埤倉》有渧字。讀去聲。卽滴字也。</段玉裁注>
<許慎釋>从水，啻聲。</許慎釋>
<段玉裁注>都歷切，十六部。</段玉裁注>
</內容>

<說文字頭>注</說文字頭>
<內容>
<許慎釋>灌也。</許慎釋>
<段玉裁注>〈大雅〉曰：挹彼注茲。引伸爲傳注、爲六書轉注：注之云者，引之有所適也。故釋經以明其義曰注：交互之而其義相輸曰轉注：釋故、〈釋言〉、釋訓皆轉注也。有假注爲咮者。如注星卽咮星是也。</段玉裁注>
<許慎釋>从水，主聲。</許慎釋>
<段玉裁注>之戍切。古音如晝。在四部。○按漢、唐、宋人經注之字無有作註者。明人始改注爲註。大非古義也。古惟註記字从言。如《左傳》敘諸所記註、韓愈文巿井貨錢註記之類。通俗文云：記物曰註。《廣雅》「註，識也。古起居註用此字。與注釋字別。</段玉裁注>
</內容>

<說文字頭><img src="555B-01">𣵽</img></說文字頭>
<內容>
<許慎釋>漑（⿰氵既）灌也。</許慎釋>
<段玉裁注>自上澆下曰沃。故下文云澆者，沃也。《周禮》、《左傳》皆言沃盥是也。水沃則土肥。故云沃土。水沃則有光澤。故《毛傳》云沃沃、壯佼也。又云沃，柔也。</段玉裁注>
<許慎釋>从水，芺聲。</許慎釋>
<段玉裁注>烏酷切。古音在二部。隸作沃。</段玉裁注>
</內容>

<說文字頭>㳻</說文字頭>
<內容>
<許慎釋>所㠯𢹬水也。</許慎釋>
<段玉裁注>𢹬當作雝。塞也。《廣雅》曰：㳻，隁也。</段玉裁注>
<許慎釋>从水，㫺聲。</許慎釋>
<段玉裁注>所責切。古音在五部。曹憲倉故反。</段玉裁注>
<許慎釋>漢律曰。及其門首洒㳻。</許慎釋>
<段玉裁注>葢謂壅水於人家門前有妨害也。</段玉裁注>
</內容>

<說文字頭>澨</說文字頭>
<內容>
<許慎釋>埤增水邊土、人所止者。</許慎釋>
<段玉裁注>〈土部〉曰。埤，增也。增，益也。酈善長曰。《左傳》文十六年。楚軍次於句澨。定四年。左司馬戍敗吳師於雍澨。昭二十三年。司馬薳越縊於薳澨。服䖍或謂之邑、又謂之地。京相璠、杜預亦云：水際及邊地名也。今南陽淯陽二縣（⿰県系）之閒淯水之濱、有南澨北澨矣。</段玉裁注>
<許慎釋>从水，筮聲。</許慎釋>
<段玉裁注>筮小篆作？。時制切，十五部。</段玉裁注>
<許慎釋>〈夏書〉曰：過三澨。</許慎釋>
<段玉裁注>〈禹貢〉文。水經曰。三澨地在南郡邔縣（⿰県系）北沱。酈注云：地說曰。沔水東行過三澨。合流觸大別山阪。故馬融、鄭玄、王肅、孔安國等咸以爲三澨水名也。惟許愼說異。按水經釋爲地、與許合。水經者，或謂桑欽所作。然則許正用孔氏《古文尚書》說也。</段玉裁注>
</內容>

<說文字頭>津</說文字頭>
<內容>
<許慎釋>水渡也。</許慎釋>
<段玉裁注>〈商書〉〈微子〉曰：若涉大水其無津。俗本妄增涯字。按經傳多假借津爲？潤字。《周禮》其民黑而津是。</段玉裁注>
<許慎釋>从水，𦘔聲。</許慎釋>
<段玉裁注>將鄰切。十二部。隸省作津。</段玉裁注>
</內容>

<說文字頭><img src="555B-02">𦪉</img></說文字頭>
<內容>
<許慎釋>古文津。从舟淮。</許慎釋>
<段玉裁注>按當是从舟、从水、進省聲。</段玉裁注>
</內容>

<說文字頭>淜</說文字頭>
<內容>
<許慎釋>無舟渡河也。</許慎釋>
<段玉裁注>〈小雅〉〔傳〕曰：徒涉曰馮河。徒搏曰暴虎。《爾雅》釋訓、《論語》孔注同。淜正字。馮假借字。</段玉裁注>
<許慎釋>从水，朋聲。</許慎釋>
<段玉裁注>皮冰切，六部。</段玉裁注>
</內容>

<說文字頭>㶇</說文字頭>
<內容>
<許慎釋>小津也。</許慎釋>
<段玉裁注>謂渡之小者也。非地大人衆之所。小一作水。非。</段玉裁注>
<許慎釋>从水，横聲。</許慎釋>
<段玉裁注>戶孟切，按《玉篇》戶𦨻切爲長。古音在十部。</段玉裁注>
<許慎釋>一曰㠯船渡也。</許慎釋>
<段玉裁注>《方言》曰：方舟謂之㶇。郭云：楊州人呼渡津舫爲杭。荆州人呼㶇。音横。《廣雅》「㶇，筏也。</段玉裁注>
</內容>

<說文字頭>泭</說文字頭>
<內容>
<許慎釋>編木㠯渡也。</許慎釋>
<段玉裁注>〈周南〉：江之永矣。不可方思。傳曰。方，泭也。卽〈釋言〉之舫，泭也。《爾雅》字多從俗耳。〈釋水〉曰：大夫方舟。士特舟。庶人乘泭。《方言》曰：泭謂之𥴖。𥴖謂之筏。筏、秦晉之通語也。《廣韵》曰：。大曰𥱼、曰筏。小曰泭。按《論語》乘桴于海。假桴爲泭也。凡竹木蘆葦皆可編爲之。今江蘇、四川之語曰𥴖。</段玉裁注>
<許慎釋>从水，付聲。</許慎釋>
<段玉裁注>芳無切，古音在四部。</段玉裁注>
</內容>

<說文字頭>渡</說文字頭>
<內容>
<許慎釋>濟也。</許慎釋>
<段玉裁注>上文濟篆下無此義。此補見。〈邶風〉〔傳〕曰：濟，渡也。《方言》曰：過度謂之涉濟。凡過其處皆曰渡。假借多作度。天體三百六十五度。謂所過者三百六十五也。</段玉裁注>
<許慎釋>从水，度聲。</許慎釋>
<段玉裁注>徒故切，五部。</段玉裁注>
</內容>

<說文字頭>沿</說文字頭>
<內容>
<許慎釋>緣水而下也。</許慎釋>
<段玉裁注>〈禹貢〉「沿于江海。達于淮泗。鄭本沿作松。字之誤也。馬本作均。依《今文尚書》也。均者，沿之假借字。如三年問反巡過其故鄕、荀卿巡作鉛。假鉛爲巡。其理一也。</段玉裁注>
<許慎釋>从水，㕣聲。</許慎釋>
<段玉裁注>與專切。十四部。㕣古文沇。</段玉裁注>
<許慎釋>《春秋傳》曰：王沿夏。</許慎釋>
<段玉裁注>《左傳》昭十三年曰。王沿夏。將欲入鄢。</段玉裁注>
</內容>

<說文字頭>泝</說文字頭>
<內容>
<許慎釋>逆流而上曰㴑洄。</許慎釋>
<段玉裁注>〈秦風〉〔傳〕曰：逆流而上曰遡洄。順流而涉曰遡游。〈釋水〉同。涉作下。</段玉裁注>
<許慎釋>㴑向也。</許慎釋>
<段玉裁注>向當作鄕。淺人所改也。漢人書向背字皆作鄕。不作向。〈中庸〉素隱注曰：素讀爲攻城攻其所傃之傃。傃猶鄕也。按遡者，從其朔。傃者，從其素。故字从朔、从素。</段玉裁注>
<許慎釋>水欲下、違之而上也。</許慎釋>
<段玉裁注>此釋洄字之義。洄違曡韵。</段玉裁注>
<許慎釋>从水，㡿聲。</許慎釋>
<段玉裁注>桑故切，五部。</段玉裁注>
</內容>

<說文字頭><img src="556A-01">遡</img></說文字頭>
<內容>
<許慎釋>㴑或从辵朔。</許慎釋>
<段玉裁注>朔亦聲也。</段玉裁注>
</內容>

<說文字頭>洄</說文字頭>
<內容>
<許慎釋>㴑洄也。从水，回聲。</許慎釋>
<段玉裁注>以形聲包會意。戶灰切，十五部。</段玉裁注>
</內容>

<說文字頭>泳</說文字頭>
<內容>
<許慎釋>濳行水中也。</許慎釋>
<段玉裁注>〈周南〉：不可泳思。〈釋水〉、《毛傳》皆曰。濳行爲泳。下文云濳、涉水也。涉、徒行厲水也。</段玉裁注>
<許慎釋>从水，永聲。</許慎釋>
<段玉裁注>爲命切，古音在十部。</段玉裁注>
</內容>

<說文字頭>潛</說文字頭>
<內容>
<許慎釋>涉水也。</許慎釋>
<段玉裁注>上文云潛行水中。對下文浮行水上言之。〈邶風〉〔傳〕云：由厀以上爲涉。然則言潛者，自其厀以下𣳚於水言之。所謂泳也。《左傳》哀十七年。越子以三軍潛涉。又按潛汓等字、後人不甚分明。若《水經注》江水篇云：有潛客泳而視之。見水下有兩石牛。此則謂潛全𣳚水中矣。</段玉裁注>
<許慎釋>一曰藏也。</許慎釋>
<段玉裁注>此今日通行義。〈釋言〉曰。潛，深也。《方言》曰：潛、涵，沈也。</段玉裁注>
<許慎釋>从水，朁聲。</許慎釋>
<段玉裁注>昨鹽切，七部。</段玉裁注>
<許慎釋>一曰漢爲潛。</許慎釋>
<段玉裁注>〈釋水〉文。劉逵注〈蜀都賦〉云：〈禹貢〉梁州、沲潛既道。有水從漢中沔陽縣（⿰県系）南流。至梓潼漢壽縣（⿰県系）。入大穴中。通岡山下。西南潛出。今名伏水。舊說云〈禹貢〉潛水也。郭樸《爾雅音義》同此說。</段玉裁注>
</內容>

<說文字頭>淦</說文字頭>
<內容>
<許慎釋>水入船中也。</許慎釋>
<段玉裁注>水入船中、必由朕而入。淦者，浸淫隨理之意。</段玉裁注>
<許慎釋>从水，金聲。</許慎釋>
<段玉裁注>古暗切，古音在七部。</段玉裁注>
<許慎釋>一曰泥也。</許慎釋>
<段玉裁注>謂塗泥。</段玉裁注>
</內容>

<說文字頭>汵</說文字頭>
<內容>
<許慎釋>淦或从今。</許慎釋>
<段玉裁注>今聲。</段玉裁注>
</內容>

<說文字頭>泛</說文字頭>
<內容>
<許慎釋>浮也。</許慎釋>
<段玉裁注>〈邶風〉曰：汎彼柏舟。亦汎其流。上汎謂汎汎、浮皃也。下汎當作泛，浮也。汎泛古同音、而字有區別如此。《左傳》僖十三年。汎舟之役。亦當作泛。</段玉裁注>
<許慎釋>从水，？聲。</許慎釋>
<段玉裁注>孚梵切，古音在七部。</段玉裁注>
</內容>

<說文字頭>汓</說文字頭>
<內容>
<許慎釋>浮行水上也。</許慎釋>
<段玉裁注>若今人能划水者是也。《列子》曰。習於水、勇於泅。</段玉裁注>
<許慎釋>从水子。</許慎釋>
<段玉裁注>子猶小也。浮於水上望之甚小也。似由切，三部。</段玉裁注>
<許慎釋>古文或㠯汓爲𣳚字。</許慎釋>
<段玉裁注>此古文小篆之別也。其義其音其形皆別矣。按善水者或𣳚或浮皆無不可。則不妨同字同音也。</段玉裁注>
</內容>

<說文字頭>泅</說文字頭>
<內容>
<許慎釋>汓或从囚聲。</許慎釋>
</內容>

<說文字頭>砅</說文字頭>
<內容>
<許慎釋>履石渡水也。</許慎釋>
<段玉裁注>謂若今有水汪、？甎石而過。水之至小至淺者也。</段玉裁注>
<許慎釋>从水石。</許慎釋>
<段玉裁注>會意。力制切，十五部。</段玉裁注>
<許慎釋>《詩》曰：深則砅。</許慎釋>
<段玉裁注>此稱〈邶風〉言假借也。《毛詩》曰：深則厲。〈釋水〉曰：以衣涉水爲厲。又曰。繇帶以上爲厲。此竝存二說也。《毛傳》依之。定本改云：以衣涉水爲厲、謂由帶以上也。合爲一說。繆矣。履石渡水、乃水之至淺。尚無待於揭衣者。其與深則厲絶然二事明矣。厲砅二字同音。故《詩》容有作砅者。許稱以明假借。如《尚書》以作𡚽爲作好、以？席爲蔑席之比。《經典釋文》引《韓詩》至心曰厲。《玉篇》作水深至心曰砅。至心卽由帶以上之說也。葢《韓詩》作深則砅、許稱之與。戴先生乃以橋梁說砅。如其說、許當徑云石梁、不當云履石渡水矣。《詩》言深則厲、淺則揭。喻因時之宜。倘深待石梁、則有不能渡者矣。〈禹貢〉厲砥、元應引作砅砥。僞說命用汝作厲、宋庠《國語》補音引《詩》作砅。汗𥳑云：砅古文礪。此可見古假砅爲厲、非一處矣。</段玉裁注>
</內容>

<說文字頭>濿</說文字頭>
<內容>
<許慎釋>砅或从厲。</許慎釋>
<段玉裁注>厲者，石也。從水厲猶從水石也。引伸之爲凡渡水之稱。如大人賦云横厲飛泉以正東是也。字多作厲。○厲既改作？。則此亦當作？。</段玉裁注>
</內容>

<說文字頭>湊</說文字頭>
<內容>
<許慎釋>水上人所會也。</許慎釋>
<段玉裁注>引伸爲凡聚集之偁。</段玉裁注>
<許慎釋>从水，奏聲。</許慎釋>
<段玉裁注>倉奏切，四部。</段玉裁注>
</內容>

<說文字頭>湛</說文字頭>
<內容>
<許慎釋>𣳚也。</許慎釋>
<段玉裁注>古書浮沈字多作湛。湛沈古今字。沉又沈之俗也。下文云：𣳚，湛也。二字轉注：</段玉裁注>
<許慎釋>从水，甚聲。</許慎釋>
<段玉裁注>按直林切。七部。大徐宅減切。未知古義古音也。凡湛字引伸之義甚多。其音不一。要其古音則同直林切而巳。</段玉裁注>
<許慎釋>一曰湛水。豫州浸。</許慎釋>
<段玉裁注>州各本作章。今依〈地理志〉注、《集韵》所引訂正。職方氏。荊州其浸穎湛。豫州其浸波溠。許系溠於荊、系湛於豫。葢以正經文之互譌也。鄭注云：湛、未聞。許系諸豫。葢必實有所指矣。水經汝水篇注曰：汝水、又東南逕繁𠀉城南而東南出。湛水出犫縣（⿰県系）北魚齒山西北。東南流歷魚齒山爲湛浦。《春秋傳》襄十六年。楚晉戰於湛阪。葢卽湛水以名阪也。又東南逕蒲城北。又東入汝。《周禮》鄭注曰未聞。葢偶有不照。按許意亦正謂斯水也。杜元凱云：昆陽縣（⿰県系）北有湛水。東入汝。今河南南陽府葉縣（⿰県系）北二十里有昆陽城。</段玉裁注>
</內容>

<說文字頭><img src="557A-01">㴴</img></說文字頭>
<內容>
<許慎釋>古文。</許慎釋>
</內容>

<說文字頭>湮</說文字頭>
<內容>
<許慎釋>𣳚也。</許慎釋>
<段玉裁注>〈釋詁〉「湮，落也。落與𣳚義相近。</段玉裁注>
<許慎釋>从水，𡍯聲。</許慎釋>
<段玉裁注>於眞切，十二部。</段玉裁注>
</內容>

<說文字頭>㲻</說文字頭>
<內容>
<許慎釋>𣳚也。</許慎釋>
<段玉裁注>此沈溺之本字也。今人多用溺水水名字爲之。古今異字耳。《玉篇》引孔子曰。君子㲻於口。小人㲻於水。顧希馮所見《禮記》尚作㲻。</段玉裁注>
<許慎釋>从水人。讀與溺同。</許慎釋>
<段玉裁注>奴歷切，古音葢在二部。</段玉裁注>
</內容>

<說文字頭>沒</說文字頭>
<內容>
<許慎釋>湛也。</許慎釋>
<段玉裁注>湛各本作沈。淺人以今字改之也。今正。𣳚者全入於水。故引伸之義訓盡。〈小雅〉「曷其𣳚矣。〔傳〕云：𣳚，盡也。《論語》𣳚階。孔安國曰。𣳚，盡也。凡貪𣳚、乾𣳚皆沈溺之引伸。</段玉裁注>
<許慎釋>从水，？聲。</許慎釋>
<段玉裁注>莫勃切，十五部。</段玉裁注>
</內容>

<說文字頭>渨</說文字頭>
<內容>
<許慎釋>𣳚也。从水，畏聲。</許慎釋>
<段玉裁注>烏恢切。十五部。按此字疑後人所增。</段玉裁注>
</內容>

<說文字頭>滃</說文字頭>
<內容>
<許慎釋>雲气起也。</許慎釋>
<段玉裁注>易林。潼滃蔚薈。扶首來會。謂雲起也。〈江賦〉。氣滃渤以霧杳。有假翁爲滃者。《周禮》醴齊注：盎猶翁也。成而翁翁然葱白色。</段玉裁注>
<許慎釋>从水，翁聲。</許慎釋>
<段玉裁注>烏孔切，九部。</段玉裁注>
</內容>

<說文字頭>泱</說文字頭>
<內容>
<許慎釋>滃也。</許慎釋>
<段玉裁注>射雉賦。天泱泱以垂雲。善曰。《毛詩》英英白雲。毛萇曰英英、白雲皃。泱與英古字通。按泱滃雙聲。</段玉裁注>
<許慎釋>从水，央聲。</許慎釋>
<段玉裁注>於良切。十部。徐爰曰音英。音之轉也。</段玉裁注>
</內容>

<說文字頭>淒</說文字頭>
<內容>
<許慎釋>雨雲起也。</許慎釋>
<段玉裁注>各本作雲雨。誤。今依《初學記》、《太平御覽》正。雨雲、謂欲雨之雲。唐人《詩》晴雲、雨雲是也。按《詩》曰：淒其以風、《毛傳》「淒、寒風皃。又曰。風雨淒淒。葢淒有陰寒之意。〈小雅〉「有渰淒淒。皃急雨欲來之狀。未嘗不兼風言之。許以字從水。但謂之雨雲。</段玉裁注>
<許慎釋>从水，妻聲。</許慎釋>
<段玉裁注>七稽切，十五部。</段玉裁注>
<許慎釋>《詩》曰：有渰淒淒。</許慎釋>
<段玉裁注>今《詩》作萋萋。非也。《呂覽》、《漢書》、《玉篇》、《廣韵》皆作淒淒。</段玉裁注>
</內容>

<說文字頭>渰</說文字頭>
<內容>
<許慎釋>雨雲皃。</許慎釋>
<段玉裁注>各本作雲雨皃。今依《初學記》、《太平御覽》正。《毛傳》曰：渰、雲興皃。《顏氏家訓》、定本、集注作陰雲。恐許所據徑从雨雲。渰《漢書》作黤。按有渰淒淒、謂黑雲如鬊。淒風怒生。此山欲來風滿樓之象也。既而白雲彌漫。風定雨甚。則興雲祁祁、雨我公田也。《詩》之體物瀏亮如是。</段玉裁注>
<許慎釋>从水，弇聲。</許慎釋>
<段玉裁注>衣檢切，七部。</段玉裁注>
</內容>

<說文字頭>溟</說文字頭>
<內容>
<許慎釋>小雨溟溟也。</許慎釋>
<段玉裁注>太玄經。密雨溟沐。《玉篇》曰：溟濛（⿰氵⿱冡）小雨。荘子南溟北溟、其字當是本作冥。</段玉裁注>
<許慎釋>从水，冥聲。</許慎釋>
<段玉裁注>莫經切，十一部。</段玉裁注>
</內容>

<說文字頭>洓</說文字頭>
<內容>
<許慎釋>小雨霝皃。</許慎釋>
<段玉裁注>霝各本作零。今正。洓洓亦雨聲。</段玉裁注>
<許慎釋>从水，朿聲。</許慎釋>
<段玉裁注>所責切。十六部。俗作？。</段玉裁注>
</內容>

<說文字頭>瀑</說文字頭>
<內容>
<許慎釋>疾雨也。</許慎釋>
<段玉裁注>曓疾有所趣也。故从水、从曓、爲疾雨。</段玉裁注>
<許慎釋>从水，曓聲。</許慎釋>
<段玉裁注>平到切，二部。</段玉裁注>
<許慎釋>《詩》曰：終風且？。</許慎釋>
<段玉裁注>《詩．邶風》文。按《毛詩》終風且曓傳曰。曓，疾也。卽指風言。許所據葢三家《詩》。</段玉裁注>
<許慎釋>一曰沫也。</許慎釋>
<段玉裁注>沬一作沬。誤。馬融長賦曰。山水猥至。𤀰？噴沫。噴沫、水跳沫也。𤀰？、噴沬皃。〈蜀都賦〉亦曰。龍池𤀰？濆其隈。濆當作噴。〈江賦〉曰。拊拂？沬。</段玉裁注>
<許慎釋>一曰？，？也。</許慎釋>
<段玉裁注>雨部曰。？，雨也。齊人謂靁爲？。</段玉裁注>
</內容>

<說文字頭>澍</說文字頭>
<內容>
<許慎釋>時雨也。所㠯樹生萬物者也。</許慎釋>
<段玉裁注>依〈魏都賦〉注、後漢明帝紀注補五字。樹舊譌澍。今正。樹澍以曡韵爲訓。難蜀父老曰。羣生澍濡。</段玉裁注>
<許慎釋>从水，尌聲。</許慎釋>
<段玉裁注>當句切，古音在四部。</段玉裁注>
</內容>

<說文字頭>湒</說文字頭>
<內容>
<許慎釋>雨下也。</許慎釋>
<段玉裁注>《廣雅》云：湒湒，雨也。《毛詩》「其角湒湒。宋本《釋文》如是。假借爲角皃。</段玉裁注>
<許慎釋>从水，咠聲。</許慎釋>
<段玉裁注>姊入切，七部。</段玉裁注>
<許慎釋>一曰𩰾涌皃。</許慎釋>
<段玉裁注>上文云湁湒、𩰾也。</段玉裁注>
</內容>

<說文字頭>澬</說文字頭>
<內容>
<許慎釋>久雨涔澬也。</許慎釋>
<段玉裁注>亦作涔𩆂。</段玉裁注>
<許慎釋>一曰水名。</許慎釋>
<段玉裁注>《廣韵》曰：。在常山郡。</段玉裁注>
<許慎釋>从水，資聲。</許慎釋>
<段玉裁注>才私切，又卽夷切。十五部。</段玉裁注>
</內容>

<說文字頭>潦</說文字頭>
<內容>
<許慎釋>雨水也。</許慎釋>
<段玉裁注>各本作雨水大皃。今依《詩》〈采蘋〉正義、《文選》陸機贈顧彥先《詩》〔注〕、《衆經音義》卷一訂。《曲禮》《釋文》亦曰。雨水謂之潦。雨水、謂雨下之水也。《左傳》曰：水潦將降。〈召南〉「于彼行潦。傳曰。行潦、流潦也。按傳以流釋行。服注《左傳》乃云道路之水。趙注《孟子》乃云道旁流潦。以道釋行、似非。潦水流而聚焉。故曰行潦。不必在道旁也。</段玉裁注>
<許慎釋>从水，？聲。</許慎釋>
<段玉裁注>盧皓切。二部。俗借澇水字爲之。</段玉裁注>
</內容>

<說文字頭>濩</說文字頭>
<內容>
<許慎釋>雨流𩅸下皃。</許慎釋>
<段玉裁注>皃宋本無。非。𩅸、屋水流下也。今俗語𧦝簷水澑下曰滴濩。乃古語也。或假濩爲鑊。如《詩》是刈是濩是也。或假爲護。如湯樂名大濩是也。</段玉裁注>
<許慎釋>从水，蒦聲。</許慎釋>
<段玉裁注>胡郭切，五部。</段玉裁注>
</內容>

<說文字頭>涿</說文字頭>
<內容>
<許慎釋>流下滴也。</許慎釋>
<段玉裁注>《周禮》壼涿氏注：壼、瓦𡔷也。涿、擊之也。按擊瓦𡔷之聲如滴然。故曰壼涿。今俗謂一滴曰一涿。音如篤。卽此字也。又作沰。音當洛反。《廣雅》「沰，磓也。崔寔書。上火不落。下火滴沰。《周禮》掌舍注云：柜受居澑水涑橐者也。橐卽沰之假借。</段玉裁注>
<許慎釋>从水，豖聲。</許慎釋>
<段玉裁注>竹角切。古音在三部</段玉裁注>
<許慎釋>上谷有涿鹿縣（⿰県系）。</許慎釋>
<段玉裁注>鹿字各本奪，今補。涿縣（⿰県系）在涿郡。不在上谷也。〈地理志〉上谷郡涿鹿、今涿鹿。故城在直隸宣化府保安州南。明志謂之軒轅城。涿郡涿、今涿縣（⿰県系）。故城在順天府涿州州治。</段玉裁注>
</內容>

<說文字頭><img src="558A-01">𣄻</img></說文字頭>
<內容>
<許慎釋>奇字涿。</許慎釋>
<段玉裁注>古文奇字也。</段玉裁注>
<許慎釋>从日乙。</許慎釋>
<段玉裁注>从日者，謂於日光中見之。乙葢象滴下之形。非甲乙字。</段玉裁注>
</內容>

<說文字頭>瀧</說文字頭>
<內容>
<許慎釋>雨瀧瀧也。</許慎釋>
<段玉裁注>也大徐作皃。今依小徐及《廣韵》：瀧瀧、雨滴皃也。音轉讀爲浪浪。平聲。《方言》曰：瀧涿謂之霑漬。郭云：瀧涿猶瀨滯也。瀨滯當作？渧。《埤倉》云：渧？，漉也。通俗文云：霝滴謂之？渧。又《廣韵》、《集韵》皆云：瀧涷、沾漬也。瀧涷卽瀧涿也。荀卿書。東籠而退。楊倞云：東籠卽瀧涷。</段玉裁注>
<許慎釋>从水，龍聲。</許慎釋>
<段玉裁注>力公切，九部。</段玉裁注>
</內容>

<說文字頭>渿</說文字頭>
<內容>
<許慎釋>㴎沛也。</許慎釋>
<段玉裁注>《玉篇》同。未聞。一本作沛之。《廣韵》、《集韵》、《類篇》同。亦未閒。按㴎沛當係？渧之字誤。又佚渧篆耳。與上文三篆同義。故廁於此。</段玉裁注>
<許慎釋>从水，柰聲。</許慎釋>
<段玉裁注>奴帶切。十五部。？郎計切。渧都計切。今俗語多如此。</段玉裁注>
</內容>

<說文字頭>滈</說文字頭>
<內容>
<許慎釋>久雨也。</許慎釋>
<段玉裁注>引伸爲水皃。〈上林賦〉「翯乎滈滈。〈吳都賦〉：滈汗六州之域。借爲京兆鎬水字。</段玉裁注>
<許慎釋>从水，高聲。</許慎釋>
<段玉裁注>乎老切，二部。</段玉裁注>
</內容>

<說文字頭>漊</說文字頭>
<內容>
<許慎釋>雨漊漊也。</許慎釋>
<段玉裁注>漊漊猶縷縷也。不絕之皃。</段玉裁注>
<許慎釋>一曰汝南人</許慎釋>
<段玉裁注>《廣韵》有人字。</段玉裁注>
<許慎釋>謂㱃酒習之不醉曰漊。</許慎釋>
<段玉裁注>曰字依《韵會》訂。謂不善飮者每日飮少許。久久習之。漸能不醉。其《方言》曰漊。</段玉裁注>
<許慎釋>从水，婁聲。</許慎釋>
<段玉裁注>力主切，古音在四部。</段玉裁注>
</內容>

<說文字頭>溦</說文字頭>
<內容>
<許慎釋>小雨也。</許慎釋>
<段玉裁注>今人槩作微。《廣韵》、《集韵》皆曰。浽溦、小雨。按《爾雅》「谷者，溦。假借字也。</段玉裁注>
<許慎釋>从水，𢼸聲。</許慎釋>
<段玉裁注>各作微省聲。今正。無非切，十五部。</段玉裁注>
</內容>

<說文字頭>濛</說文字頭>
<內容>
<許慎釋>溦雨皃。</許慎釋>
<段玉裁注>溦各本作微。今正。皃各本作也。今依《玉篇》正。溦溟濛（⿰氵⿱冡）三字、一聲之轉。〈豳風〉曰：零雨其濛（⿰氵⿱冡）。傳云：濛（⿰氵⿱冡）、雨皃。《廣韵》：空濛（⿰氵⿱冡）、小雨。《廣雅》作靀（⿱雨⿱冡）。靀（⿱雨⿱冡）、俗字也。</段玉裁注>
<許慎釋>从水，蒙（⿱冡）聲。</許慎釋>
<段玉裁注>莫紅切，九部。</段玉裁注>
</內容>

<說文字頭>沈</說文字頭>
<內容>
<許慎釋>陵上滈水也。</許慎釋>
<段玉裁注>謂陵上雨積停潦也。古多假借爲湛𣳚之湛。如〈小雅〉載沈載浮是。又或借爲瀋字。〈檀弓〉爲榆沈是也。</段玉裁注>
<許慎釋>从水，冘聲。</許慎釋>
<段玉裁注>直深切，又尸甚切。八部。</段玉裁注>
<許慎釋>一曰濁黕也。</許慎釋>
<段玉裁注>黑部曰。黕、滓垢也。黕沈同音通用。</段玉裁注>
</內容>

<說文字頭>洅</說文字頭>
<內容>
<許慎釋>靁震洅洅也。从水。</許慎釋>
<段玉裁注>靁震雨中、故从水。</段玉裁注>
<許慎釋>再聲。</許慎釋>
<段玉裁注>作代切，一部。</段玉裁注>
</內容>

<說文字頭>淊</說文字頭>
<內容>
<許慎釋>泥水淊淊也。从水，臽聲。</許慎釋>
<段玉裁注>胡感切，八部。</段玉裁注>
<許慎釋>一曰繅絲湯。</許慎釋>
<段玉裁注>繅絲必用𩰾湯。名曰淊。</段玉裁注>
</內容>

<說文字頭>𣹢</說文字頭>
<內容>
<許慎釋>水澤多也。</許慎釋>
<段玉裁注>所受潤澤多也。</段玉裁注>
<許慎釋>从水，圅聲。</許慎釋>
<段玉裁注>胡男切，七部。</段玉裁注>
<許慎釋>《詩》曰：僭始既𣹢。</許慎釋>
<段玉裁注>〈小雅〉巧言文。〔傳〕曰：僭、數。涵，容也。按涵訓容者，就受澤多之義而引伸之。</段玉裁注>
</內容>

<說文字頭><img src="558B-01">𣹤</img></說文字頭>
<內容>
<許慎釋>漸溼也。</許慎釋>
<段玉裁注>〈魏風〉：彼汾沮洳。傳曰。汾、汾水也。沮洳、其漸洳者。洳？同字。沮子預反。猶潪也。</段玉裁注>
<許慎釋>从水，挐聲。</許慎釋>
<段玉裁注>人庶切，五部。</段玉裁注>
</內容>

<說文字頭>瀀</說文字頭>
<內容>
<許慎釋>澤多也。</許慎釋>
<段玉裁注>與優義近。瞻卬傳曰。優，渥也。優卽瀀之假借矣。</段玉裁注>
<許慎釋>从水，憂聲。</許慎釋>
<段玉裁注>於求切，三部。</段玉裁注>
<許慎釋>《詩》曰：既瀀既渥。</許慎釋>
<段玉裁注>〈小雅〉信南山文。今、《詩》作優。</段玉裁注>
</內容>

<說文字頭>涔</說文字頭>
<內容>
<許慎釋>漬也。</許慎釋>
<段玉裁注>《淮南書》「牛蹄之涔。謂水之漬於牛跡中者也。《毛詩》「潛有多魚。《韓詩》作涔。《爾雅》曰：糝謂之涔。《毛傳》曰：潛，糝也。說者云糝卽罧字。《韓詩》曰：涔、魚池也。此皆涔之別義。</段玉裁注>
<許慎釋>从水，岑聲。</許慎釋>
<段玉裁注>鉏箴切，七部。</段玉裁注>
<許慎釋>一曰涔陽渚在郢。</許慎釋>
<段玉裁注>屈原九歌。望涔陽兮極浦。王逸曰。涔陽、江碕名。附近郢。按許曰在郢。王曰附近郢。許云渚名。王云江碕名。皆不云有涔水。謂近郢濱大江之洲渚耳。近儒說未可信。</段玉裁注>
</內容>

<說文字頭>漬</說文字頭>
<內容>
<許慎釋>漚也。</許慎釋>
<段玉裁注>謂浸漬也。古多假爲骴字。《公羊傳》大瘠。《禮記》〔注〕引作大漬。《公羊傳》「瀸者何。漬也。衆殺戍者也。《周禮》蜡氏。掌除骴。故書骴作脊。鄭司農云：脊讀爲漬。謂死人骨也。漢志。國亡捐瘠。孟康曰。肉腐爲瘠。按骴漬脊瘠四字、古同音通用。當是骴爲正字也。</段玉裁注>
<許慎釋>从水，？聲。</許慎釋>
<段玉裁注>前智切，十六部。</段玉裁注>
</內容>

<說文字頭>漚</說文字頭>
<內容>
<許慎釋>久漬也。</許慎釋>
<段玉裁注>言久漬者，略別於漬也。上統言。此析言。互相足也。〈陳風〉：可以漚麻。傳曰。漚，柔也。〈考工記〉「漚其絲。注曰：楚人曰漚。齊人曰涹。或假渥字爲之。如《左傳》鄫人漚菅者，《周禮》〔注〕引作繪人渥菅是也。</段玉裁注>
<許慎釋>从水，區聲。</許慎釋>
<段玉裁注>烏候切，四部。</段玉裁注>
</內容>

<說文字頭>浞</說文字頭>
<內容>
<許慎釋>小濡皃也。</許慎釋>
<段玉裁注>濡者，霑也。上文濡篆下未舉此義。故此及雨部補見。〈小雅〉曰：既霑既足。葢足卽浞之假借也。</段玉裁注>
<許慎釋>从水，足聲。</許慎釋>
<段玉裁注>士角切，古音在三部。</段玉裁注>
</內容>

<說文字頭>渥</說文字頭>
<內容>
<許慎釋>霑也。</許慎釋>
<段玉裁注>〈小雅〉「既優既渥。〈考工記〉「欲其柔滑而腛脂之。注：腛讀如沾渥之渥。按渥之言厚也。濡之深厚也。〈邶風〉〔傳〕曰：渥、厚漬也。</段玉裁注>
<許慎釋>从水，屋聲。</許慎釋>
<段玉裁注>於角切，古音在三部。</段玉裁注>
</內容>

<說文字頭>㴶</說文字頭>
<內容>
<許慎釋>灌也。</許慎釋>
<段玉裁注>㴶與？義同。</段玉裁注>
<許慎釋>从水，隺聲。</許慎釋>
<段玉裁注>口角切，又公沃切。三部。</段玉裁注>
</內容>

<說文字頭>洽</說文字頭>
<內容>
<許慎釋>霑也。</許慎釋>
<段玉裁注>〈大雅〉：民之洽矣。〔傳〕曰：洽，合也。此謂《毛詩》假洽爲合也。〈釋詁〉曰：郃，合也。郃卽洽。《毛詩》在洽之陽、稱引者多作在郃之陽是也。</段玉裁注>
<許慎釋>从水，合聲。</許慎釋>
<段玉裁注>矦夾切，七部。</段玉裁注>
</內容>

<說文字頭>濃</說文字頭>
<內容>
<許慎釋>露多也。</許慎釋>
<段玉裁注>〈小雅〉蓼蕭〔傳〕曰：濃濃、厚皃。按西部曰。醲、厚酒也。〈衣部〉曰。襛、衣厚皃。凡農聲字皆訓厚。</段玉裁注>
<許慎釋>从水，䢉聲。</許慎釋>
<段玉裁注>女容切，九部。</段玉裁注>
<許慎釋>《詩》曰：零露濃濃。</許慎釋>
</內容>

<說文字頭>瀌</說文字頭>
<內容>
<許慎釋>瀌瀌、雨雪皃。</許慎釋>
<段玉裁注>依《韵會》所據小徐本訂。〈小雅〉角弓曰。雨雪瀌瀌。見晛曰消。《廣雅》「瀌瀌，雪也。〈劉向傳〉作麃。</段玉裁注>
<許慎釋>从水，麃聲。</許慎釋>
<段玉裁注>甫嬌切，二部。</段玉裁注>
</內容>

<說文字頭>溓</說文字頭>
<內容>
<許慎釋>溓溓、薄仌也。</許慎釋>
<段玉裁注>溓溓二字依《文選》注補。潘岳寡婦賦曰。水溓溓以微凝。按〈食部〉䭑下云：讀若風溓溓。葢當云讀若風溓之溓。風溓、謂風之蹙凌也。</段玉裁注>
<許慎釋>或曰中絕小水。</許慎釋>
<段玉裁注>《玉篇》、《廣韵》作大水中絕小水出也。當是古人所見完本。後奪誤爲四字耳。謂大水中絕小水之流而出也。八字一句。《公羊傳》曰：周公盛。魯公燾。羣公溓。何曰。盛者，新穀。燾者，冒也。故上以新也。溓者，連新於陳上財令半相連耳。此溓引伸之義也。《公羊疏》「本作溓。今本《公羊》作廩。誤。鄭注《周易》引羣公溓、見《詩》采薇正義。</段玉裁注>
<許慎釋>又曰淹也。</許慎釋>
<段玉裁注>晁以道云：唐本有此四字。楊上善注〈素問〉云：溓、水靜也。於此義相近。淹篆下無此義。於此補見。</段玉裁注>
<許慎釋>从水，兼聲。</許慎釋>
<段玉裁注>力鹽切。七部。按宋晁以道所據唐本力簟反。楊上善〈素問〉注廉檢反。李善《文選》注力檢反。</段玉裁注>
<許慎釋>濂或从廉。</許慎釋>
<段玉裁注>晁以道云：唐本有。見樓攻媿集。</段玉裁注>
</內容>

<說文字頭>泐</說文字頭>
<內容>
<許慎釋>水之理也。</許慎釋>
<段玉裁注>各本水下有石字。今刪（⿰刂）。〈𨸏部〉曰：阞、地理也。从𨸏。〈木部〉曰。朸、木之理也。从木。然則泐訓水之理、从水無疑矣。淺人不知水有理。又見下文引《周禮》說石。乃妄增一字。水理如地理、木理可尋。其字皆从力。力者，人身之理也。</段玉裁注>
<許慎釋>从水，阞聲。</許慎釋>
<段玉裁注>形聲包會意也。大徐無聲字。盧則切，一部。</段玉裁注>
<許慎釋>《周禮》曰：石有時而泐。</許慎釋>
<段玉裁注>〈考工記〉文。石隨其理而解散。石之理如水之理。故借用泐字。水理猶地理。故泐以阞會意、形聲。</段玉裁注>
</內容>

<說文字頭>滯</說文字頭>
<內容>
<許慎釋>凝也。</許慎釋>
<段玉裁注>凝俗冰字。《周禮》廛人。凡珍異之有滯者。鄭司農云：貨物沈滯於廛中不決、泉府貨之滯於民用者。故書滯爲癉。杜子春云：癉當爲滯。</段玉裁注>
<許慎釋>从水，帶聲。</許慎釋>
<段玉裁注>直例切，十五部。</段玉裁注>
</內容>

<說文字頭>汦</說文字頭>
<內容>
<許慎釋>箸止也。</許慎釋>
<段玉裁注>箸直略切。箸止、有所箸而止也。〈土部〉坁下曰。箸也。與此字皆从氏。徐楚金引《左傳》物乃汦伏。按《左傳》自作坻伏。杜曰。坻，止也。尋其義當作坁。與汦義略同。葢唐宋以來。氏氐溷淆多矣。</段玉裁注>
<許慎釋>从水，氏聲。</許慎釋>
<段玉裁注>按《玉篇》之是切。《廣韵》諸氏切。十六部。大徐直尼切。誤認爲坻字耳。</段玉裁注>
</內容>

<說文字頭>㶁</說文字頭>
<內容>
<許慎釋>水裂去也。</許慎釋>
<段玉裁注>謂水分裂而去也。韓愈文用㶁㶁字。</段玉裁注>
<許慎釋>从水，虢聲。</許慎釋>
<段玉裁注>古伯切，古音在五部。</段玉裁注>
</內容>

<說文字頭>澌</說文字頭>
<內容>
<許慎釋>水索也。</許慎釋>
<段玉裁注>《方言》曰：澌，索也。郭注云：盡也。按許說其本義。楊說其引伸之義也。索訓盡者，索乃？之假借字。入室？？、有盡意也。《方言》曰：鋌，賜也。賜者，澌之假借。亦作？。</段玉裁注>
<許慎釋>从水，斯聲。</許慎釋>
<段玉裁注>息移切，十六部。</段玉裁注>
</內容>

<說文字頭>汽</說文字頭>
<內容>
<許慎釋>水涸也。</許慎釋>
<段玉裁注>〈大雅〉民勞〔傳〕曰：汔，危也。《周易》「汔至亦未繘井。小狐汔濟。虞翻曰。汔，幾也。皆引伸之義。水涸爲將盡之時。故引伸之義曰危、曰幾也。</段玉裁注>
<許慎釋>从水，气聲。</許慎釋>
<段玉裁注>許訖切，《詩音義》引《說文》巨乞反。十五部。</段玉裁注>
<許慎釋>或曰泣下。</許慎釋>
<段玉裁注>別一義。</段玉裁注>
<許慎釋>《詩》曰：汽可小康。</許慎釋>
<段玉裁注>前說引伸之義。</段玉裁注>
</內容>

<說文字頭>涸</說文字頭>
<內容>
<許慎釋>渴也。</許慎釋>
<段玉裁注>渴，盡也。渠列切。〈釋詁〉曰：涸，渴也。俗本作竭。〈月令〉「仲秋之月。水始涸。</段玉裁注>
<許慎釋>从水，固聲。讀若狐貈之貈。</許慎釋>
<段玉裁注>按貈從舟聲。今人以貉爲之。音下各切，別作蠻貊字。音莫白切。皆非古也。此涸下當云讀若貉。恐音既變之後絫經攺耳。下各切。五部。</段玉裁注>
</內容>

<說文字頭><img src="559B-01">𤃯</img></說文字頭>
<內容>
<許慎釋>涸亦从水鹵舟。</許慎釋>
<段玉裁注>未聞其意。</段玉裁注>
</內容>

<說文字頭>消</說文字頭>
<內容>
<許慎釋>盡也。</許慎釋>
<段玉裁注>未盡而將盡也。</段玉裁注>
<許慎釋>从水，肖聲。</許慎釋>
<段玉裁注>相幺切，二部。</段玉裁注>
</內容>

<說文字頭>潐</說文字頭>
<內容>
<許慎釋>盡也。</許慎釋>
<段玉裁注>荀卿書。其誰能以已之潐潐。受人之掝掝者哉。楊倞曰。潐，盡也。潐潐、謂窮盡明於事。猶《楚辭》之察察。</段玉裁注>
<許慎釋>从水，𤊙聲。</許慎釋>
<段玉裁注>子肖切。二部。按焦者，火所傷。義近盡。故訓盡、則以焦會意。</段玉裁注>
</內容>

<說文字頭>渴</說文字頭>
<內容>
<許慎釋>盡也。</許慎釋>
<段玉裁注>渴竭古今字。古水竭字多用渴。今則用渴爲㵣字矣。</段玉裁注>
<許慎釋>从水，曷聲。</許慎釋>
<段玉裁注>佩觿曰。《說文》、《字林》渴音其列翻。按大徐苦葛切，非也。十五部。</段玉裁注>
</內容>

<說文字頭>漮</說文字頭>
<內容>
<許慎釋>水虛也。</許慎釋>
<段玉裁注>《爾雅音義》引作水之空也。葢許用釋《爾雅》舊說。故爲分別之詞。〈釋詁〉曰：漮，虛也。虛、師古引作空。康者，穀皮中空之謂。故从康之字皆訓爲虛。㱂下曰。饑虛也。㝩下曰。屋㝩㝗也。《詩》「？彼康爵。箋云：康，虛也。《方言》曰：㝩，空也。〈長門賦〉槺梁、虛梁也。《急就篇》顏注曰：𨎍謂輿中空處。所用載物也。水之空、謂水之中心有空處。</段玉裁注>
<許慎釋>从水，康聲。</許慎釋>
<段玉裁注>苦岡切，十部。</段玉裁注>
</內容>

<說文字頭>溼</說文字頭>
<內容>
<許慎釋>幽溼也。从一。</許慎釋>
<段玉裁注>句。</段玉裁注>
<許慎釋>覆也。覆土而有水。故溼也。</許慎釋>
<段玉裁注>凡溼之所从生、多生於上有覆而氣不渫。故从一土水會意。</段玉裁注>
<許慎釋>从𣊡省聲。</許慎釋>
<段玉裁注>失入切。七部。今字作濕。</段玉裁注>
</內容>

<說文字頭>湆</說文字頭>
<內容>
<許慎釋>幽溼也。从水，音聲。</許慎釋>
<段玉裁注>去急切。七部。《五經文字》云：湇從泣下月。大羹也。湆從泣下日。幽深也。今《禮經》大羹相承多作下字。或傳寫久譌。不敢改正。按湇字不見於《說文》「則未知張說何本。《儀禮》音義引《字林》云：湆、羹汁也。《玉篇》、《廣韵》同。然則本無異字。肉之精液如幽溼生水也。《廣雅》「羹謂之䏠。皆字之或體耳。</段玉裁注>
</內容>

<說文字頭>洿</說文字頭>
<內容>
<許慎釋>濁水不流也。</許慎釋>
<段玉裁注>服䖍注《左傳》云：水不流謂之汙。按汙卽洿之假借字。《孟子》梁惠王作洿。滕文公作汙。元應引《說文》濁水不流池也。引《字林》濁水不流曰洿。宜有池爲長。</段玉裁注>
<許慎釋>一曰窊下也。</許慎釋>
<段玉裁注>窊本作窳。今改。</段玉裁注>
<許慎釋>从水，夸聲。</許慎釋>
<段玉裁注>哀都切，五部。</段玉裁注>
</內容>

<說文字頭>汙</說文字頭>
<內容>
<許慎釋>薉也。</許慎釋>
<段玉裁注>〈艸部〉曰。薉者，蕪也。地云蕪薉。水云汙薉。皆謂其不潔淸也。此冡上濁水不流池類言之。大徐本移浼篆於汙篆前。不知下文㶄灒浼類列。略同《方言》「廁於此、則非其次矣。</段玉裁注>
<許慎釋>从水，亏聲。</許慎釋>
<段玉裁注>烏故切。按當哀都切。五部。義與洿略同。</段玉裁注>
<許慎釋>一曰小池爲汙。</許慎釋>
<段玉裁注>池之小者。汙池、見《孟子》滕文公。</段玉裁注>
<許慎釋>一曰涂也。</許慎釋>
<段玉裁注>與杅義略同。〈木部〉曰。杅、所以涂也。</段玉裁注>
</內容>

<說文字頭>湫</說文字頭>
<內容>
<許慎釋>隘下也。</許慎釋>
<段玉裁注>當作湫隘湫下也。此舉《左傳》湫隘字而釋湫。如《毛傳》云文茵文虎皮也之例。杜預亦云湫下、隘小。下文塏訓高燥。爲湫之反。昭三年《左傳》服注：湫，箸也。十二年杜注：湫、愁隘也。皆引伸之義。</段玉裁注>
<許慎釋>一曰有湫水在周地。</許慎釋>
<段玉裁注>未聞。</段玉裁注>
<許慎釋>《春秋傳》曰：晏子之宅湫隘。</許慎釋>
<段玉裁注>事見《左傳》昭三年。</段玉裁注>
<許慎釋>安定朝那有湫淵。</許慎釋>
<段玉裁注>淵各本作泉。唐人避諱改也。今正。安定郡朝那、二志同。朝追輸切。朝那故城在今甘肅平涼府附郭平涼縣（⿰県系）西北。前志云：有湫淵祠。蘇林云：淵方四十里。停不流。冬夏不增減。不生艸木。一統志曰。朝那湫今在平涼府固原州西南。</段玉裁注>
<許慎釋>从水，秋聲。</許慎釋>
<段玉裁注>子了切，又卽由切。三部。</段玉裁注>
</內容>

<說文字頭>潤</說文字頭>
<內容>
<許慎釋>水曰潤下。</許慎釋>
<段玉裁注>語見〈洪範〉。</段玉裁注>
<許慎釋>从水，閏聲。</許慎釋>
<段玉裁注>如順切，十三部。</段玉裁注>
</內容>

<說文字頭>準</說文字頭>
<內容>
<許慎釋>平也。</許慎釋>
<段玉裁注>謂水之平也。天下莫平於水。水平謂之準。因之製平物之器亦謂之準。漢志。繩直生準。準者，所以揆平取正是也。因之凡平均皆謂之準。〈考工記〉準之然後量之、易繫辭易與天地準是也。</段玉裁注>
<許慎釋>从水，隼聲。</許慎釋>
<段玉裁注>之允切。按隼卽鵻字。鵻从隹聲。準古音在十五部。讀之壘切。〈考工記〉故書準作水。○準、《五經文字》云《字林》作准。按古書多用准。葢魏晉時恐與淮字亂而別之耳。</段玉裁注>
</內容>

<說文字頭>汀</說文字頭>
<內容>
<許慎釋>平也。</許慎釋>
<段玉裁注>謂水之平也。水平謂之汀。因之洲渚之平謂之汀。李善引文字集略云：水際平沙也。乃引伸之義耳。</段玉裁注>
<許慎釋>从水，丁聲。</許慎釋>
<段玉裁注>他丁切，十一部。</段玉裁注>
</內容>

<說文字頭><img src="560B-01">𠀩</img></說文字頭>
<內容>
<許慎釋>汀或从平。</許慎釋>
</內容>

<說文字頭>沑</說文字頭>
<內容>
<許慎釋>水吏也。</許慎釋>
<段玉裁注>謂水駛也。駛，疾也。其字在説文作𩰢。不解者譌爲吏耳。一本作利。義同。錢氏大昕云：吏當作文。〈海賦〉踧沑注云：蹵聚也。《廣韵》云：蹜沑、水文聚。踧蹜同。按《廣韵》上聲人九切。引《說文》同。入聲女六切。云水文聚。</段玉裁注>
<許慎釋>又𥁕也。从水，丑聲。</許慎釋>
<段玉裁注>入九切，三部。</段玉裁注>
</內容>

<說文字頭>瀵</說文字頭>
<內容>
<許慎釋>水漫也。</許慎釋>
<段玉裁注>漫各本作浸。今依《集韵》訂。《說文》〈水部〉無漫。當作曼。曼者，引也。瀵者，水之引而愈出也。曼瀵《聲類》相近。</段玉裁注>
<許慎釋>从水，𥻔聲，讀若粉。</許慎釋>
<段玉裁注>方問切，《廣韵》匹問切。十三部。</段玉裁注>
<許慎釋>《爾雅》曰：瀵大出尾下。</許慎釋>
<段玉裁注>〈釋水〉文。郭云：今河東汾陰縣（⿰県系）有水口如車輪。濆沸涌出。其深無限。名之曰瀵。郃陽縣（⿰県系）復有瀵。亦如之。相去數里。而夾河河中陼上又有一瀵。瀵源皆潛相通。按〈地理志〉上谷郡潘縣（⿰県系）。師古普半反。全氏祖望據《水經注》河水過蒲阪下、引《帝王世紀》曰。舜都蒲阪。或言都平陽及瀵。正前志潘當作瀵。</段玉裁注>
</內容>

<說文字頭><img src="560B-02">𣿒</img></說文字頭>
<內容>
<許慎釋>新也。</許慎釋>
<段玉裁注>謂水色新也。如玉色鮮曰玼。《廣韵》曰：。新水狀也。</段玉裁注>
<許慎釋>从水，辠聲。</許慎釋>
<段玉裁注>七辠切，十五部。</段玉裁注>
</內容>

<說文字頭>瀞</說文字頭>
<內容>
<許慎釋>無垢薉也。</許慎釋>
<段玉裁注>此今之浄字也。古瀞今浄、是之謂古今字。古籍少見。《韵會》云：《楚辭》收潦而水淸。注作瀞。按今《文選》本作百川静。洪興祖本作百川淸。皆與黄氏所見異。古書多假淸爲瀞。</段玉裁注>
<許慎釋>从水，靜聲。</許慎釋>
<段玉裁注>疾正切，十一部。</段玉裁注>
</內容>

<說文字頭>瀎</說文字頭>
<內容>
<許慎釋>瀎、泧。</許慎釋>
<段玉裁注>二字各本奪。今依全書例補。</段玉裁注>
<許慎釋>飾滅皃。</許慎釋>
<段玉裁注>飾各本作拭。今正。又部曰。㕞，飾也。巾部曰。飾，㕞也。許書無拭字。飾拭古今字。今本《說文》又部作拭。而《五經文字》所引不誤。拭滅者，拂拭滅去其痕也。瀎泧、今京師人語如此。音如麻沙。《釋名》曰：摩娑猶末殺也。手上下之言也。巾部帴字下曰。讀如末殺之殺。末殺、《字林》作抹摋。卽瀎泧也。異字而同音義。</段玉裁注>
<許慎釋>从水，蔑聲。</許慎釋>
<段玉裁注>莫達切。古在十二部。入聲。</段玉裁注>
</內容>

<說文字頭>泧</說文字頭>
<內容>
<許慎釋>瀎泧也。从水，戉聲。讀若椒榝之榝。</許慎釋>
<段玉裁注>按音所八切。十五部。大徐云火活切。非也。</段玉裁注>
</內容>

<說文字頭>洎</說文字頭>
<內容>
<許慎釋>灌釡也。</許慎釋>
<段玉裁注>灌者，沃也。沃今江蘇俗云燠。烏到切。《廣韵》三十七號云：燠釡、以水添釡也。《周禮》士師。洎鑊水。注云：洎、謂增其沃汁。《呂覽》「多洎之。少洎之。《左傳》「去其肉而以其洎饋。正義云：洎者，添釡之名。添釡以爲肉汁。遂名肉汁爲洎。</段玉裁注>
<許慎釋>从水，自聲。</許慎釋>
<段玉裁注>其冀切，按當依《釋文》其器反。十五部。</段玉裁注>
</內容>

<說文字頭>湯</說文字頭>
<內容>
<許慎釋>𤍽水也。从水，昜聲。</許慎釋>
<段玉裁注>土郎切。十部。又始陽切。湯湯水盛。</段玉裁注>
</內容>

<說文字頭>渜</說文字頭>
<內容>
<許慎釋>湯也。</許慎釋>
<段玉裁注>士䘮禮。渜濯棄于坎。注：沐浴餘潘水。渜作湪作湪。荆沔之閒語。疏。潘水既經縕煑謂之渜。已將沐浴謂之濯。○今北方灤河、漢志水經作濡水。乃官切。正渜之誤耳。耎多譌需。詳手部。渜洝古皆平聲。猶安㬮。</段玉裁注>
<許慎釋>从水，耎聲。</許慎釋>
<段玉裁注>乃管切，十四部。</段玉裁注>
</內容>

<說文字頭>洝</說文字頭>
<內容>
<許慎釋>渜水也。</許慎釋>
<段玉裁注>〈日部〉曰。安㬮，溫也。然則洝渜猶安㬮。皆曡韵字。</段玉裁注>
<許慎釋>从水，安聲。</許慎釋>
<段玉裁注>烏旰切，十四部。</段玉裁注>
</內容>

<說文字頭>洏</說文字頭>
<內容>
<許慎釋>洝也。</許慎釋>
<段玉裁注>洏與渜音近。耎從而聲也。</段玉裁注>
<許慎釋>从水，而聲。</許慎釋>
<段玉裁注>如之切，一部。</段玉裁注>
<許慎釋>一曰煑孰也。</許慎釋>
<段玉裁注>肉部曰。胹，爛也。然則洏與胹同也。內則作濡。葢字之誤。注曰：凡濡謂烹之以汁和也。</段玉裁注>
</內容>

<說文字頭>涗</說文字頭>
<內容>
<許慎釋>財𥁕水也。</許慎釋>
<段玉裁注>〈考工記〉曰：以涗水漚其絲。注云：故書涗作湄。鄭司農云：湄水、溫水也。玄謂涗水、以灰所？水也。玉裁按湄當作渜。《集韵》云渜或作湄是也。大鄭從渜。故釋之曰溫水。鄭從涗。故依《禮記》涗齊貴新之涗、釋爲以灰所？水。其說殊矣。許則字從涗、而釋從大鄭。依許說則內則、〈祭統〉涗字不可解。</段玉裁注>
<許慎釋>从水，兌聲。</許慎釋>
<段玉裁注>輸芮切，十五部。</段玉裁注>
<許慎釋>《周禮》曰：以涗漚其絲。</許慎釋>
</內容>

<說文字頭>涫</說文字頭>
<內容>
<許慎釋>𩰾也。</許慎釋>
<段玉裁注>春秋繁露。燔以涫湯。《韓詩外傳》作沸湯。然則涫𩰾一也。《周禮》〔注〕曰：今燕俗名湯𤍠爲觀。觀卽涫。今江蘇俗語𩰾水曰滾水。滾水卽涫。語之轉也。</段玉裁注>
<許慎釋>从水，官聲。</許慎釋>
<段玉裁注>古丸切，十四部。</段玉裁注>
<許慎釋>酒泉有樂涫縣（⿰県系）。</許慎釋>
<段玉裁注>二志同。故城在今甘肅肅州高臺縣（⿰県系）西北鎭夷城西南。</段玉裁注>
</內容>

<說文字頭>涾</說文字頭>
<內容>
<許慎釋>涫溢也。今河朔《方言》謂𩰾溢爲涾。</許慎釋>
<段玉裁注>河朔、河北也。</段玉裁注>
<許慎釋>从水，沓聲。</許慎釋>
<段玉裁注>徒合切，八部。</段玉裁注>
</內容>

<說文字頭>汏</說文字頭>
<內容>
<許慎釋>淅？也。</許慎釋>
<段玉裁注>淅字賸。《文選》注王元長舉秀才文注引無淅字、可證。士䘮禮。祝淅米于堂。注：淅，汏也。〈釋詁〉曰：汏，墜也。汏之則沙礫去矣。故曰墜也。九章。齊吳榜以擊汏。吳，大也。榜，楫也。言齊同用大楫擊水而行。如汏洒於水中也。凡舟子之用櫓。振力擊之。乃徐拕之。如汏然。今蘇州人謂搖曳洒之曰汏。音如俗語之大。在禡韵。</段玉裁注>
<許慎釋>从水，大聲。</許慎釋>
<段玉裁注>徒葢切。十五部。大徐云：又代何切。按凡沙汏、淘汏用淅米之義引伸之。或寫作汰。多點者誤也。若《左傳》汏侈、汏輈字皆卽泰字之假借。寫作汰者亦誤。</段玉裁注>
</內容>

<說文字頭>㶕</說文字頭>
<內容>
<許慎釋>淅也。</許慎釋>
<段玉裁注>從𥳑者，柬擇之意。從析者，分別之意。故二字轉注：</段玉裁注>
<許慎釋>从水，𥳑聲。</許慎釋>
<段玉裁注>古限切，十四部。</段玉裁注>
</內容>

<說文字頭>淅</說文字頭>
<內容>
<許慎釋>汏米也。</許慎釋>
<段玉裁注>《毛詩傳》曰：釋、淅米也。《爾雅》「溞溞，淅也。《孟子》〔注〕曰：淅、漬米也。凡釋米、淅米、漬米、汏米、？米、淘米、洮米、漉米、異稱而同事。淅箕謂之䉛。</段玉裁注>
<許慎釋>从水，析聲。</許慎釋>
<段玉裁注>先擊切，十六部。</段玉裁注>
</內容>

<說文字頭>滰</說文字頭>
<內容>
<許慎釋>浚乾漬米也。</許慎釋>
<段玉裁注>自其方漚未淘言之曰漬。米不及淘抒而起之曰滰。乾音干。</段玉裁注>
<許慎釋>从水，竟聲。</許慎釋>
<段玉裁注>其兩切，十部。</段玉裁注>
<許慎釋>《孟子》曰：孔子去齊。滰淅而行。</許慎釋>
<段玉裁注>萬章篇文。今滰作接。當是字之誤。</段玉裁注>
</內容>

<說文字頭>𣸈</說文字頭>
<內容>
<許慎釋>？汏也。</許慎釋>
<段玉裁注>？汏各本作浸沃。今依《國語》補音宋刋本訂。沃汏者，澆沃而汏酒之。若今人言𣸈麪是也。〈士虞禮〉。明齊溲酒。注：明齊、新水也。言以新水溲釀此酒也。此溲卽沃汏之義。</段玉裁注>
<許慎釋>从水，叜聲。</許慎釋>
<段玉裁注>疏有切，三部。</段玉裁注>
</內容>

<說文字頭>浚</說文字頭>
<內容>
<許慎釋>抒也。</許慎釋>
<段玉裁注>抒者，挹也。取諸水中也。春秋經浚洙、《孟子》使浚井、《左傳》浚我以生、義皆同。浚之則深。故小弁傳曰。浚，深也。</段玉裁注>
<許慎釋>从水，夋聲。</許慎釋>
<段玉裁注>私閏切，十三部。</段玉裁注>
</內容>

<說文字頭>瀝</說文字頭>
<內容>
<許慎釋>漉也。从水，歷聲。</許慎釋>
<段玉裁注>郎擊切，十六部。</段玉裁注>
<許慎釋>一曰水下滴瀝也。</許慎釋>
<段玉裁注>鉉本有一曰水下滴𤁋六字。鍇本無。今按《文選》〈魯靈光殿賦〉李注引水下滴𤁋之也。則鉉本是。許意瀝漉皆訓自下而上之。滴瀝則爲自上而下之。故殊其義。</段玉裁注>
</內容>

<說文字頭>漉</說文字頭>
<內容>
<許慎釋>浚也。</許慎釋>
<段玉裁注>〈月令〉「仲春。毋竭川澤。毋漉陂池。注：順陽養物也。</段玉裁注>
<許慎釋>从水，鹿聲。</許慎釋>
<段玉裁注>盧谷切，三部。</段玉裁注>
<許慎釋>一曰水下皃也。</許慎釋>
<段玉裁注>鉉本無。今依鍇本。〈封禪文〉。滋液滲漉。後世言漉酒、是此義。</段玉裁注>
</內容>

<說文字頭>淥</說文字頭>
<內容>
<許慎釋>漉或从彔。</許慎釋>
<段玉裁注>彔聲也。〈考工記〉作盝。三部。</段玉裁注>
</內容>

<說文字頭>潘</說文字頭>
<內容>
<許慎釋>淅米汁也。</許慎釋>
<段玉裁注>內則曰。其閒面垢。燂潘請靧。鄭云：潘、米瀾也。按瀾者，灡之省。力旦反。</段玉裁注>
<許慎釋>从水，番聲。</許慎釋>
<段玉裁注>暜官切。十四部。《經典釋文》芳袁反。</段玉裁注>
<許慎釋>一曰潘水。在河南熒陽。</許慎釋>
<段玉裁注>熒各本作滎。誤。今正。熒陽故城在今河南開封府滎澤縣（⿰県系）西南。《水經注》濟水篇云：《晉書．地道志》「濟自大伾入河。與河水鬬。南泆爲熒澤。《尚書》熒波既瀦。孔安國曰。熒澤、波水。已成遏瀦。闞駰曰。澤名也。故呂忱曰播水在熒陽。謂是水也。昔大禹遏其淫水。而於熒陽下引河東南以通淮泗。按所引呂忱語、謂《字林》也。《字林》多本《說文》「且《說文》、《字林》之例。手部播字不應旁及水名。然則《字林》正作潘字。水在熒陽、與《說文》合。馬、鄭、王《尚書》皆作熒播。謂卽熒澤。許、呂則潘別爲一水。與熒爲二。僞孔傳釋熒爲澤名。波爲水名。正同也。鄭注《周禮》熒雒波溠爲四。云波讀爲播。引〈禹貢〉熒播既都。則注書一之、注《周禮》亦二之矣。僞孔本作波。依《周禮》改《尚書》也。許作潘、謂潘其正字、播其假借字也。今潘水未聞。</段玉裁注>
</內容>

<說文字頭>灡</說文字頭>
<內容>
<許慎釋>潘也。</許慎釋>
<段玉裁注>此字以從蘭、與大波之瀾別。而古書通用。《周禮》？人注：雖其潘灡戔餘不可䙝。內則注：潘、米瀾也。</段玉裁注>
<許慎釋>从水，蘭聲。</許慎釋>
<段玉裁注>洛干切。十四部。按《周禮》、《禮記》音義皆云去聲。</段玉裁注>
</內容>

<說文字頭>泔</說文字頭>
<內容>
<許慎釋>周謂潘曰泔。</許慎釋>
<段玉裁注>今各處語言同此。荀卿子曰。曾子食魚有餘曰泔之。</段玉裁注>
<許慎釋>从水，甘聲。</許慎釋>
<段玉裁注>古三切，古音在七部。</段玉裁注>
</內容>

<說文字頭>滫</說文字頭>
<內容>
<許慎釋>久泔也。</許慎釋>
<段玉裁注>荀卿子。蘭槐之根是爲芷。其漸之滫。君子不近。庶人不服。其質非不美也。所漸者然也。《大戴禮》同。謂久泔臰薉也。內則滫𤅵注：秦人溲曰滫。此則別是湯液之類。與久泔異實同名。秦人《方言》也。</段玉裁注>
<許慎釋>从水，聲。</許慎釋>
<段玉裁注>息流切，又思酒切。三部。</段玉裁注>
</內容>

<說文字頭>澱</說文字頭>
<內容>
<許慎釋>滓垽也。</許慎釋>
<段玉裁注>〈釋器〉曰：澱謂之垽。〈土部〉曰。垽，澱也。黑部曰。？謂之垽。按𪑩與澱異字而音義同。實則一字也。</段玉裁注>
<許慎釋>从水，𣪍聲。</許慎釋>
<段玉裁注>堂練切，十三部。</段玉裁注>
</內容>

<說文字頭>淤</說文字頭>
<內容>
<許慎釋>澱滓濁泥也。</許慎釋>
<段玉裁注>《方言》「水中可居爲洲。三輔謂之淤。其引伸之義也。</段玉裁注>
<許慎釋>从水，於聲。</許慎釋>
<段玉裁注>依據切，五部。</段玉裁注>
</內容>

<說文字頭>滓</說文字頭>
<內容>
<許慎釋>澱也。</許慎釋>
<段玉裁注>《釋名》曰：緇，滓也。泥之黑者曰滓。此色然也。《廣雅》曰：澱謂之滓。按古亦假滓爲緇。</段玉裁注>
<許慎釋>从水，宰聲。</許慎釋>
<段玉裁注>阻史切，一部。</段玉裁注>
</內容>

<說文字頭>淰</說文字頭>
<內容>
<許慎釋>濁也。</許慎釋>
<段玉裁注>義與澱淤滓相類。〈禮運〉曰。龍以爲畜。故魚鮪不淰。注：淰之言閃也。凡云之言者，皆假其音以得其義。葢濁其本義、閃其引伸假借之義也。《衆經音義》引《埤倉》淰、水無波也。杜《詩》「山霧戎戎溼。溪雲淰淰寒。戎戎言其流動。淰淰言其凝滯。水無波之義之引伸也。</段玉裁注>
<許慎釋>从水，念聲。</許慎釋>
<段玉裁注>乃忝切。七部。《禮記》音義審閃二音。</段玉裁注>
</內容>

<說文字頭>瀹</說文字頭>
<內容>
<許慎釋>漬也。</許慎釋>
<段玉裁注>此葢謂納於汚濁也。故廁於此。《孟子》：瀹濟漯。言浚治其污濁也。瀹與？同音而義近。故皆假瀹爲？。今人曰煠。助甲切，古人曰瀹。亦作汋。詳𩰲部。</段玉裁注>
<許慎釋>从水，龠聲。</許慎釋>
<段玉裁注>以灼切，二部。</段玉裁注>
</內容>

<說文字頭><img src="562A-01">𤃭</img></說文字頭>
<內容>
<許慎釋>釃酒也。</許慎釋>
<段玉裁注>釃、下酒也。卽今之漉酒也。以筐曰釃。</段玉裁注>
<許慎釋>一曰浚也。</許慎釋>
<段玉裁注>此亦同瀝灑、義可兩兼。</段玉裁注>
<許慎釋>从网水。</許慎釋>
<段玉裁注>會意。</段玉裁注>
<許慎釋>焦聲。讀若〈夏書〉天用剿絕。</許慎釋>
<段玉裁注>剿當依刀部作劋。今本从力。尤誤。子小切，二部。</段玉裁注>
</內容>

<說文字頭>漀</說文字頭>
<內容>
<許慎釋>側出泉也。</許慎釋>
<段玉裁注>側出者，旁出。如醡出然。故其字與？湑爲類。《爾雅》〈釋水〉曰：氿泉穴出。穴出、仄出也。《毛傳》「側出曰氿泉。許〈厂部〉曰。晷、仄出泉也。厬與氿音同字異。漀者，厬之一名也。</段玉裁注>
<許慎釋>从水，殸聲。</許慎釋>
<段玉裁注>去挺切，十一部。</段玉裁注>
<許慎釋>殸籒文磬字。</許慎釋>
</內容>

<說文字頭>湑</說文字頭>
<內容>
<許慎釋>莤酒也。</許慎釋>
<段玉裁注>〈小雅〉伐木云：釃酒有藇。傳曰。以筐曰釃。以藪曰湑。又云：有酒湑我。傳曰。湑、莤之也。按毛、許釃莤皆有別。酉部云：莤者，禮祭束茅加於祼圭而灌鬯酒。是爲莤。與鄭大夫甸師注合。是則《毛傳》湑訓以藪莤之藪。謂艸如祭之用茅也。故亦曰莤。</段玉裁注>
<許慎釋>一曰浚也。</許慎釋>
<段玉裁注>此亦同漉瀝、義可兩兼。湑浚雙聲。</段玉裁注>
<許慎釋>一曰露皃也。</許慎釋>
<段玉裁注>〈小雅〉蓼蕭云：零露湑兮。傳曰。湑湑然蕭上露皃。</段玉裁注>
<許慎釋>从水，胥聲。</許慎釋>
<段玉裁注>私呂切，五部。</段玉裁注>
<許慎釋>《詩》曰：有酒湑我。又曰。零露湑兮。</許慎釋>
</內容>

<說文字頭>湎</說文字頭>
<內容>
<許慎釋>湛於酒也。</許慎釋>
<段玉裁注>湛各本作沈。此等皆後人以習用改之耳。沈㲻於酒、《周易》所謂飮酒濡首、亦不知節也。《韓詩》云：飮酒閉門不出客曰湎。〈樂記〉。流湎以忘本。其引伸之義也。</段玉裁注>
<許慎釋>从水，面聲。</許慎釋>
<段玉裁注>彌兖切。十四部。按鄭注酒誥曰。飮酒齊色曰湎。〈大雅〉：天不湎爾以酒。箋云：天不同女顏色以酒。有沈湎於酒者。是乃過也。鄭意此字从面會意。故釋云齊色。謂同飮者至於同色也。許則謂形聲。</段玉裁注>
<許慎釋>〈周書〉曰：罔敢湎于酒。</許慎釋>
<段玉裁注>酒誥文。</段玉裁注>
</內容>

<說文字頭><img src="562B-01">𤖅</img></說文字頭>
<內容>
<許慎釋>酢？也。</許慎釋>
<段玉裁注>《周禮》酒正四飮。漿人掌共王之六飮。皆有漿。注云：漿、今之酨漿也。內則注云：漿、酢酨也。按酉部云：酨、酢漿也。則漿酨二字互訓。</段玉裁注>
<許慎釋>从水，將省聲。</許慎釋>
<段玉裁注>卽良切，十部。</段玉裁注>
</內容>

<說文字頭><img src="562B-02">𤕯</img></說文字頭>
<內容>
<許慎釋>古文漿。</許慎釋>
<段玉裁注>从爿聲也。</段玉裁注>
</內容>

<說文字頭>涼</說文字頭>
<內容>
<許慎釋>薄也。</許慎釋>
<段玉裁注>涼廁於此者，謂六飮之涼與漿爲類也。鄭司農云：涼、以水和酒也。玄謂涼、今寒粥若糗飯襍水也。許云薄也。葢薄下奪一酒字。以水和酒。故爲薄酒。此用大鄭說也。引伸之爲凡薄之稱。如職涼善背、虢多涼徳。毛、杜皆云涼薄是也。薄則生寒。又引伸爲寒。如北風其涼是也。至《字林》乃云涼、微寒也。唐殷敬順引之。《廣韵》、《玉篇》皆云：凉俗涼字。至《集韵》乃特出凉字。注云：薄寒曰凉。</段玉裁注>
<許慎釋>从水，京聲。</許慎釋>
<段玉裁注>呂張切，十部。</段玉裁注>
</內容>

<說文字頭>淡</說文字頭>
<內容>
<許慎釋>薄味也。</許慎釋>
<段玉裁注>醲之反也。酉部曰。醲、厚酒也。又澹淡亦作淊淡。水滿皃。楊雄賦。秬鬯泔淡。應劭曰。泔淡，滿也。按泔淡訓滿、謂淡爲贍之假借。</段玉裁注>
<許慎釋>从水，炎聲。</許慎釋>
<段玉裁注>徒敢切，八部。</段玉裁注>
</內容>

<說文字頭>涒</說文字頭>
<內容>
<許慎釋>食巳而復吐之。</許慎釋>
<段玉裁注>未聞。〈江賦〉涒粼、謂水皃。</段玉裁注>
<許慎釋>从水，君聲。</許慎釋>
<段玉裁注>他昆切，十三部。</段玉裁注>
<許慎釋>《爾雅》曰：大歲在？曰涒灘。</許慎釋>
<段玉裁注>釋天文。高誘曰。涒，大也。灘，循也。萬物皆大循其情性也。</段玉裁注>
</內容>

<說文字頭>澆</說文字頭>
<內容>
<許慎釋>？也。</許慎釋>
<段玉裁注>沃爲澆之大。澆爲沃之細。故不類廁。凡醲者，澆之則薄。故其引伸之義爲薄。《漢書》循吏傳。澆淳散樸。</段玉裁注>
<許慎釋>从水，堯聲。</許慎釋>
<段玉裁注>古堯切，二部。</段玉裁注>
</內容>

<說文字頭>液</說文字頭>
<內容>
<許慎釋>？也。</許慎釋>
<段玉裁注>血部曰。？、气液也。按〈樂記〉注曰：永歎淫液歌遲之也。〈考工記〉春液角。鄭司農液讀爲醳。謂重繹治之。此皆引伸之義也。</段玉裁注>
<許慎釋>从水，夜聲。</許慎釋>
<段玉裁注>羊益切，古音在五部。</段玉裁注>
</內容>

<說文字頭>汁</說文字頭>
<內容>
<許慎釋>液也。</許慎釋>
<段玉裁注>古經傳多假汁爲叶。《方言》曰：斟、協，汁也。北燕朝鮮洌水之閒曰斟。自關而東曰協。關西曰汁。此兼瀋汁和叶而言。如台朕賚畀卜陽予也之例。汁液必出於和協。故其音義通也。</段玉裁注>
<許慎釋>从水，十聲。</許慎釋>
<段玉裁注>之入切。七部。漢汁邡縣（⿰県系）用此字。</段玉裁注>
</內容>

<說文字頭>滒</說文字頭>
<內容>
<許慎釋>多汁也。</許慎釋>
<段玉裁注>《淮南》原道訓曰。甚淖而滒。高云：滒亦淖也。饘粥多瀋者曰滒。讀歌謳之歌。按今江蘇俗語謂之稠也。</段玉裁注>
<許慎釋>从水，哥聲，讀若哥。</許慎釋>
<段玉裁注>古俄切，十七部。</段玉裁注>
</內容>

<說文字頭>灝</說文字頭>
<內容>
<許慎釋>豆汁也。</許慎釋>
<段玉裁注>豆者，尗也。</段玉裁注>
<許慎釋>从水，顥聲。</許慎釋>
<段玉裁注>乎老切。二部。《廣韵》曰：。灝溔、水勢遠也。</段玉裁注>
</內容>

<說文字頭>溢</說文字頭>
<內容>
<許慎釋>器滿也。</許慎釋>
<段玉裁注>《禮經》一溢米注：二十兩曰溢。按謂二十兩溢者，謂滿於一斤、十六兩之外也。後人因製鎰字。</段玉裁注>
<許慎釋>从水，益聲。</許慎釋>
<段玉裁注>以形聲包會意也。夷質切，古音在十六部。</段玉裁注>
</內容>

<說文字頭>洒</說文字頭>
<內容>
<許慎釋>滌也。</許慎釋>
<段玉裁注>下文云沬、洒面也。浴、洒身也。澡、洒手也。洗、洒足也。今人假洗爲洒。非古字。按古有假洒爲峻陗之峻者。如《詩》新臺有洒。《爾雅》望厓洒而高岸。夷上洒下漘。《毛詩》洒、高峻也。</段玉裁注>
<許慎釋>从水，㢴聲。</許慎釋>
<段玉裁注>先禮切，按西聲當在古音十三部。</段玉裁注>
<許慎釋>古文㠯爲灑埽字。</許慎釋>
<段玉裁注>各本奪㠯字。今依全書通例補。凡言某字古文以爲某字者，皆謂古文假借字也。洒灑本殊義而雙聲。故相假借。凡假借多曡韵、或雙聲也。《毛詩》洒埽四見。傳云：洒，灑也。鄭注《周禮》隸僕、韋注《國語》皆同。皆釋假借之例。若先鄭云洒當爲灑。則以其義別而正之。以漢時所用字正古文也。</段玉裁注>
</內容>

<說文字頭>滌</說文字頭>
<內容>
<許慎釋>洒也。</許慎釋>
<段玉裁注>〈皿部〉曰。盪、滌器也。引伸爲凡淸瀞之䛐。如〈七月〉〔傳〕曰：滌場、埽地。雲漢傳曰。滌滌、旱氣也。山無木、川無水是。</段玉裁注>
<許慎釋>从水，條聲。</許慎釋>
<段玉裁注>徒歷切。古音在二部。《周禮》條狼氏、〈樂記〉條蕩其聲、皆假條爲滌。《周禮》凡酒脩酌、假脩爲滌也。</段玉裁注>
</內容>

<說文字頭>濈</說文字頭>
<內容>
<許慎釋>和也。</許慎釋>
<段玉裁注>〈小雅〉「爾羊來思。其角濈濈。傳曰。聚其角而息、濈濈然也。按毛意言角之多。葢言聚而和也。如輯之訓聚、兼訓和。</段玉裁注>
<許慎釋>从水，戢聲。</許慎釋>
<段玉裁注>阻立切，七部。</段玉裁注>
</內容>

<說文字頭>瀋</說文字頭>
<內容>
<許慎釋>汁也。</許慎釋>
<段玉裁注>《左傳》哀三年曰。無備而官辦者。猶拾瀋也。杜云：瀋，汁也。陸徳明云：北土呼汁爲瀋。按《禮記》〈檀弓〉爲榆沈、假沈爲瀋。</段玉裁注>
<許慎釋>从水，審聲。</許慎釋>
<段玉裁注>昌枕切，七部。</段玉裁注>
<許慎釋>《春秋傳》曰：猶拾瀋也。</許慎釋>
<段玉裁注>按瀋篆當廁於汁篆下乃得其次。寫者亂之耳。《玉篇》廁於液灝之下。</段玉裁注>
</內容>

<說文字頭>渳</說文字頭>
<內容>
<許慎釋>飮歃也。</許慎釋>
<段玉裁注>《周禮》「王𡹔大肆。以秬鬯渳。杜子春讀渳爲泯。以秬鬯浴屍也。按浴屍則釁屍口鼻。與飮歃義相近。</段玉裁注>
<許慎釋>从水，弭聲。</許慎釋>
<段玉裁注>緜婢切，十六部。</段玉裁注>
</內容>

<說文字頭><img src="563B-01">𤂳</img></說文字頭>
<內容>
<許慎釋>飮歃也。</許慎釋>
<段玉裁注>歃，歠也。</段玉裁注>
<許慎釋>从水，篡聲。</許慎釋>
<段玉裁注>各本篆作𤀤。解作算聲。今按《玉篇》、《廣韵》皆作𤂳。知古説文如此作。《集韵》、《類篇》始誤从俗本《說文》耳。衫洽切。又先活切。宋本皆如此。今各本衫洽改作巽倦。古音在十四部。卽今之涮字也。涮所患切。</段玉裁注>
<許慎釋>一曰吮也。</許慎釋>
<段玉裁注>吮，欶也。</段玉裁注>
</內容>

<說文字頭>漱</說文字頭>
<內容>
<許慎釋>盪口也。</許慎釋>
<段玉裁注>漱者，欶之大也。盪口者，吮刷其口中也。《曲禮》：諸母不潄裳。假漱爲涑也。</段玉裁注>
<許慎釋>从水，欶聲。</許慎釋>
<段玉裁注>以形聲包會意。所右切，三部。</段玉裁注>
</內容>

<說文字頭>泂</說文字頭>
<內容>
<許慎釋>滄也。</許慎釋>
<段玉裁注>此義俗从仌作？。《篇》、《韵》？皆訓冷是也。〈大雅〉：泂酌彼行潦。毛曰。泂，遠也。此謂泂卽迥之假借也。〈江賦〉？漲𢧵泂、同。</段玉裁注>
<許慎釋>从水，冋聲。</許慎釋>
<段玉裁注>戶褧切，十一部。</段玉裁注>
</內容>

<說文字頭>滄</說文字頭>
<內容>
<許慎釋>寒也。</許慎釋>
<段玉裁注>〈周書〉周祝解曰。天地之閒有滄𤍽。《列子》湯問。一兒曰。日初出、滄滄涼涼。仌部凔字音義同。</段玉裁注>
<許慎釋>从水，倉聲。</許慎釋>
<段玉裁注>七岡切，十部。</段玉裁注>
</內容>

<說文字頭>㵾</說文字頭>
<內容>
<許慎釋>冷寒也。</許慎釋>
<段玉裁注>冷寒者，冷之寒同寒而有別也。《世說新語》曰。劉眞長始見王丞相。時盛暑之月。丞相以腹熨彈棋局曰。何乃渹。劉既出。人問見王公云何。劉曰。未見他異。惟聞作〈吳語〉耳。注云：吳人以冷爲渹。大平《御覽》引此事、渹作㵾。《集韵》、《類篇》皆云㵾渹二同。楚慶切。吳人謂冷也。今吳俗謂冷物附他物、其語如鄭國之鄭。卽㵾字也。</段玉裁注>
<許慎釋>从水，靚聲。</許慎釋>
<段玉裁注>七定切。十一部。《廣韵》楚敬切。</段玉裁注>
</內容>

<說文字頭>淬</說文字頭>
<內容>
<許慎釋>滅火器也。</許慎釋>
<段玉裁注>滅火器者，葢以器盛水濡火使滅。其器謂之淬。與〈火部〉之焠義略相近。故焠通作淬。</段玉裁注>
<許慎釋>从水，卒聲。</許慎釋>
<段玉裁注>七芮切，十五部。</段玉裁注>
</內容>

<說文字頭>沐</說文字頭>
<內容>
<許慎釋>濯髮也。</許慎釋>
<段玉裁注>引伸爲芟除之義。如《管子》云沐涂樹之枝。《釋名》云沐秃無上皃之稱。</段玉裁注>
<許慎釋>从水，木聲。</許慎釋>
<段玉裁注>莫⺊切，三部。</段玉裁注>
</內容>

<說文字頭>沬</說文字頭>
<內容>
<許慎釋>洒面也。</許慎釋>
<段玉裁注>律歷志引顧命曰。王乃洮沬水。師古曰。沬、洗面也。〈禮樂志〉「霑赤汗。沬流赭。晉灼曰。沬、古靧字。〈檀弓〉：瓦不成味。鄭云：味當作沬。沬，靧也。按此沬謂瓦器之釉、如洗面之光澤也。</段玉裁注>
<許慎釋>从水，未聲。</許慎釋>
<段玉裁注>荒內切，十五部。</段玉裁注>
</內容>

<說文字頭><img src="564A-01">頮</img></說文字頭>
<內容>
<許慎釋>古文沬。从<seal_script>𠬞</seal_script>水。从頁。</許慎釋>
<段玉裁注>各本篆作湏、解作从頁。今正。《尚書》「王乃洮頮水、《釋文》曰：《說文》作沬。云古文作頮。《文選》「頮血飮泣。李注曰：頮、古沬字。李注本作古文沬字。奪文耳。陸語尤可證。《說文》作頮。從兩手匊水而洒其面。會意也。內則作靧。從面、貴聲。葢漢人多用靧字。沬頮本皆古文。小篆用沬、而頮專爲古文。或奪其<seal_script>𠬞</seal_script>、因作湏矣。</段玉裁注>
</內容>

<說文字頭>浴</說文字頭>
<內容>
<許慎釋>洒身也。</許慎釋>
<段玉裁注>老子。浴神不死。河上公曰。浴，養也。〈夏小正〉「黑鳥浴。浴也者，飛乍高乍下也。皆引伸之義也。</段玉裁注>
<許慎釋>从水，谷聲。</許慎釋>
<段玉裁注>余蜀切，三部。</段玉裁注>
</內容>

<說文字頭>澡</說文字頭>
<內容>
<許慎釋>洒手也。</許慎釋>
<段玉裁注>〈皿部〉曰。盥、澡手也。儒行篇曰。澡身而浴徳。其引伸之義。按或假繰爲澡。如《禮記》緦冠繰纓是。荀卿又作慅纓。</段玉裁注>
<許慎釋>从水，喿聲。</許慎釋>
<段玉裁注>子皓切，二部。</段玉裁注>
</內容>

<說文字頭>洗</說文字頭>
<內容>
<許慎釋>洒足也。</許慎釋>
<段玉裁注>洒俗本作灑。誤。今依宋本正。內則曰。面垢。燂潘請靧。足垢。燂湯請洗。此洒面曰靧、洒足曰洗之證也。洗讀如跣足之跣。自後人以洗代洒滌字。讀先禮切。沿至近日以洒代灑、轉同《詩》禮之用矣。</段玉裁注>
<許慎釋>从水，先聲。</許慎釋>
<段玉裁注>穌典切，十三部。</段玉裁注>
</內容>

<說文字頭>汲</說文字頭>
<內容>
<許慎釋>引水也。</許慎釋>
<段玉裁注>各本有於井二字。今依元應引及《玉篇》訂。其器曰缾、曰罋。其引罋之繩曰綆、曰繘。井九三曰。可以汲。引伸之、凡擢引皆曰汲。《廣雅》曰：汲，取也。古書多用汲汲爲彶彶。同音假借。</段玉裁注>
<許慎釋>从及水。</許慎釋>
<段玉裁注>本作从水从及。今訂。</段玉裁注>
<許慎釋>及亦聲。</許慎釋>
<段玉裁注>居立切。七部。小徐本从水、及聲。</段玉裁注>
</內容>

<說文字頭>淳</說文字頭>
<內容>
<許慎釋>淥也。</許慎釋>
<段玉裁注>上文曰。淥、或漉字。似？淋二篆宜類廁。恐轉寫者亂之也。內則、〈考工記〉注皆曰。淳，沃也。按㡆氏而沃之。卽上文之渥淳其帛也。內則淳熬、淳模之名。因沃之以膏也。然則許云淥也、謂淥之後一義。</段玉裁注>
<許慎釋>从水，𦎧聲。</許慎釋>
<段玉裁注>常倫切，按當依《經典釋文》之純反。常倫乃不澆之訓。純醇二字之假借也。假借行而本義廢矣。十三部。</段玉裁注>
</內容>

<說文字頭>淋</說文字頭>
<內容>
<許慎釋>㠯水？也。</許慎釋>
<段玉裁注>今俗語皆爾。郭樸注三倉曰。淋、漉水下也。</段玉裁注>
<許慎釋>从水，林聲。</許慎釋>
<段玉裁注>力尋切，七部。</段玉裁注>
<許慎釋>一曰淋淋、山下水也。</許慎釋>
<段玉裁注>謂山下其水也。與下文決、下水也義同。〈七發〉曰：洪淋淋焉。若白鷺之下翔。</段玉裁注>
</內容>

<說文字頭>渫</說文字頭>
<內容>
<許慎釋>除去也。</許慎釋>
<段玉裁注>井九三曰。井渫不食。荀爽曰。渫去穢濁。淸潔之意也。按凡言泄漏者，卽此義之引伸。變其字爲泄耳。</段玉裁注>
<許慎釋>从水，枼聲。</許慎釋>
<段玉裁注>私列切。十五部。按枼聲或在十五部或在八部。葢二部之通融難以枚數。枼从世聲。</段玉裁注>
</內容>

<說文字頭><img src="564B-01">𤃬</img></說文字頭>
<內容>
<許慎釋>濯衣垢也。</許慎釋>
<段玉裁注>〈周南〉箋云：澣謂濯之。半澣曰湔。見上文。</段玉裁注>
<許慎釋>从水，𧹳聲。</許慎釋>
<段玉裁注>胡玩切。十四部。《篇》、《韵》皆上聲。按作澣者，今俗字也。</段玉裁注>
</內容>

<說文字頭>浣</說文字頭>
<內容>
<許慎釋>今𤃬从完。</許慎釋>
<段玉裁注>小徐本如此。按《儀禮》古文假浣爲盥。《公羊傳》亦有此字。</段玉裁注>
</內容>

<說文字頭>濯</說文字頭>
<內容>
<許慎釋>𤃬也。</許慎釋>
<段玉裁注>崧高傳曰。濯濯、光明也。靈臺傳曰。濯濯、娱遊也。皆引伸之義也。有假洮爲濯者。如鄭注顧命之洮爲澣衣成事是也。《周禮故書》以濯爲祧。《爾雅》以濯爲珧。史、漢以輯濯爲楫櫂。皆古文假借。</段玉裁注>
<許慎釋>从水，翟聲。</許慎釋>
<段玉裁注>直角切，二部。</段玉裁注>
</內容>

<說文字頭>涑</說文字頭>
<內容>
<許慎釋>𤃬也。</許慎釋>
<段玉裁注>涑、亦假漱爲之。《公羊傳》「臨民之所漱浣也。何曰。無垢加功曰漱。去垢曰浣。齊人語。解云：無垢加功、謂但用手斗漱。去垢葢用足物。故內則云：冠帶垢、和灰請漱。衣裳垢、和灰請澣。鄭云手曰漱、足曰澣是也。若然則涑與澣別。而許不別者，許渾言、何析言也。《毛詩》〈周南〉箋云：汙，煩也。煩撋之用功深。澣謂濯之耳。是則澣對汙言、又分深淺。實則何之去垢、卽《毛詩》之汙。何之無垢加功、卽《毛詩》之澣。古人因義立文。後人當因文攷義耳。上文湔篆下云：一曰手澣。巳依《水經注》訂手爲半。依諸家用手曰涑之云則作手固未嘗非是。</段玉裁注>
<許慎釋>从水，束聲。</許慎釋>
<段玉裁注>速矦切，三部。</段玉裁注>
<許慎釋>河東有涑水。</許慎釋>
<段玉裁注>《左傳》曰：伐我涑川。水經曰。涑水、出河東聞喜縣（⿰県系）東山黍葭谷。今涑水出山西絳州絳縣（⿰県系）陳村峪。伏流復出。西入聞喜縣（⿰県系）畍。又西南入夏縣（⿰県系）畍。經安邑縣（⿰県系）北。西流入蒲州府猗氏縣（⿰県系）畍。又西南經臨晉縣（⿰県系）南、虞鄕縣（⿰県系）北、永濟縣（⿰県系）西南。入五姓湖。又西南入黃河。按《左傳音義》、此水徐仙民息錄反。《字林》音速。</段玉裁注>
</內容>

<說文字頭>潎</說文字頭>
<內容>
<許慎釋>於水中擊絮也。</許慎釋>
<段玉裁注>擊當爲撆。撆潎同音。手部曰。撆，㕞也。一曰擊也。似㕞義於此爲近。〈考工記〉注曰湖漂絮。荘子曰汧澼絖。皆謂於水面漂撆之。竹部曰。𥮒、潎絮簀也。糸部曰。紙、絮一𥮒也。然則撆絮乃造紙之先聲。亦謂之漂。《史記》「韓信釣於城下。諸母漂。漂與潎雙聲爲轉注：漂孚妙切。《玉篇》及曹憲注《廣雅》乃合潎漂爲一字。同切孚妙。誤矣。</段玉裁注>
<許慎釋>从水，敝聲。</許慎釋>
<段玉裁注>匹蔽切。十五部。秋興賦。游鯈潎潎。魚游水皃。引伸之義也。</段玉裁注>
</內容>

<說文字頭>㙙</說文字頭>
<內容>
<許慎釋>涂也。</許慎釋>
<段玉裁注>謂涂墍也。通俗文曰。泥塗謂之㴳澒。</段玉裁注>
<許慎釋>从水、从土，尨聲，讀若隴。</許慎釋>
<段玉裁注>按隴字葢誤。尨聲不得讀如隴也。㙙又見〈土部〉「《玉篇》亦在〈土部〉「引《說文》木貢切。元應㴳澒。上莫董切。下胡動切。大徐亡江切。㙙之言蒙。不得讀若隴。葢〈水部〉本無此字。淺人增之。妄增此讀若也。</段玉裁注>
</內容>

<說文字頭>灑</說文字頭>
<內容>
<許慎釋>？也。</許慎釋>
<段玉裁注>凡埽者先灑。弟子職云：實水於盤。攘臂袂及肘。堂上則播灑。室中握手是也。引伸爲凡散之稱。</段玉裁注>
<許慎釋>从水，麗聲。</許慎釋>
<段玉裁注>山豉切。十六部。音變爲所蟹切。音轉爲沙下切。</段玉裁注>
</內容>

<說文字頭>汛</說文字頭>
<內容>
<許慎釋>灑也。</許慎釋>
<段玉裁注>？、疾飛也。水之散如飛。此以形聲包會意也。楊雄劇秦美新云：况盡？埽前聖數千載功業。？埽、卽灑埽也。俗用爲潮？字。</段玉裁注>
<許慎釋>从水，？聲。</許慎釋>
<段玉裁注>息晉切。十二部。按？與灑互訓而殊音。洒則經典用爲灑之假借。然謂洒卽？之假借、則於古音尤合。葢洒从西聲。西古音如詵也。小顏注東方朔傳洒埽云：洒音信。此謂卽？字也。云又山豉反。此謂卽灑字也。此等必皆《漢書音義》舊說。</段玉裁注>
</內容>

<說文字頭>染</說文字頭>
<內容>
<許慎釋>㠯繪染爲色。</許慎釋>
<段玉裁注>此據《周禮》染人言也。染人掌染絲帛。繪者，帛也。不言絲者，舉帛以該絲也。夏纁玄。秋染夏。</段玉裁注>
<許慎釋>从水，杂聲。</許慎釋>
<段玉裁注>此當云从水木、从九。裴光遠曰。从木。木者，所以染。枙茜之屬也。从九。九者，染之數也。按裴說近是。禮一入爲縓。再入爲赬。三入爲纁。朱則四入。五入爲緅。玄則六入。七入爲緇。字从九者，數之所究。言移易本質必深入之也。而剡切，八部。</段玉裁注>
</內容>

<說文字頭>泰</說文字頭>
<內容>
<許慎釋>滑也。</許慎釋>
<段玉裁注>此以曡韵爲訓。字从？水。水在手中。下澑甚利也。與〈辵部〉達字義近。皆他達切。《周易》泰，通也。否，塞也。《左傳》汏輈及鼓跗著于丁寧、汏輈以貫笠轂。皆滑之意也。滑則寛裕自如。故引伸爲縱泰。如《論語》泰而不驕是也。又引伸爲泰侈。如《左傳》之汏侈、〈西京賦〉之心奓體泰是也。汏卽泰之隸省。隸變而與淅米之汏同形。作汰者誤字。</段玉裁注>
<許慎釋>从？水。</許慎釋>
<段玉裁注>會意。</段玉裁注>
<許慎釋>大聲。</許慎釋>
<段玉裁注>他葢切。十五部。按隸作泰。字形字音字義皆與古絶異。</段玉裁注>
</內容>

<說文字頭><img src="565A-01">夳</img></說文字頭>
<內容>
<許慎釋>古文泰如此。</許慎釋>
<段玉裁注>按當作？。从？、取滑之意也。从大聲。轉寫恐失其眞矣。後世凡言大而以爲形容未盡則作太。如大宰俗作太宰、大子俗作太子、周大王俗作太王是也。謂太卽《說文》夳字。夳卽泰、則又用泰爲太。展轉貤繆。莫能諟正。</段玉裁注>
</內容>

<說文字頭>㶄</說文字頭>
<內容>
<許慎釋>海岱之閒謂相污曰㶄。</許慎釋>
<段玉裁注>《方言》「氾浼㶄洼洿也。自關而東或曰洼。或曰氾。東濟海岱之閒或曰浼。或曰㶄、按洿污古通用。子雲義取污薉。許說及《廣雅》皆从之。郭注以洿池釋之。非也。</段玉裁注>
<許慎釋>从水，閻聲。</許慎釋>
<段玉裁注>余廉切，八部。</段玉裁注>
</內容>

<說文字頭>浼</說文字頭>
<內容>
<許慎釋>污也。</許慎釋>
<段玉裁注>《孟子》公孫丑篇曰。爾焉能浼我哉。趙注：惡人何能污我也。</段玉裁注>
<許慎釋>从水，免聲。</許慎釋>
<段玉裁注>武罪切，古音免聲字。多在十三部。</段玉裁注>
<許慎釋>《詩》曰：河水浼浼。</許慎釋>
<段玉裁注>〈邶風〉新臺文。《毛傳》曰：浼浼、平地也。按浼浼與亹亹同。如亹亹文王、卽勉勉文王也。《文選》〈吳都賦〉：淸流亹亹。李注引《韓詩》亹亹、水流進皃。此必《毛詩》浼浼之異文。今李注奪一亹字。非。許引此《詩》者，言假借之義也。</段玉裁注>
<許慎釋>《孟子》曰：汝安能浼我。</許慎釋>
<段玉裁注>此證本義。</段玉裁注>
</內容>

<說文字頭>灒</說文字頭>
<內容>
<許慎釋>污灑也。</許慎釋>
<段玉裁注>謂用污水揮灑也。釋元應曰。江南言灒、子旦反。山東言湔、子見反。《史記》廉藺傳作濺。楊泉物理論作？。皆音于旦反。</段玉裁注>
<許慎釋>一曰水中人也。</許慎釋>
<段玉裁注>中讀去聲。此與上文無二義而別之者，此兼指不污者言也。上但云灑、則不中人。</段玉裁注>
<許慎釋>从水，贊聲。</許慎釋>
<段玉裁注>則旰切，十四部。</段玉裁注>
</內容>

<說文字頭>㵞</說文字頭>
<內容>
<許慎釋>腹中有水气也。从水，愁聲。</許慎釋>
<段玉裁注>士尤切，三部。</段玉裁注>
</內容>

<說文字頭>湩</說文字頭>
<內容>
<許慎釋>乳汁也。</許慎釋>
<段玉裁注>見《列子》、穆天子傳。或借重字爲之。《漢書》匈奴傳重酪之便美是也。《管子》「湩然擊皷士忿怒。借湩爲？也。《周禮》〔注〕湩容、卽《毛詩傳》之童容也。</段玉裁注>
<許慎釋>从水，重聲。</許慎釋>
<段玉裁注>多貢切，九部。</段玉裁注>
</內容>

<說文字頭>洟</說文字頭>
<內容>
<許慎釋>鼻液也。</許慎釋>
<段玉裁注>易萃上六。齎咨涕洟。鄭注：自目曰涕。自鼻曰洟。〈檀弓〉：垂涕洟。正義。目垂涕。鼻垂洟。《詩》〈陳風〉：涕泗滂沱。《毛傳》「自目曰涕。自鼻曰泗。泗卽洟之假借字也。古書弟夷二字多相亂。於是謂自鼻出者曰涕。而自目出者別製淚字。皆許不取也。〈素問〉謂目之水爲淚。謂腦滲爲涕。王襃童約。目淚下落。鼻涕長一尺。曹娥𥓓。泣淚掩涕。驚動國都。漢魏所用已如此。</段玉裁注>
<許慎釋>从水，夷聲。</許慎釋>
<段玉裁注>他計切。十五部。《周易》音義他麗反。又音夷。</段玉裁注>
</內容>

<說文字頭>汗</說文字頭>
<內容>
<許慎釋>身液也。</許慎釋>
<段玉裁注>身各本作人。今依《太平御覽》訂。易。渙汗其大號。劉向說曰。汗出而不反者也。</段玉裁注>
<許慎釋>从水，干聲。</許慎釋>
<段玉裁注>矦旰切。十四部。漢餘汗縣（⿰県系）字如此。讀如干。</段玉裁注>
</內容>

<說文字頭>泣</說文字頭>
<內容>
<許慎釋>無聲出涕者曰泣。</許慎釋>
<段玉裁注>依《韵會》所據小徐本訂。者，別事䛐也。哭下曰。哀聲也。其出涕不待言。其無聲出涕者爲泣。此哭泣之別也《尚書大傳》曰：〈微子〉將往朝周。過殷之故墟。志動心悲。欲哭則爲朝周。俯泣則近婦人。推而廣之作雅聲。謂之麥秀歌。</段玉裁注>
<許慎釋>从水，立聲。</許慎釋>
<段玉裁注>去急切。七部。〈素問〉以爲歰字。</段玉裁注>
</內容>

<說文字頭>涕</說文字頭>
<內容>
<許慎釋>泣也。</許慎釋>
<段玉裁注>按泣也二字、當作目液也三字。轉寫之誤也。《毛傳》皆云：自目出曰涕。《篇》、《韵》皆云：目汁。泣非其義。</段玉裁注>
<許慎釋>从水，弟聲。</許慎釋>
<段玉裁注>他禮切，十五部。</段玉裁注>
</內容>

<說文字頭>潸</說文字頭>
<內容>
<許慎釋>涕流皃。</許慎釋>
<段玉裁注>〈小雅〉大東曰。潸焉出涕。毛云：潸、涕下皃。</段玉裁注>
<許慎釋>从水，？省聲。</許慎釋>
<段玉裁注>所姦切，十四部。</段玉裁注>
<許慎釋>《詩》曰：潸焉出涕。</許慎釋>
<段玉裁注>焉《韵會》作然。</段玉裁注>
</內容>

<說文字頭>湅</說文字頭>
<內容>
<許慎釋>？也。</許慎釋>
<段玉裁注>《周禮》染人。凡染、春暴練。注云：暴練、練其素而暴之。按此練當作湅。湅其素。素者，質也。卽㡆氏之湅絲、練帛也。已湅之帛曰練。糸部練下云湅繒也是也。㡆氏如法湅之、暴之。而後絲帛之質精。而後染人可加染。湅之以去其瑕。如㶕米之去康粊。其用一也。故許以㶕釋湅。《戰國䇿》「蘇秦得大公陰符之謀。伏而誦之。簡練以爲揣磨。簡練者，㶕湅之假借也。高誘曰。簡，汏也。練、濯治也。正與許云㶕淅也、淅汏米也、湅㶕也相符合。許不以湅㶕二篆爲伍者，㶕謂米、湅謂絲帛也。〈金部〉治金曰鍊。猶治絲帛曰湅。</段玉裁注>
<許慎釋>从水，柬聲。</許慎釋>
<段玉裁注>郎甸切，十四部。</段玉裁注>
</內容>

<說文字頭>𤅊</說文字頭>
<內容>
<許慎釋>議辠也。</許慎釋>
<段玉裁注>文王世子。獄成。有司讞於公。其死罪。則曰某之罪在大辟。其㓝罪。則曰某之罪在小辟。鄭曰。成，平也。讞、言白也。按今本注作讞之言白也。之字衍。以徐邈云言也、正義云言白也正之。當是本作言也，白也。正義省一也字耳。言與讞雙聲曡韵。〈王制〉「百官各以其成質於三官。大司徒、〈大司馬〉、大司空以百官之成質於天子。此云以成讞於公、猶以成質於天子也。故其字从水獻。其議如水之平而獻於上也。所質既下爲受質。所讞不當而上更議之亦爲讞。葢本下獻上之詞、又轉爲上平下之詞矣。《漢書》云諸獄疑於人心不厭者輒讞之是。</段玉裁注>
<許慎釋>从水獻。與灋同意。</許慎釋>
<段玉裁注>灋以三體會意。𤅊以二體會意。灋下云：平之如水。从水。𤅊之从水同也。𤅊以會意包形聲。灋則專會意。魚列切。十四十五部之合音。</段玉裁注>
</內容>

<說文字頭>渝</說文字頭>
<內容>
<許慎釋>變污也。</許慎釋>
<段玉裁注>〈釋言〉曰。渝，變也。鄭風傳、虞翻注易、杜注《左傳》皆同。許謂瀞而變污。</段玉裁注>
<許慎釋>从水，俞聲。</許慎釋>
<段玉裁注>羊朱切，四部。</段玉裁注>
<許慎釋>一曰渝水在遼西臨渝。東出塞。</許慎釋>
<段玉裁注>遼西郡臨渝、二志同。臨渝故城無考。前志臨渝下曰。渝水、首受白狼。東入塞外。又有侯水。北入渝。同郡交黎縣（⿰県系）下曰。渝水、首受塞外。南入海。按《水經注》遼水篇詳白狼水、渝水、候水。今渝水未詳。一統志於永平府曰。古今水道變遷。所當闕疑。</段玉裁注>
</內容>

<說文字頭>減</說文字頭>
<內容>
<許慎釋>損也。</許慎釋>
<段玉裁注>古書多假咸爲減。</段玉裁注>
<許慎釋>从水，咸聲。</許慎釋>
<段玉裁注>古斬切，古音在七部。</段玉裁注>
</內容>

<說文字頭>滅</說文字頭>
<內容>
<許慎釋>盡也。从水，烕聲。</許慎釋>
<段玉裁注>此舉形聲包會意。亡列切，十五部。</段玉裁注>
</內容>

<說文字頭>漕</說文字頭>
<內容>
<許慎釋>水轉穀也。</許慎釋>
<段玉裁注>穀各本譌轂。今依《韵會》、〈平準書索隱〉、〈蕪城賦〉注訂。如淳《漢書注》曰：水轉曰漕。百官志曰。大倉令主受郡國傳漕穀。</段玉裁注>
<許慎釋>从水，𣍘聲。</許慎釋>
<段玉裁注>在到切，古音在三部。</段玉裁注>
<許慎釋>一曰人之所乘及船也。</許慎釋>
<段玉裁注>乘下疑奪車字。葢車亦得稱漕。或云及葢誤字。按《史記索隱》作一云車運曰轉、水運曰漕十字。當從之。</段玉裁注>
</內容>

<說文字頭>泮</說文字頭>
<內容>
<許慎釋>諸矦饗射之宫。</許慎釋>
<段玉裁注>諸矦上當有泮宫二字。饗大徐作鄕。今依小徐。饗者，謂〈鄕飮〉酒也。《詩》〈行葦〉、泮水皆言諸矦〈鄕飮〉酒之禮。見《鄭箋》「古者，養老之禮、卽〈鄕飮〉酒之禮也。公劉先射而後養老。故曰饗射。廱篆下曰。天子饗飮辟廱。亦謂〈鄕飮〉酒。不言射者，言饗以關射。《五經異義》引《韓詩》說。辟雍所以教天下。春射秋饗。尊事三老五更。〈魯頌〉曰：思樂泮水。又曰。既作泮宫。毛曰。泮水、泮宫之水也。天子辟廱。諸矦泮宫。〈王制〉曰。天子曰辟廱。諸矦曰頖宫。鄭云：辟，明也。廱，和也。所以明和天下。頖之言班也。所以班政教也。許書無頖字。葢禮家製頖字、許不取也。小戴三云頖官。</段玉裁注>
<許慎釋>西南爲水。東北爲牆。从水半。</許慎釋>
<段玉裁注>〈魯頌〉〔箋〕云：辟廱者，築土雝水之外圓如璧。四方來觀者均也。泮之言半也。葢東西門以南通水。北無也。《白虎通》曰：獨南面禮儀之方有水耳。</段玉裁注>
<許慎釋>半亦聲。</許慎釋>
<段玉裁注>普半切。十四部。《詩》「迨冰未泮。傳云：泮，散也。此假泮爲判也。隰則有泮。傳云：泮，坡也。此假泮爲畔也。</段玉裁注>
</內容>

<說文字頭>漏</說文字頭>
<內容>
<許慎釋>㠯銅受水。刻節。晝夜百節。</許慎釋>
<段玉裁注>百節各本作百刻。今依《韵會》所據小徐本訂。晝夜以百節之。故爲刻者百。因𧦝百刻矣。《周禮》挈壼氏。凡喪、縣（⿰県系）壼以百代哭者。皆以水火守之。分以日夜。注云：以水守壼者，爲沃漏也。以火守壼者，夜則視刻數也。分以日夜者，異晝夜漏也。漏之箭、晝夜共百刻。冬夏之閒有長短焉。《文選》注引司馬彪曰。孔壼爲漏。浮箭爲刻。下漏數刻。以考中星、昏明星焉。按晝夜百刻。每刻爲六小刻。每小刻又十分之。故晝夜六千分。每大刻六十分也。其散於十二辰。每一辰八大刻、二小刻。共得五百分也。此是古法。〈樂記〉。百度得數而有常。注云：百度、百刻也。靈樞經。漏水下百刻。以分晝夜。</段玉裁注>
<許慎釋>从水屚。取屚下之義。屚亦聲。</許慎釋>
<段玉裁注>此依《韵會》而更考定之如此。屚、屋穿水下也。故云取屚下之義。盧后切。四部。今字皆假漏爲屚。</段玉裁注>
</內容>

<說文字頭>澒</說文字頭>
<內容>
<許慎釋>丹沙所化爲水銀也。</許慎釋>
<段玉裁注>《本艸經》曰。鎔化還復爲丹。然則本丹之所化明矣。後代燒煅麄次朱砂爲之。《淮南書》高注曰：白澒、水銀也。《廣雅》曰：水銀謂之澒。字一作汞。說者分別之云：汞、水銀滓。</段玉裁注>
<許慎釋>从水，項聲。</許慎釋>
<段玉裁注>呼孔切，九部。</段玉裁注>
</內容>

<說文字頭>萍</說文字頭>
<內容>
<許慎釋>苹也。</許慎釋>
<段玉裁注>苹蓱二篆見〈艸部〉。《篇》、《韵》皆云：萍蓱同字。疑許書本有萍無蓱。小正、《毛詩》、《爾雅》皆作苹。《爾雅》、《毛傳》皆曰蓱也。蓱卽萍之別字。《周禮》萍氏、疑本作苹氏。然則《說文》〈艸部〉苹下曰萍也、與〈水部〉萍下曰苹也爲轉注：不當有蓱篆。</段玉裁注>
<許慎釋>水艸也。从水苹。</許慎釋>
<段玉裁注>水艸也三字、釋从水之意。</段玉裁注>
<許慎釋>苹亦聲。</許慎釋>
<段玉裁注>薄經切，十一部。</段玉裁注>
</內容>

<說文字頭>汩</說文字頭>
<內容>
<許慎釋>治水也。</許慎釋>
<段玉裁注>天問。不任汩鴻。師何以尚之。王云：汩，治也。鴻、大水也。引伸之、凡治皆謂汩。書序汨作。汩，治也。汩本訓亂。如亂之訓治。故〈洪範〉汩陳其五行。汩，亂也。上文淈訓濁。而〈釋詁〉云：淈，治也。郭景純云：淈汩同。</段玉裁注>
<許慎釋>从水，曰聲。</許慎釋>
<段玉裁注>于筆切。十五部。俗音古忽切。訓汩𣳚、汩亂。</段玉裁注>
</內容>
<重文>文四百六十五<段玉裁注>宋本五作八。今刪（⿰刂）？篆。補池篆。</段玉裁注>　重二十三<段玉裁注>今補濂篆。</段玉裁注>
			</重文>
<卷末篇題>說文解字第十一篇上二</段玉裁注></卷末篇題>
<校對>受業胡積城校字</校對>
