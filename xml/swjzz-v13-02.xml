
<檔 ="swjz01-01.xml">
<title n="juan-head" id="v26">說文解字第十三篇下</title>
<author>金壇段玉裁注</author>

<wh>䖵</wh>
<t>
<xushi>蟲之緫名也。</xushi>
<duanzhu>蟲下曰「有足謂之蟲。無足謂之豸。析言之耳。渾言之則無足亦蟲也。虫下曰「或行或飛。或毛或？。或介或鱗。皆以虫爲象。故蟲皆从虫。而虫可讀爲蟲。蟲之緫名偁䖵。凡經傳言昆蟲、卽䖵蟲也。〈日部〉曰「昆，同也。〈夏小正〉昆小蟲傳曰「昆者，衆也。猶䰟䰟也。䰟䰟者，動也。小蟲動也。〈月令〉「昆蟲未蟄。鄭曰「昆，明也。許意與小正傳同。</duanzhu>
<xushi>从二虫。</xushi>
<duanzhu>二虫爲䖵。三虫爲蟲。䖵之言昆也。蟲之言衆也。古䰟切，十三部。</duanzhu>
<xushi>凡䖵之屬皆从䖵。讀若昆。</xushi>
</t>

<wh>蠶</wh>
<t>
<xushi>任絲蟲也。</xushi>
<duanzhu>任俗譌作吐。今正。任與蠶以㬪韵爲訓也。言惟此物能任此事。美之也。絲下曰「蠶所吐也。</duanzhu>
<xushi>从䖵，朁聲。</xushi>
<duanzhu>昨含切。古音在七部。讀如鬵。</duanzhu>
</t>

<wh><img src="674B-01">𧒎</img></wh>
<t>
<xushi>蠶匕飛𧒎。</xushi>
<duanzhu>匕各本作化。今正。匕者，變也。蠶吐絲則成蛹於繭中。蛹復化而爲？。按此？與〈虫部〉之蛾羅主謂螘者，𢧵然不同。而<pb n="681-1"/>郭氏釋《爾雅》蛾羅爲蠶蛾。非許意也。</duanzhu>
<xushi>从䖵，我聲。</xushi>
<duanzhu>五何切，十七部。</duanzhu>
</t>

<wh>䖸</wh>
<t>
<xushi>或从虫。</xushi>
</t>

<wh>𧎮</wh>
<t>
<xushi>齧人跳蟲也。</xushi>
<duanzhu>齧，噬也。跳，躍也。蝨但齧人。𧎮則加之善躍。故著之。惡之甚也。</duanzhu>
<xushi>从䖵，㕚聲。</xushi>
<duanzhu>子皓切，古音在三部。</duanzhu>
<xushi>㕚、古爪字。</xushi>
<duanzhu>按此四字妄人所沾。不言古文而言古某字、許無此例。且㕚、手足甲也。爪，？也。未甞謂㕚爲爪之古文。直由俗謂爪爲手足甲、乃謂㕚爲其古字。徑注之於此。不可不刪（⿰刂）去。</duanzhu>
</t>

<wh><img src="674B-02">蚤</img></wh>
<t>
<xushi>𧎮或从虫。</xushi>
<duanzhu>經傳多叚爲早字。</duanzhu>
</t>

<wh>蝨</wh>
<t>
<xushi>齧人蟲。</xushi>
<duanzhu>古或叚幾瑟作蟣蝨。蟣者，蝨子也。</duanzhu>
<xushi>从䖵，卂聲。</xushi>
<duanzhu>所櫛切，十二部。</duanzhu>
</t>

<wh><img src="674B-03">𧍸</img></wh>
<t>
<xushi>蝗也。</xushi>
<duanzhu>蝗下曰「螽也。是爲轉注：按《爾雅》有蛗螽、草螽、蜤螽、蟿螽、土螽。皆所謂螽醜也。蜤螽、《詩》作斯螽。亦云螽斯。毛、許皆訓以蜙蝑。皆螽類而非螽也。惟春秋所書者爲螽。</duanzhu>
<xushi>从䖵，𠂂聲。</xushi>（img src="674B-04"）
<duanzhu>職戎切，九部。</duanzhu>
<xushi>𠂂、古文終字。</xushi>（img src="674B-04"）
<duanzhu>見糸部。</duanzhu>
</t>

<wh><img src="674B-06">𧑄</img></wh>
<t>
<xushi>螽或从虫，眾聲。</xushi>
<duanzhu>《公羊經》如此作。</duanzhu>
</t>

<wh><img src="674B-07">𧒝</img></wh>
<t>
<xushi>𧖉蟲也。</xushi>
<duanzhu>蟲上補？字。三字一句。蟲名也。</duanzhu>
<xushi>从䖵，㞡省聲。</xushi>
<duanzhu>知衍切，十四部。</duanzhu>
</t>

<wh>蠽</wh>
<t>
<xushi>小蟬蜩也。</xushi>
<duanzhu>謂蟬之小者也。〈釋蟲〉曰「蠽。茅蜩。郭云：江東呼爲茅蠽。似蟬而小。靑色。《方言》曰「蟬、其小者謂之麥蚻。郭云：如蟬而小。靑色。今關西呼麥蠽。按茅麥雙聲。蠽蚻同字。郭云：蠽音癰？之？。</duanzhu>
<xushi>从䖵，𢧵聲。</xushi>
<duanzhu>子列切。亦音札。十五部。按其字从䖵。故與〈虫部〉蟬蜩等異處。</duanzhu>
</t>

<wh>蠿</wh>
<t>
<xushi>蠿蟊。</xushi>
<duanzhu>逗。</duanzhu>
<xushi>作网鼄蟊也。</xushi>
<duanzhu>黽部曰「䵹鼄、鼄蟊也。一物三名。〈釋蟲〉曰「次？、䵹鼄。䵹鼄、鼄蝥。按次？卽許之蠿蟊。鼄蝥卽許之鼄蟊也。次古音同漆。故與蠿音近。？縛牟切。故與蟊音近。《爾雅》字譌？。而《釋文》云或作蝵。郭音秋。葢誤甚矣。或曰「？从出聲。卽郭注之蝃字。《集韵》之䖦字。《爾雅》之次？、卽許之蠿字。是說近之。然陸氏音義未能言之也。作网鼄蟊、謂卽今能作罔之蛛蝥也。</duanzhu>
<xushi>从䖵，𢇍聲。</xushi>
<duanzhu>側八切，十五部。</duanzhu>
<xushi>𢇍、古文絕字。</xushi>
<duanzhu>文各本奪，今補。見糸部。</duanzhu>
</t>

<wh>蟊</wh>
<t>
<xushi>蠿蟊也。从䖵，矛聲。</xushi>
<duanzhu>此字與蟲部食艸根者絕異。莫交切，古音謀在三部。</duanzhu>
</t>

<wh><img src="675A-01">𧕝</img></wh>
<t>
<xushi>𧕝蟲也。</xushi>
<duanzhu>蟲上補𧕝字。三字句。蟲名也。《廣韵》云螻蛄。</duanzhu>
<xushi>从䖵，寍聲。</xushi>
<duanzhu>奴丁切，十二部。</duanzhu>
</t>

<wh><img src="675A-02">𧕐</img></wh>
<t>
<xushi>𧓉𧖤也。</xushi>
<duanzhu>𧓉字見〈虫部〉。</duanzhu>
<xushi>从䖵，𣍘聲。</xushi>
<duanzhu>財牢切，古音在三部。</duanzhu>
</t>

<wh><img src="675A-03">𧕱</img></wh>
<t>
<xushi>螻蛄也。</xushi>
<duanzhu>螻蛄見〈虫部〉。一名？。</duanzhu>
<xushi>从䖵，舝聲。</xushi>
<duanzhu>胡葛切，十五部。</duanzhu>
</t>

<wh><img src="675A-04">𧓎</img></wh>
<t>
<xushi>𧓎蛸也。</xushi>
<duanzhu>三字句。蛸字見〈虫部〉。</duanzhu>
<xushi>从䖵，卑聲。</xushi>
<duanzhu>匹標切。按《爾雅》、《釋文》音俾。又婢貽反。在十六部。與蛸雙聲。非㬪韵也。</duanzhu>
</t>

<wh><img src="675A-05">𧌠</img></wh>
<t>
<xushi>𧓎或从虫。</xushi>
</t>

<wh>蠭</wh>
<t>
<xushi>飛蟲螫人者。</xushi>
<duanzhu>《左傳》「蠭？有毒。按釋蟲言土蠭、木蠭。無單言蠭者。許書則？蠃下云：細腰土蠭也。卽《爾雅》之土蠭。然則此單言蠭。卽《爾雅》之木蠭也。《本艸經》露蜂房、亦謂木上大黃蠭窠也。其房大者如罋。小者如桶。云露蠭、正對土蠭在地中言之。許謂土蠭爲細要純雄。其飛蟲螫人者，則謂大黃蠭。竝非細要純雄無子者。內則、〈檀弓〉謂之范。俗作𧍙。其子可食。故內則庶羞雀、鷃、蜩、范。</duanzhu>
<xushi>从䖵，逢聲。</xushi>
<duanzhu>敷容切，九部。</duanzhu>
</t>

<wh><img src="675A-06">（图675A-06）</img></wh>
<t>
<xushi>古文省。</xushi>
</t>

<wh><img src="675A-07">𧖅</img></wh>
<t>
<xushi>蠭甘飴也。</xushi>
<duanzhu>飴者，米？煎也。蠭作食甘如之。凡蠭皆有？。《方言》「蠭大而蜜者謂之壷蠭。郭云：今黑蠭穿竹木作孔。亦有有蜜者。是則蠭飴名？。不主謂今之蜜蠭也。叚借爲？𣳚字。〈釋詁〉曰「？𣳚，勉也。亦作？𣳚。《韓詩》作蜜勿。《毛詩》作僶勉。</duanzhu>
<xushi>一曰螟子。</xushi>
<duanzhu>螟見〈虫部〉。食穀心者。其子曰？。</duanzhu>
<xushi>从虫，鼏聲。</xushi>
<duanzhu>鼏、鼎葢也。冥入聲。非橫關鼎耳之鼏、音扃也。彌必切。按其音平、則在十一部。如冥。入、則在十二部。如密。</duanzhu>
</t>

<wh>蜜</wh>
<t>
<xushi>𧖅或从宓。</xushi>
<duanzhu>宓聲。今通用此體。</duanzhu>
</t>

<wh>螶</wh>
<t>
<xushi>螶𧎾也。</xushi>
<duanzhu>三字句。𧎾字見〈虫部〉。</duanzhu>
<xushi>从䖵，巨聲。</xushi>
<duanzhu>强魚切，五部。</duanzhu>
</t>

<wh>蟁</wh>
<t>
<xushi>齧人飛蟲。</xushi>
<duanzhu>齧人而又善飛者。</duanzhu>
<xushi>从䖵，民聲。</xushi>
<duanzhu>無分切。十三部。此字民聲、則當十二部。疑古本衹有？。而蟁乃後人所製也。</duanzhu>
</t>

<wh><img src="675B-01">𧓢</img></wh>
<t>
<xushi>蟁或从昏。</xushi>
<duanzhu>昏从氐省。氐者，下也。俗沾一曰民聲。而？篆上亦沾蟁篆矣。</duanzhu>
<xushi>㠯昏時出也。</xushi>
<duanzhu>說會意之旨。而形聲在其中。</duanzhu>
</t>

<wh>蚊</wh>
<t>
<xushi>俗蟁。从虫、从文。</xushi>
<duanzhu>〈虫部〉曰「秦晉謂之蜹。楚謂之蚊。</duanzhu>
</t>

<wh>蝱</wh>
<t>
<xushi>齧人飛蟲。</xushi>
<duanzhu>人當作牛。〈楚語〉：譬如牛馬。處暑之既至。䖟䗽之既多。而不能掉其尾。韋云：大曰䖟。小曰䗽。《說苑》曰「蠹蝝仆柱梁。蚊蝱走牛羊。《史記》「搏牛之蝱、不可以破蟣蝨。《淮南書》曰「蟁䖟不食駒犢。今人尙謂齧牛者爲牛蝱。《本艸經》有木䖟、蜚䖟。</duanzhu>
<xushi>从䖵，亡聲。</xushi>
<duanzhu>武庚切。古音在十部。讀如茫。</duanzhu>
</t>

<wh><img src="675B-02">蠹</img></wh>
<t>
<xushi>木中蟲。</xushi>
<duanzhu>在木中食木者也。今俗謂之蛀。音注：《左傳》曰「公聚朽蠹。</duanzhu>
<xushi>从䖵，槖聲。</xushi>
<duanzhu>當故切，五部。</duanzhu>
</t>

<wh><img src="675B-03">螙</img></wh>
<t>
<xushi>蠹或从木。象蟲在木中形。譚長說。</xushi>
<duanzhu>上形聲。此會意。</duanzhu>
</t>

<wh>蠡</wh>
<t>
<xushi>蟲齧木中也。</xushi>
<duanzhu>此非蟲名。乃謂螙之食木曰蠡也。朱子注《孟子》曰蠡者齧木蟲、則誤矣。蠡之言剺也。如刀之剺物。蠡叚借之用極多。或借爲蠃蚌字。或借爲瓢？字。《楚辭》「覽芷圃之蠡蠡。又借爲禾黍離離字。《孟子》曰「以追蠡。趙注曰「追、鐘鈕也。鈕擘齧處深矣。蠡蠡、欲絕之皃。此又以蠡同離、同劙。《方言》曰「劙，解也。又曰「蠡，分也。皆其義也。不知叚借之恉、乃云鐘鈕如蟲齧而欲絕。是株守許書之辭。而未能通許書之意矣。</duanzhu>
<xushi>从䖵，彖聲。</xushi>
<duanzhu>彖見？部。讀若弛。非通貫切之彖也。此久誤。今正篆文倂說解。盧啟切，十六部。</duanzhu>
</t>

<wh><img src="675B-04">𥯵</img></wh>
<t>
<xushi>古文。</xushi>
<duanzhu>按此古文與篆不別。疑古文从豕。</duanzhu>
</t>

<wh><img src="675B-05">𧒔</img></wh>
<t>
<xushi>多足蟲也。</xushi>
<duanzhu>《周禮》赤犮氏。凡隙屋除其貍蟲。鄭曰「貍蟲、䗪、肌求之屬。按䗪見《本艸經》「一名地鼈。今俗所謂地鼈蟲也。似鼠婦。肌求本或作蛷。多足之蟲。今俗所謂蓑衣蟲也。通俗文曰「務求謂之蚑蛷。《廣雅》曰「蛷螋、？蛷也。元應曰「關西呼？溲爲蚑蛷。蚑蛷卽鄭所謂肌蛷也。陶隱居、陳藏器作蠷螋。音劬蘇。</duanzhu>
<xushi>从䖵，求聲。</xushi>
<duanzhu>巨鳩切，三部。</duanzhu>
</t>

<wh><img src="676A-01">𧋛</img></wh>
<t>
<xushi>𧒔或从虫。</xushi>
</t>

<wh>𧖚</wh>
<t>
<xushi>𧖕𧕰也。</xushi>
<duanzhu>蟲部？𧕰、大螘也。此不言大螘者，義見於上一字。全書之例如是也。蚍蜉、大螘。釋蟲文。郭云：俗呼爲馬蚍蜉。按馬之言大也。</duanzhu>
<xushi>从䖵，㯱聲。</xushi>
<duanzhu>縛牟切，三部。</duanzhu>
</t>

<wh>蜉</wh>
<t>
<xushi>𧕰或从虫、从孚。</xushi>
<duanzhu>孚聲。古音孚讀如浮。</duanzhu>
</t>

<wh><img src="676A-02">𧕲</img></wh>
<t>
<xushi>蟲𠊊也。</xushi>
<duanzhu>？之言吮也。吮欶也。鳥曰嗉。寓鼠曰嗛。昆蟲曰？。</duanzhu>
<xushi>从䖵，雋聲。</xushi>
<duanzhu>子兖切，十三部。</duanzhu>
</t>

<wh>蠢</wh>
<t>
<xushi>蟲動也。</xushi>
<duanzhu>此與蝡義同。以轉注之法言之。可云蝡也。引申爲凡動之偁。《詩》「蠢爾荆蠻。《毛傳》曰「蠢，動也。〈鄕飮〉酒義曰「東方者春。春之爲言蠢也。產萬物者也。注云：蠢、動生之皃。亦叚春爲之。〈考工記〉「張皮矦而棲鵠、則春以功。注云：春讀爲蠢。作也。出也。蠢與心部惷訓亂義異。</duanzhu>
<xushi>从䖵，萅聲。</xushi>
<duanzhu>形聲中有會意。尺尹切，十三部。</duanzhu>
</t>

<wh><img src="676A-03">𢧸</img></wh>
<t>
<xushi>古文蠢。从𢦏</xushi>
<duanzhu>𢦏之言才也始也。</duanzhu>
<xushi>〈周書〉曰「我有？于西。</xushi>
<duanzhu>大誥曰「有大艱于西土。西土人亦不靜。越茲蠢。？爲壁中古文眞本。其辭不同者，葢許櫽桰其辭如此也。</duanzhu>
<xushi>○</xushi>
</t>

<wh><img src="676A-04">𧕈</img></wh>
<t>
<xushi>飛螘。从䖵，？聲。</xushi>
<duanzhu>《爾雅》「螱、飛螘。《釋文》曰「《說文》、《字林》从䖵。今據補。於貴切，十五部。</duanzhu>
</t>
<variants>文二十五<duanzhu>今增？、則二十六。</duanzhu>，重十三。</variants>

<wh>蟲</wh>
<t>
<xushi>有足謂之蟲。無足謂之豸。</xushi>
<duanzhu>有舉渾言以包析言者。有舉析言以包渾言者。此蟲豸析言以包渾言也。蟲者，蝡動之緫名。前文既詳之矣。故衹引《爾雅》釋蟲之文。豸者，獸長脊行豸豸然欲有所伺殺形也。本謂有足之蟲。因凡蟲無足者其行但見長脊豸豸然、故得叚借豸名。今人俗語云蟲豸。《詩》「溫隆蟲蟲。《毛傳》曰「蟲蟲而𤍠也。按蟲蟲葢融融之叚借。《韓詩》作烔。許所不取。</duanzhu>
<xushi>从三虫。</xushi>
<duanzhu>人三爲眾。虫三爲蟲。蟲猶眾也。直弓切，九部。</duanzhu>
<xushi>凡蟲之屬皆从蟲。</xushi>
</t>

<wh><img src="676A-05">𧔨</img></wh>
<t>
<xushi>蟲食艸？者。</xushi>
<duanzhu>艸當作苗。〈小雅〉「去其螟螣。及其蟊賊。釋蟲。食苗？、蟊。《毛傳》「食？曰蟊。螟？已見〈虫部〉。？是介屬。螟？是？屬。</duanzhu>
<xushi>从蟲，弔象形。</xushi>（img src=676A-06）
<duanzhu>謂上體象此蟲繚繞於苗榦之形。與䖵部蠿蟊字从䖵矛聲不同也。今人則盡叚蟊爲之矣。莫浮切，三部。</duanzhu>
<xushi>吏抵冒取民<pb n="683"/>財則生。</xushi>
<duanzhu>抵當作牴。觸也。冒者，冡而前也。吏不卹其民。彊禦而取民財、則生此。抵冒亦見董仲舒傳。冒古音茂。以㬪韵爲訓。</duanzhu>
</t>

<wh><img src="676B-01">蝥</img></wh>
<t>
<xushi>𧔨或从敄。</xushi>
<duanzhu>敄聲也。此則與〈虫部〉螌蝥同字。</duanzhu>
</t>

<wh><img src="676B-02">蛑</img></wh>
<t>
<xushi>古文𧔨。从虫、从牟。</xushi>
<duanzhu>牟聲。竹、邑相張君𥓓。蛑賊不起。凡漢人言侵牟皆蛑之叚借。</duanzhu>
</t>

<wh><img src="676B-03">𧖕</img></wh>
<t>
<xushi>𧖕𧖚。</xushi>
<duanzhu>逗。雙聲。𧖚見䖵部。</duanzhu>
<xushi>大螘也。</xushi>
<duanzhu>《爾雅》文。</duanzhu>
<xushi>从蟲，？聲。</xushi>
<duanzhu>房脂切，十五部。</duanzhu>
</t>

<wh>蚍</wh>
<t>
<xushi>？或从虫、比聲。</xushi>
<duanzhu>《方言》作蚍蜉。</duanzhu>
</t>

<wh><img src="676B-04">𧖔</img></wh>
<t>
<xushi>蟁也。</xushi>
<duanzhu>蟁之一名。</duanzhu>
<xushi>从蟲，𨳌聲。</xushi>
<duanzhu>當依《篇》、《韵》从二。武巾切。十三部。按此蚊之一名耳。不當仍讀蚊。當依《篇》、《韵》良刃切。</duanzhu>
</t>

<wh><img src="676B-05">𧕿</img></wh>
<t>
<xushi>臭蟲。負蠜也。</xushi>
<duanzhu>按臭蟲下有奪字。當云臭蟲也、一曰負蠜也。畫然二說。如〈虫部〉蝝下之竝載三說也。春秋莊二十九年。秋、有蜚。《《左氏傳》》曰「爲災也。《公羊傳》曰「紀異也。《穀梁傳》曰「一有一亡曰有。漢〈五行志〉：劉歆以爲負蠜也。性不食穀。食穀爲災。按子駿葢演左氏說也。劉向以爲蜚色靑。近靑眚。非中國所有。南越盛暑。男女同川澤。淫風所生。爲蟲臭惡。是時嚴公取齊淫女爲夫人。既入。淫於兩叔。故蜚至。按子政葢演《穀梁》之說。而何休、范𡩋皆從之也。許列臭蟲於先。而負蠜次之。許意子政說長也。負蠜與蠜畫然二物。〈釋蟲〉曰「？螽，蠜也。《毛傳》同。許同。此一物也。〈釋蟲〉曰「草螽、（今《爾雅》作蟲譌）負蠜也。《毛傳》則云草蟲、常羊也。常羊卽負蠜。《鄭箋》云：艸蟲鳴則阜螽躍而從之。是以謂之負蠜也。劉子駿及許之負蠜卽艸蟲也。卽常羊也。左氏之所以釋蜚也。至於臭蟲生南越而有於中國。子政之說則然。亦如有蜮、有鸜鵒來巢皆本非所有。公穀之所以釋蜚也。〈釋蟲〉曰「蜚、蠦蜰。郭云：𦤀蟲、負盤也。攷《本艸經》蜚蠊。注家云：辛辣而臭。漢中人食之。一名盧蜰。一名負盤。郭注亦謂此。而許〈虫部〉蜰下但言盧蜰。不言蜚也。似許不以盧蜰與臭蟲爲一物。本艸之蜚蠊非必淫气所生。劉向所以說經者，又未必蜚蠊也。故所云盧蜰者，葢本艸之蜚蠊。此云臭蟲者，未必爲本艸之蜚蠊也。蠜二字尢不當牽混。</duanzhu>
<xushi>从蟲，非聲。</xushi>
<duanzhu>房未切，十五部。</duanzhu>
</t>

<wh>蜚</wh>
<t>
<xushi>？或从虫。</xushi>
<duanzhu>今春秋三經皆如此作。古書多叚爲飛字。</duanzhu>
</t>

<wh>蠱</wh>
<t>
<xushi>腹中蟲也。</xushi>
<duanzhu>中蟲皆讀去聲。《廣韵》、《集韵》皆曰「蟲直衆切。蟲食物也。亦作蚛腹。中蟲者，謂腹內中蟲食之毒也。自外而入故曰中。自內而？故曰蟲。此與〈虫部〉腹中長蟲、腹中短蟲讀異。《周禮》庶氏。掌除毒蠱。注云：毒蠱、蟲物而病害人者。賊律曰「敢蠱人及敎令者棄市。左氏正義曰「以毒藥藥人。令人不自知。今律謂之蠱。元應屢引《說文》蠱、腹中蟲也。謂行蟲毒也。下五字葢黙注語。顧野王輿地志曰「主人行食飮中殺人。人不覺也。字從箸蟲於飮食器中會意。</duanzhu>
<xushi>《春秋傳》曰「皿蟲爲蠱。晦淫之所生也。</xushi>
<duanzhu>晦淫俗本作淫溺。誤。今依宋本正。《春秋傳》者，昭元年《左氏傳》文。醫和視晉矦疾曰「是爲近女室疾。（句）如蠱。非鬼非食。惑以喪志。天有六氣。淫生六疾。陰淫寒疾。陽淫熱疾。風淫末疾。雨淫腹疾。晦淫惑疾。明淫心疾。女、陽物而晦時。淫則生內熱、惑蠱之疾。於文、皿蟲爲蠱。穀之飛亦爲蠱。在《周易》、女惑男、風落山謂之蠱。皆同物也。和言如蠱者，蠱以鬼物飮食害人。女色非有鬼物飮食也。而能惑害人、故曰如蠱。人受女毒、一如中蠱毒然。故毄辭謂之蠱容。張平子賦謂之妖蠱。謂之蠱媚。皆如蠱之說也。言於文皿蟲爲蠱者，造字者謂蟲在皿中而飤人、卽以人爲皿而蝕其中。康謂之蠱、米亦皿也。女惑男風落山、男亦皿也。山亦皿也。故云皆同物也。此<pb n="683-3"/>皆蠱之引申之義。</duanzhu>
<xushi>梟磔死之鬼亦爲蠱。</xushi>
<duanzhu>梟磔各本作臬桀。《史記》〈封禪書〉《索隱》引樂彥云：《左傳》皿蟲爲蠱。梟磔死之鬼亦爲蠱。梟當作𥄉。𣃔首倒縣（⿰県系）。磔辜也。殺人而申張之也。强死之鬼、其䰟魄能馮依於人以爲淫厲。是亦以人爲皿而害之也。此亦引申之義。〈序卦〉〔傳〕曰「蠱者，事也。伏曼容注曰「蠱、惑亂也。萬事從惑而起。故以蠱爲事。引《大傳》乃命五史以書五帝之蠱事。</duanzhu>
<xushi>从蟲、从皿。</xushi>
<duanzhu>會意。公戶切。亦去聲。五部。《聲類》弋者切。音冶。</duanzhu>
<xushi>皿、物之用也。</xushi>
<duanzhu>物上當有蠱字。皿所以盛飮食行蠱者也。此說从皿之意。</duanzhu>
</t>
<variants>文六，重四。</variants>

<wh>風</wh>
<t>
<xushi>八風也。東方曰朙庶風。東南曰淸朙風。南方曰景風。西南曰涼風。西方曰閶？風。西北曰不周風。北方曰廣莫風。東北曰融風。</xushi>
<duanzhu>〈樂記〉。八風從律而不姦。鄭曰「八風從律、應節至也。《左氏傳》。夫舞所以節八音而行八<pb n="684"/>風。服注：八卦之風也。乾音石其風不周。坎音革、其風廣莫。艮音匏、其風融。震音竹、其風明庶。巽音木、其風淸明。離音絲、其風景。坤音土、其風涼。兌音金、其風閶？。易通卦驗曰「立春、調風至。春分、明庶風至。立夏、淸明風至。夏至、景風至。立秋、涼風至。秋分、閶？風至。立冬、不周風至。冬至、廣莫風至。《白虎通》調風作條風。條者，生也。明庶者，迎眾也。淸明者，芒也。景者，大也。言陽氣長養也。涼，寒也。陰氣行也。閶？者，咸收藏也。不周者，不交也。言陰陽未合化矣。廣莫者，大莫也。開陽氣也。按調風、條風、融風，一也。八卦、八節、八方，一也。通卦驗始於調風、許終於融風者，許依易八卦之次終於艮也。艮者，萬物之所以成終而成始也。風之用大矣。故凡無形而致者皆曰風。《詩》序曰「風風也。敎也。風以動之。敎以化之。劉熈曰「風，氾也。放也。</duanzhu>
<xushi>从虫，凡聲。</xushi>
<duanzhu>凡古音扶音切。風古音孚音切。在七部。今音方戎切。</duanzhu>
<xushi>風動蟲生。故蟲八日而匕。</xushi>
<duanzhu>依《韵會》此十字在从虫凡聲之下。此說从虫之意也。《大戴禮》、《淮南書》皆曰「二九十八。八主風。風主蟲。故蟲八日化也。謂風之大數盡於八。故蟲八日而化。故風之字从虫。</duanzhu>
<xushi>凡風之屬皆<pb n="684-1"/>从風。</xushi>
</t>

<wh><img src="677B-01">𠙊</img></wh>
<t>
<xushi>古文風。</xushi>
</t>

<wh><img src="677B-02">𩘁</img></wh>
<t>
<xushi>北風謂之𩘁。</xushi>
<duanzhu>《爾雅》「南風謂之凱風。東風謂之谷風。北風謂之涼風。西風謂之泰風。《毛傳》於《詩》凱風、谷風皆用爲訓。桑柔之大風、則不言何風。而箋以西風釋之。若邶《詩》北風其涼、本無涼風字。故毛但曰寒涼之風而已。不用《爾雅》也。陸氏《爾雅音義》曰「涼本或作？。許所據《爾雅》同或作本。</duanzhu>
<xushi>从風，京聲。</xushi>
<duanzhu>各本作涼省聲。俗人所改。涼輬䣼皆京聲。今正。吕張切，十部。</duanzhu>
</t>

<wh><img src="677B-03">𩖶</img></wh>
<t>
<xushi>小風也。</xushi>
<duanzhu>也《玉篇》作皃。《廣韵》之䬂、卽此字也。</duanzhu>
<xushi>从風，术聲。</xushi>
<duanzhu>翾聿切，十五部。</duanzhu>
</t>

<wh>飆</wh>
<t>
<xushi>扶搖風也。</xushi>
<duanzhu>司馬注《莊子》云：上行風謂之扶搖。〈釋天〉曰「扶搖謂之猋。郭云：暴風從下上。按《爾雅》、〈月令〉用古字。陸云：《字林》作飇。不言《說文》「此等舉一以包二耳。</duanzhu>
<xushi>从風，猋聲。</xushi>
<duanzhu>甫遙切，古音在三部。</duanzhu>
</t>

<wh><img src="677B-04">颮</img></wh>
<t>
<xushi>古文飆。</xushi>
<duanzhu>各本作飇或从包。今正。班固〈西都賦〉「颮颮紛紛。李善、李賢注皆引颮古飇字。</duanzhu>
</t>

<wh>飄</wh>
<t>
<xushi>回風也。</xushi>
<duanzhu>回者，般旋而起之風。《莊子》所謂羊角。司馬云：風曲上行若羊角也。釋天云：迴風爲飄。匪風《毛傳》同。按〈何人斯〉〔傳〕曰「飄風、暴起之風。依文爲義。故不云回風。</duanzhu>
<xushi>从風，？聲。</xushi>
<duanzhu>撫招切，二部。</duanzhu>
</t>

<wh>颯</wh>
<t>
<xushi>風聲也。</xushi>
<duanzhu>各本作翔風也。今依《文選》風賦注正。《廣韵》同。九歌曰「風颯颯木蕭蕭。風賦曰「有風颯然而至。翔風非字意也。</duanzhu>
<xushi>从風，立聲。</xushi>
<duanzhu>穌合切，七部。</duanzhu>
</t>

<wh>飂</wh>
<t>
<xushi>高風也。</xushi>
<duanzhu>《吕氏春秋》有始覽曰「西方曰飂風。</duanzhu>
<xushi>从風，翏聲。</xushi>
<duanzhu>力求切，三部。</duanzhu>
</t>

<wh>䬍</wh>
<t>
<xushi>疾風也。</xushi>
<duanzhu>《廣雅》作？。《廣韵》曰「。？爲䬍之俗。然則作？者又？之省也。按古有颸字。亦訓疾風。楚飢切。見《楚辭》及〈吳都賦〉。</duanzhu>
<xushi>从風忽。忽亦聲。</xushi>
<duanzhu>呼骨切，十五部。</duanzhu>
</t>

<wh>䬑</wh>
<t>
<xushi>大風也。从風，胃聲。</xushi>
<duanzhu>王忽切。十五部。《玉篇》于貴切。</duanzhu>
</t>

<wh>䫻</wh>
<t>
<xushi>大風也。从風，曰聲。</xushi>
<duanzhu>曰各本作日月之日。非聲也。今倂篆體正。于筆切，十五部。</duanzhu>
</t>

<wh>颺</wh>
<t>
<xushi>風所飛揚也。</xushi>
<duanzhu>揚者。飛舉也。</duanzhu>
<xushi>从風，昜聲。</xushi>
<duanzhu>與章切，十部。</duanzhu>
</t>

<wh>䬆</wh>
<t>
<xushi>䬆颲。</xushi>
<duanzhu>二字各本無，今補。㬪韵字也。逗。</duanzhu>
<xushi>風雨？疾也。从風，利聲，讀若㮚。</xushi>
<duanzhu>力質切，十三部。</duanzhu>
</t>

<wh>颲</wh>
<t>
<xushi>䬆颲也。</xushi>
<duanzhu>各本作烈風也。今正。《詩》「二之日栗烈。《說文》仌部作凓冽。今本冽譌？。陸氏音義不偁仌部。而曰《說文》作䬆颲。葢由㬪韵音同而<pb n="684-3"/>誤也。然可以證古本之䬆颲緜聨矣。《廣韵》五質䬆下曰「䬆颲暴風。十七薛颲下曰「風雨暴至。亦可爲證。</duanzhu>
<xushi>从風，𠛱聲，讀若烈。</xushi>
<duanzhu>良薛切。十五部。按凡烈風當作此字。其譌也爲別風。</duanzhu>
</t>
<variants>文十三，重二。</variants>

<wh>它</wh>
<t>
<xushi>虫也。从虫而長。象冤曲𠂹尾形。</xushi>
<duanzhu>𠂹各本作垂。今正。𠂹者，艸木華葉𠂹也。引申爲凡物下𠂹之偁。垂者遠邊。非其義。冤曲者，其體。垂尾者，其末。？象其臥形。故詘尾而短。？象其上冤曲而下垂尾。故長。詘尾謂之虫。垂尾謂之它。它與𠂹古音同也。《詩》「維虺維蛇。女子之祥。〈吳語〉「爲虺弗摧。爲蛇將若何。虺皆虫之叚借。皆謂或臥或垂尾耳。臥者較易制。曳尾而行者難制。故曰爲虺弗摧、爲蛇將若何也。託何切。十七部。今人蛇與它異義異音。蛇食遮切。</duanzhu>
<xushi>上古艸凥患它。故相問無它乎。</xushi>
<duanzhu>上古者，，謂神農以前也。相問無它、猶後人之不恙無恙也。語言轉移、則以無別故當之。而其字或叚佗爲之。又俗作他。經典多作它。猶言彼也。<pb n="685"/>許言此以說叚借之例。羔羊傳曰「委蛇、行可從迹也。亦引申之義也。</duanzhu>
<xushi>凡它之屬皆从它。</xushi>
</t>

<wh>蛇</wh>
<t>
<xushi>它或从虫。</xushi>
<duanzhu>它篆本以虫篆引長之而巳。乃又加虫左旁。是俗字也。</duanzhu>
</t>
<variants>文一，重一。</variants>

<wh>龜</wh>
<t>
<xushi>舊也。</xushi>
<duanzhu>此以㬪韵爲訓。門聞、戶護之例。龜古音姬。亦音鳩。舊古音曰「亦音忌。舊本鴟舊字。叚借爲故舊。卽久字也。劉向曰「蓍之言耆。龜之言久。龜千歲而靈。蓍百年而神。以其長久、故能辨吉凶。《白虎通》語略同。龜之大者曰鼇。敖與久音相近。</duanzhu>
<xushi>外骨內肉者也。</xushi>
<duanzhu>外骨、〈考工記〉梓人文。鄭云龜屬。</duanzhu>
<xushi>从它，龜頭與它頭同。</xushi>
<duanzhu>此如黽頭與它頭同。魚尾與燕尾同。兔頭與㲋頭同。㲋足、彘足、能足與鹿足同。虎足與人足同。兕頭與禽頭、离頭同。皆其物形相似、故製字同之也。此說从它之意也。</duanzhu>
<xushi>天地之性。廣肩無雄。龜鼈之類。㠯它爲雄。</xushi>
<duanzhu>《列子》曰「純雌其名大𦝫。純雄其名稺蜂。張注：大𦝫、龜鼈之類也。稺，小也。許注？蠃、亦偁《列子》「按以它爲雄、則其子皆它子也。故字从它。此从它之又一說也。</duanzhu>
<xushi>？象足甲尾之形。</xushi>（img src="678B-01"）
<duanzhu>从它者，象它頭而巳。左象足。右象背甲。曳者象尾。居追切。古音在一部。讀如基。音轉讀如鳩。</duanzhu>
<xushi>凡龜之屬皆从龜。</xushi>
</t>

<wh><img src="678B-02">𤕣</img></wh>
<t>
<xushi>古文龜。</xushi>
<duanzhu>象形而不从它。</duanzhu>
</t>

<wh><img src="678B-03">𪚪</img></wh>
<t>
<xushi>龜名。</xushi>
<duanzhu>當作？龜也三字句。</duanzhu>
<xushi>从龜，𠂂聲。</xushi>（img src="678B-04"）
<duanzhu>徒冬切，九部。</duanzhu>
<xushi>𠂂、古文終字。</xushi>（img src="678B-05"）
<duanzhu>見糸部。</duanzhu>
</t>

<wh><img src="678B-06">𪚮</img></wh>
<t>
<xushi>龜甲邊也。</xushi>
<duanzhu>《公羊傳》曰「龜靑純。何注：純，緣也。謂。緣甲？也。千歲之龜靑？。明乎吉凶也。〈樂記〉、《史記》樂書皆曰「靑黑緣者，天子之寶龜也。按？者？之省。？之叚借字。劉淵林注〈蜀都賦〉引譙周《異物志》曰「涪陵多大龜。其甲可以卜。其緣中叉。（今釵字）似瑇瑁。名曰靈叉。郭注《爾雅》亦用其語。而今本多譌字。緣者，甲之邊也。甲文象木戴孚甲之象。故介蟲外骨謂之甲。</duanzhu>
<xushi>从龜，冄聲。</xushi>
<duanzhu>汝閻切，七部。</duanzhu>
<xushi>天子巨？尺有二寸。</xushi>
<duanzhu>此以下出三正記、見《白虎通》「天子下當有龜字。巨當作歫。漢志。元龜歫冄長尺二寸。冄、叚借字也。孟康曰「冄、龜甲緣也。歫，至也。度背兩邊緣尺二寸也。按兩邊相歫尺二寸。故知元龜尺<pb n="685-2"/>二寸。謂其廣不謂其脩也。〈魯頌〉〔毛傳〕曰「元龜、龜尺二寸。</duanzhu>
<xushi>諸矦尺。大夫八寸。士六寸。</xushi>
<duanzhu>皆謂兩邊相歫。</duanzhu>
</t>
<variants>文三，重一。</variants>

<wh>黽</wh>
<t>
<xushi>鼃黽也。</xushi>
<duanzhu>《周禮》蟈氏。掌去鼃黽。鄭司農云：蟈、蝦蟇也。〈月令〉曰「螻蟈鳴。鼃黽、蝦蟇屬。書或爲掌去蝦蟇。玄謂蟈、今御所食蛙也。齊魯之閒謂鼃爲蟈。黽、耿黽也。蟈與耿黽尢怒鳴。爲？人耳。故去之。按蛙卽鼃字。依大鄭說則鼃黽二字爲一物。依後鄭說則鼃卽蟈、爲一物。黽乃耿黽、爲一物。依許黽下曰鼃黽也。似同大鄭說。然有當辯者。許果合二字爲一物。則黽篆下當云鼃黽、蝦蟆也。鼃下云鼃黽也。乃合全書之例。而蝦蟆篆居〈虫部〉。此則單舉鼃篆。釋曰蝦蟆。黽篆下則曰鼃黽也。是許意鼃黽爲一物。鼃爲一物。凡兩字爲名一字與他物同者，不可與他物牽混。知鼃黽非鼃也。許之鼃黽卽鄭之耿黽。鼃古音圭。與耿雙聲。故得爲一字。絫𧦝曰鼃黽、耿黽。單𧦝曰黽。《爾雅》「鼃𪓰、蟾蠩。在水者黽。是則詹諸之類。而以在水中爲別也。許鄭之單言鼃。卽本艸所謂鼃一名長股。陶云俗名土鴨。南人名蛤子善鳴者。寇宗奭曰「其色靑。腹細。後腳長。善躍。大其聲曰蛙。小其聲曰蛤。此鼃與鼃黽之別。皆在水中而善鳴。故《周禮》設官去之。黽之叚借爲黽勉。</duanzhu>
<xushi>从它，象形。</xushi>
<duanzhu>謂从它象其頭。下象其大腹也。莫杏切。古音在十部。讀如芒。</duanzhu>
<xushi>？頭與它頭同。</xushi>
<duanzhu>言頭而餘爲腹可知矣。黽本無尾。故《風俗通》辯蝦蟇掉尾肅肅乃夏馬之字誤。</duanzhu>
<xushi>凡？之屬皆从？。</xushi>
</t>

<wh><img src="679A-01">𪓝</img></wh>
<t>
<xushi>籒文黽。</xushi>
<duanzhu>古文衹象其頭腹。籒文又象其長足善跳。</duanzhu>
</t>

<wh>鼃</wh>
<t>
<xushi>蝦蟆屬。</xushi>
<duanzhu>屬各本作也。今依《韵會》九佳所據小徐本正。《廣韵》同。蝦蟆見〈虫部〉。蝦蟆與詹諸小別。鼃則與蝦蟆大別。而其形相似。故言屬而別見。《漢書》武帝紀。元鼎五年。鼃、蝦蟆鬬。是可知其別矣。鼃者，《周禮》所謂蟈。今南人所謂水雞。亦曰田雞。鼃蛤皆其鳴聲也。故宋人《詩》多云吠蛤。亦云蛙聲閤閤。</duanzhu>
<xushi>从黽，圭聲。</xushi>
<duanzhu>烏媧切。古音十六部。按當音乖。字亦作䵷、作蛙。</duanzhu>
</t>

<wh>鼀</wh>
<t>
<xushi>圥鼀。</xushi>
<duanzhu>逗。㬪韵。</duanzhu>
<xushi>詹諸也。</xushi>
<duanzhu>〈虫部〉曰「䗇鼀、詹諸也。一物四名。曰䗇鼀、曰圥鼀、曰詹<pb n="686"/>諸、曰𪓰𪓿。許主名詹諸而詳釋之。</duanzhu>
<xushi>其鳴詹諸。</xushi>
<duanzhu>蝦蟆能作呷呷聲。蟾蜍不能作聲。詹諸象其謇吃之音。此言所以名詹諸也。其字俗作蟾蠩。又作蟾蜍。</duanzhu>
<xushi>其皮鼀鼀。</xushi>
<duanzhu>鼀鼀猶蹙蹙也。其身大。背黑。多痱磊。此言所以名䗇鼀、圥鼀也。䗇之義葢取於拳局。</duanzhu>
<xushi>其行圥圥。</xushi>
<duanzhu>圥圥、舉足不能前之皃。蟾蜍不能跳。菌圥、圜上椎鈍。非銳物也。故以狀其行。此言所以名圥鼀也。</duanzhu>
<xushi>从？圥。</xushi>
<duanzhu>會意。</duanzhu>
<xushi>圥亦聲。</xushi>
<duanzhu>七宿切，三部。</duanzhu>
</t>

<wh>𪓰</wh>
<t>
<xushi>鼀或从酋。</xushi>
<duanzhu>酋聲圥聲同在三部。</duanzhu>
</t>

<wh>𪓿</wh>
<t>
<xushi>𪓰𪓿。</xushi>
<duanzhu>逗。</duanzhu>
<xushi>詹諸也。《詩》曰「得此𪓰𪓿。</xushi>
<duanzhu>〈邶風〉新臺文。今《詩》作戚施。《毛傳》曰「戚施、不能仰者。〈釋言〉曰「戚施、面柔也。</duanzhu>
<xushi>言其行𪓿𪓿。</xushi>
<duanzhu>此五字當在《詩》曰之上。小徐自糸至卵部今皆不傳。不可攷矣。𪓿𪓿猶施施也。王風《毛傳》曰「施施、難進之意。此言所以名鼀𪓿也。</duanzhu>
<xushi>从黽，爾聲。</xushi>
<duanzhu>式支切。古音在十六部十七部之閒。</duanzhu>
</t>

<wh>鼈</wh>
<t>
<xushi>甲蟲也。</xushi>
<duanzhu>〈考工記〉注：外骨、龜屬。內骨、蟞屬。按鼈骨較龜稍內耳。實介屬也。故《周易》鼈蟹蠃蚌龜爲一屬。</duanzhu>
<xushi>从黽，敝聲。</xushi>
<duanzhu>幷列切，十五部。</duanzhu>
</t>

<wh>黿</wh>
<t>
<xushi>大鼈也。</xushi>
<duanzhu>今目驗黿與鼈同形。而但分大小之別。</duanzhu>
<xushi>从黽，元聲。</xushi>
<duanzhu>愚袁切，十四部。</duanzhu>
</t>

<wh>鼉</wh>
<t>
<xushi>水蟲。佀蜥易。長丈所。</xushi>
<duanzhu>所字依《太平御覽》補。丈所猶丈許也。〈大雅〉靈臺〔傳〕曰「？、魚屬。〈馬部〉驒下曰「靑驪白鱗文如？魚。許依毛謂之？魚也。</duanzhu>
<xushi>皮可爲𡔷。</xushi>
<duanzhu>四字本在魚部鱓下。由古多用鱓爲？。而淺人注之也。今移此。《詩》「？𡔷韸韸。《史記》「樹靈？之𡔷。</duanzhu>
<xushi>从黽，單聲。</xushi>
<duanzhu>徒何切。古在十四部。唐干切。</duanzhu>
</t>

<wh><img src="679B-01">𪓷</img></wh>
<t>
<xushi>水蟲也。薉貉之民食之。</xushi>
<duanzhu>葢猶中國之食鼃、謂之水雞也。</duanzhu>
<xushi>从黽，奚聲。</xushi>
<duanzhu>胡雞切，十六部。</duanzhu>
</t>

<wh>䵶</wh>
<t>
<xushi>？屬。頭有㒳角。</xushi>
<duanzhu>以頭有二角別於？也。葢亦可食。</duanzhu>
<xushi>出遼東。从黽，句聲。</xushi>
<duanzhu>其俱切。古音在四部。讀如鉤。《篇》、《韵》皆作？。按〈吳都賦〉有𪓟鼊。劉注：龜屬也。如瑇瑁。此與單名？者各物。</duanzhu>
</t>

<wh>蠅</wh>
<t>
<xushi>營營靑蠅。</xushi>
<duanzhu>〈小雅〉靑蠅文。〔傳〕曰「營營、往來皃。</duanzhu>
<xushi>蟲之大腹者。从黽虫。</xushi>
<duanzhu>虫猶蟲也。此蟲大腹。故其字从黽虫會意。謂腹大如黽之蟲也。其音則在六部。余陵切。故繩爲蠅省聲。非許之精詣、則必仞爲形聲字。遂使古音不可攷矣。</duanzhu>
</t>

<wh>䵹</wh>
<t>
<xushi>䵹鼄。</xushi>
<duanzhu>逗。雙聲。</duanzhu>
<xushi>鼄蟊也。</xushi>
<duanzhu>各本奪鼄字，今補。鼄蟊㬪韵。䖵部曰「蠿蟊、作网鼄蟊也。此曰？鼄、鼄蟊也。以見一物三名。如䗇下鼀下𪓿下皆曰詹諸也之例。《方言》「鼅鼄、鼄蝥也。自關而西秦晉之閒謂之鼄蝥。自關而東趙魏之郊謂之鼅鼄。或謂之蠾蝓。蠾蝓者，侏儒語之轉也。北燕朝鮮洌水之閒謂之蝳蜍。按蠿蟊卽《爾雅》之次？。？音浮。斷非从出也。鼅鼄同。《爾雅》鼄蟊卽《爾雅》之鼄蝥。郭曰「今江東呼蝃蝥。蝃音掇。晉時江東𧦝蝃蝥。蝃卽鼄促言之耳。蝃或作䖦。本艸亦作䖦。章悅反。蝥音謀。又音無。</duanzhu>
<xushi>从黽。
<duanzhu>亦蟲之大腹者也。故从黽。</duanzhu>
<xushi>𣉻（⿱⿰知干白）省聲。</xushi>
<duanzhu>陟离切，十六部。</duanzhu>
</t>

<wh><img src="680A-01">𧐉</img></wh>
<t>
<xushi>或从虫。</xushi>
</t>

<wh>鼄</wh>
<t>
<xushi>䵹鼄也。从黽，朱聲。</xushi>
<duanzhu>陟輸切，四部。</duanzhu>
</t>

<wh><img src="680A-02">蛛</img></wh>
<t>
<xushi>鼄或从虫。</xushi>
</t>

<wh>鼂</wh>
<t>
<xushi>匽鼂也。讀若朝。</xushi>
<duanzhu>陟遙切，二部。</duanzhu>
<xushi>楊雄說。匽鼂、蟲名。</xushi>
<duanzhu>葢見楊雄《倉頡訓纂》「《廣韵》亦引《倉頡篇》云蟲名。按爲何蟲、許亦不憭也。〈夏小正〉言匽之興、不得援以證匽鼂。</duanzhu>
<xushi>杜林㠯爲朝旦。非是。</xushi>
<duanzhu>此㠯爲乃說叚借之例。杜林用鼂爲朝旦字。葢見杜林《倉頡故》「攷屈原賦。甲之鼂吾以行。王逸曰「鼂<pb n="686-3"/>旦也。《左傳》衞大夫史朝。《風俗通》作史鼂之後爲鼂姓。《漢書》鼂姓又作晁。是古叚鼂爲朝本無不合。許云非是、未審。他處亦未見此例也。若〈木部〉構下、杜林以爲椽桷字。斗部斡下、杜林以爲軺車輪斡。亦未辯其非是矣。葢叚借之學、明其爲借字、非眞？、而眞字存。不明其爲借字、直指爲眞字、而眞字借字之義皆矣。伯山葢謂鼂夕爲眞字。故辯以防之也。</duanzhu>
<xushi>从黽、从旦。</xushi>
<duanzhu>葢亦蟲之大腹者，故从黽。其从旦之意不能詳也。</duanzhu>
</t>

<wh><img src="680A-03">𪓨</img></wh>
<t>
<xushi>古文从㫐。</xushi>
<duanzhu>古文。各本作篆文。今依《玉篇》正。凡先古籒後篆者，皆由文勢不得不尒。此非其比也。《廣韵》古本亦必先鼂後鼂。注曰古文。今本二大字轉寫譌舛。《集韵》、《類篇》依大徐而誤。㫐見〈日部〉。讀若窈。古文从黽、㫐聲。</duanzhu>
</t>
<variants>文十三，重五。</variants>

<wh>卵</wh>
<t>
<xushi>凡物無乳者卵生。</xushi>
<duanzhu>？部曰「人及鳥生子曰乳。獸曰產。此云凡物無乳者卵生。按此乳字與？部乳字義少異。此乳謂乳汁也。惟人及四足之獸有之。故其子胎生。羽蟲、鱗蟲、介蟲及一切昆蟲皆無乳汁。其<pb n="687"/>子卵生。故曰凡物無乳者卵生。然則何以言人及鳥生曰乳、獸曰產也。此乳猶抱也，嫗也。《方言》「北燕朝鮮洌水之閒謂伏雞曰抱。爵子及雞雛皆謂之鷇。其卵伏而未孚、始化謂之涅。鄭注〈樂記〉曰「以體曰嫗。惟鳥於卵伏之抱之。既孚而或生哺之。有似人之抱哺其子。凡獸之恩勤遜於是。故以鳥之將子與人竝言。乳實乳汁之義之引申。許泥𠃉爲鳥。故訓乳曰人及鳥也。子部曰「㝅，乳也。此乳汁之乳。字及孺皆曰乳子也。此乳哺之乳。此云無乳者卵生、亦指謂乳汁也。</duanzhu>
<xushi>象形。</xushi>
<duanzhu>此冡上黽象形言之。卵未生則腹大。卵陰陽所合。天地之襍也。故象其分合之形。盧管切。十四部。糸部綰下云：讀若雞卵。葢古卵讀如管也。</duanzhu>
<xushi>凡卵之屬皆从卵。</xushi>
</t>

<wh><img src="680B-01">卝</img></wh>
<t>
<xushi>古文卵。</xushi>
<duanzhu>各本無。今依《五經文字》、《九經字樣》補。《五經文字》曰「卝古患反。見《詩》風。《字林》不見。又古猛反。見《周禮》「《說文》以爲古卵字。《九經字樣》曰「《說文》作卝。隷變作卵。是唐本《說文》有此無疑。但張引《說文》古文卵。刪（⿰刂）去文字未安。張之意當云？卵。上《說文》「下隷變。乃上字誤舉其重文之古文。非是。然正可以證唐時《說文》之有卝。汗𥳑以卝爲古文卵字。與？爲古文風、？爲古<pb n="687-1"/>文龜皆據本書。郭氏所見《說文》尙完好也。卵之古音讀如管。引申之、內則濡魚卵醬。鄭曰「卵讀爲鯤。鯤、魚子也。或作？。韋注《國語》亦云：鯤、魚子也。內則之魚子、言其未生者。魯語之魚子、言其巳生者。其意一也。又引申之、爲《詩》總角卝？之卝。《毛傳》曰「卝、幼稺也。此謂出腹未久。故仍得此偁。如魚之未生巳生皆得曰鯤也。又引申之、《周禮》有卝人。鄭曰「卝之言礦也。金玉未成器曰卝。此謂金玉錫石之樸韞於地中。而精神見於外。如卵之在腹中也。凡漢注云之言者，皆謂其轉注叚借之用。以礦釋卝。未嘗曰卝古文礦。亦未嘗曰卝讀爲礦也。自其雙聲以得其義而已。卝固讀如管、讀如關也。自劉昌宗、徐仙民讀侯猛虢猛反。謂卽礦字。遂失注意。而後有妄人敢於《說文》礦篆後益之曰「卝、古文礦。《周禮》有卝人。則不得不敢於卵篆後徑刪（⿰刂）卝古文卵。是猶改蘭臺桼書以合其私。其誣經誣許、率天下而昧於六書。不當膺析言破律、亂名改作之誅哉。𢇂从卝聲。關从𢇂聲。許說形聲井井有條如是。</duanzhu>
</t>

<wh>毈</wh>
<t>
<xushi>卵不孚也。</xushi>
<duanzhu>爪部曰「孚者，卵卽孚也。从爪子。不孚者，卵坼不成。〈樂記〉曰「卵生者不殈。鄭曰「殈，裂也。今齊人語有云殈者。按殈卽毈也。《吕氏春秋》「雞卵心毈。《管子》五行篇。羽卵者不段。叚段爲之。</duanzhu>
<xushi>从卵，段聲。</xushi>
<duanzhu>徒玩切。十四部。按當讀如鍛。</duanzhu>
</t>
<variants>文二，重一<duanzhu>二字今補。</duanzhu>。</variants>

<wh>二</wh>
<t>
<xushi>地之數也。</xushi>
<duanzhu>易曰「天一地二。惟初大始。道立於一。有一而後有二。元气初分。輕淸昜爲天。重濁侌爲地。</duanzhu>
<xushi>从耦一。</xushi>
<duanzhu>耦各本作偶。誤。今正。偶者，桐人也。凡云偶爾用之。耦者，二人竝耕之偁。故凡奇耦字用之。古書或不拘。許必從其朔也。大徐本無一字。非。耦一者，㒳其一也。㒳畫當均長。今人上短下長便是古文上字。三篆亦三畫均長。而至切，十五部。</duanzhu>
<xushi>凡二之屬皆从二。</xushi>
</t>

<wh>弍</wh>
<t>
<xushi>古文二。</xushi>
</t>

<wh>亟</wh>
<t>
<xushi>敏疾也。</xushi>
<duanzhu>攴部曰「敏者，疾也。疾者，本無其字、依聲託事之字也。後人以捷當之。今人亟分入聲去聲。入之訓急也。去之訓數也。古無是分別。數亦急也。非有二義。《詩》「亟其乘屋。箋云：亟，急也。《詩》多叚棘爲亟。如棘人欒欒。傳曰「棘，急也。我是用棘。非棘其欲。皆同。《禮記》作匪革其猶。革亦亟之叚借字也。〈釋言〉曰「悈，急也。亦作㥛。皆亟字之異者耳。</duanzhu>
<xushi>从人口又<pb n="687-3"/>二。二、天地也。</xushi>
<duanzhu>徐鍇曰「乘天之時。因地之利。口謀之。手執之。時不可失。疾也。玉裁謂天地之道、恆久而不已。手病口病。夙夜匪懈。君子自强不息。人道之所以與天地參也。故从人、从二。紀力切，又去吏切。一部。</duanzhu>
</t>

<wh>恆</wh>
<t>
<xushi>常也。</xushi>
<duanzhu>常當作長。古長久字衹作長。淺人稍稍分別。乃或借下帬之常爲之。故至《集韵》乃有一曰久也之訓。而《篇》、《韵》皆無之。此俗字之不可不正者也。時之長與尺寸之長、非有二義。</duanzhu>
<xushi>从心舟在二之閒上下。</xushi>
<duanzhu>上下猶往復也。</duanzhu>
<xushi>心㠯舟施。恆也。</xushi>
<duanzhu>謂往復遙遠、而心以舟運旋。歷久不變。恆之意也。宙下曰「舟車所極復也。此說會意之恉。胡登切。六部。俗本心上增一字。非。</duanzhu>
</t>

<wh><img src="681A-01">𠄨</img></wh>
<t>
<xushi>古文恆。从月。</xushi>
<duanzhu>此篆轉寫譌舛。既云从月。則左當作？。不當作夕也。若汗𥳑則左作舟、而右亦同此。不可曉。又按門部之古文閒作？。葢古文月字略似外字。古文恆直是二中月耳。</duanzhu>
<xushi>《詩》曰「如月之恆。</xushi>
<duanzhu>〈小雅〉天保文。此說从月之意。非謂《毛詩》作？也。傳曰「恆，弦也。按《詩》之恆本亦作？。謂張弦也。月上弦而就盈。於是有恆久之義。故古文从月。</duanzhu>
</t>

<wh>亘</wh>
<t>
<xushi>求回也。</xushi>
<duanzhu>回各本作？。今正。以回釋？。以雙聲爲訓也。回者，轉也。？字經典不見。易屯卦磐桓。磐亦作盤。亦作槃。義當作般。桓義當作？。般者，辟也。？者，回也。馬融云：槃桓，旋也。是二字皆叚借也。凡舟之旋曰般。旌旗之指？曰旋。車之運曰轉。？柄曰斡。皆其意也。</duanzhu>
<xushi>从二、从囘。</xushi>
<duanzhu>會意。須緣切，按古音讀如桓。十四部。</duanzhu>
<xushi>？、古文回。</xushi>
<duanzhu>見囗部。</duanzhu>
<xushi>象？回之形。</xushi>
<duanzhu>？回雙聲。猶回轉也。</duanzhu>
<xushi>上下所求物也。</xushi>
<duanzhu>上下謂？。所求在上、則轉而上。所求在下、則轉而下。此說从？、从二之意。</duanzhu>
</t>

<wh>竺</wh>
<t>
<xushi>𣆪也。</xushi>
<duanzhu>𣆪各本作厚。今正。許意厚薄字當作𣆪。山陵之𣆪乃作？。不容一之。《爾雅》、《毛傳》皆曰「篤，厚也。今經典絕少作竺者。惟〈釋詁〉尙存其舊。叚借之字行而眞字廢矣。篤、馬行鈍遲也。聲同而義略相近。故叚借之字專行焉。</duanzhu>
<xushi>从？。
<duanzhu>加厚之意。</duanzhu>
<xushi>竹聲。</xushi>
<duanzhu>冬毒切，三部。</duanzhu>
</t>

<wh>凡</wh>
<t>
<xushi>冣？而言也。</xushi>
<duanzhu>冣各本作？。？者，犯而取也。非其義。今正。冣者，積也。才句切。？者，絜也。絜者，束也。絜者，麻一耑。束之成一耑也。冣？者，緫聚而絜束之也。意內言外曰䛐。其意冣？、其言凡也。春秋䋣露曰「號凡而略。名目而詳。目者，徧辨其事也。凡者，獨舉其大也。享鬼神者號一曰祭。祭之散名。春曰祠、夏曰礿、秋曰嘗、冬曰丞。獵禽獸者號一曰田。田之散名。春苗、秋蒐、冬狩。按《周禮》多言凡。六典，凡也。治典、敎典、禮典、政典、刑典、事典，目也。鄭注：言冣目者，謂其緫數也。若其他言凡祭祀、凡賓客、凡禮事、凡邦之弔事。言師掌官成以治凡。亦皆聚括之謂。舉其凡、則若网在綱。杜預之說春秋曰「傳之義例。緫歸諸凡。凡之言氾也。包舉氾濫一切之稱也。</duanzhu>
<xushi>从？，？，耦也。</xushi>
<duanzhu>耦各本作偶。今正。一二者，天地之大數也。故从？。</duanzhu>
<xushi>从？，？、古文及字。</xushi>
<duanzhu>見又部。及，逮也。从及者，取？束之意。浮䒦切。古音在七部。讀扶音切。按篆體右像古文及之半。而左引筆下垂。內从一、非从二也。與說解不相應。夫許既列之？部。明言从？。不宐乖異如是。葢轉寫既久。譌奪之由。尠有深思者。許以先篆後古籒爲經例。先古籒後篆爲變例。變例之興、起於部首。部首爲？、則从？之凡當先列。从一之凡當後之。攷定其文。當作？。冣？而言也。从？、？耦也。从？、？古文及。此下又云？、篆文？。李斯省改古文。漢人行之。故許立文必如是。妄人不知。一移一奪。乃使倉頡所造、千古放佚。許<pb n="688-2"/>君凡例、委於艸莽矣。○江沅曰「右旁作？。乃古文及之省也。？乃二之形。而以上筆引長配右也。當云从古文及省。則得之矣。</duanzhu>
</t>
<variants>文六，重二<duanzhu>按凡有古文有小篆、則當重三。</duanzhu>。</variants>

<wh>土</wh>
<t>
<xushi>地之吐生萬物者也。</xushi>
<duanzhu>吐土㬪韵。《釋名》曰「土，吐也。吐萬物也。</duanzhu>
<xushi>？象地之上、地之中。</xushi>
<duanzhu>上各本作下。誤。今依《韵會》正。地之上、謂平土面者也。土二橫當齊長。士字則上十下一。上橫直之長相等。而下橫可隨意。今俗以下長爲土字。下短爲士字。絕無理。</duanzhu>
<xushi>丨、物出形也。</xushi>
<duanzhu>此所謂引而上行讀若？也。合二字象形爲會意。它魯切，《廣韵》引文字指歸曰「無㸃。按文字指歸葢以無㸃者它魯切。有㸃者徒古切。田地主也。釋氏書國土必讀如杜是也。五部。</duanzhu>
<xushi>凡土之屬皆从土。</xushi>
</t>

<wh>地</wh>
<t>
<xushi>元气初分。輕淸昜爲天。重濁侌爲地。</xushi>
<duanzhu>元者，始也。陰陽大論曰「黃帝問於岐伯曰「地之爲下否乎。岐伯曰「地爲人<pb n="688-3"/>之下。大虛之中者也。黃帝曰「馮乎。岐伯曰「大氣舉之也。按地之重濁而包舉乎輕淸之氣中。是以不墜。</duanzhu>
<xushi>萬物所敶列也。</xushi>
<duanzhu>敶各本作陳。今正。攴部曰「敶者，列也。凡本無其字、依聲託事者。如萬蟲、終古叚借爲千萬。雖唐人必用万字。不可從也。若本有其字。如叚陳國爲敶列。在他書可。而許書不可。地與敶以雙聲爲訓。</duanzhu>
<xushi>从土。
<duanzhu>地以土生物。故从土。</duanzhu>
<xushi>也聲。</xushi>
<duanzhu>坤道成女。玄牝之門。爲天地根。故其字从也。或云从土乙力。其可笑有如此者。徒四切。古音在十七部。《漢書》或叚爲第但也之第。</duanzhu>
</t>

<wh>墬</wh>
<t>
<xushi>籒文地。从𨸏土。彖聲。</xushi>
<duanzhu>從小徐本。惟彖字小徐作彖。非其聲也。今正、作彖。从𨸏、言其高者也。从土、言其平者也。彖見？部。蠡㥟墬皆以爲聲。在古音十六部。地字古音本閒於十六十七㒳部也。若大徐作从䧘。〈𨸏部〉䧘音徒玩切。其繆愈難糾矣。漢人多用墬字者。傳寫皆誤少一畫。</duanzhu>
</t>

<wh>坤</wh>
<t>
<xushi>地也。易之卦也。</xushi>
<duanzhu>象傳曰「地勢坤。君子以厚德載物。〈說卦傳〉曰「坤，順也。按伏羲取天地之德爲卦。名曰乾坤。</duanzhu>
<xushi>从土申。</xushi>
<duanzhu>會意。苦昆切，十三部。</duanzhu>
<xushi>土位在申也。</xushi>
<duanzhu>此說从申之意也。〈說卦傳〉曰「坤也者，地也。萬物皆致養焉。故曰致役乎坤。坤正在申位。自倉頡造字已然。後儒乃臆造乾南去坤北爲伏羲先天之學。〈說卦傳〉所定之位爲文王後天之學。甚矣人之好怪也。或問伏羲畫八卦。卽有乾坤震巽等名與不。曰有之。伏羲三奇謂之乾。三耦謂之坤。而未有乾字坤字。傳至於倉頡乃後有其字。坤？特造之。乾震坎離艮兌以音義相同之字爲之。故文字之始作也。有義而後有音。有音而後有形。音必先乎形。名之曰乾坤者，伏羲也。字之者，倉頡也。畫卦者，造字之先聲也。是以不得云三卽坤字。</duanzhu>
</t>

<wh>垓</wh>
<t>
<xushi>兼晐八極地也。</xushi>
<duanzhu>晐各本作垓。今正。晐俗作該。〈日部〉晐下曰「兼晐也。此用其義釋垓。以㬪韵爲訓也。凡四方所至謂之四極。八到所至謂之八極。《淮南書》曰「八紘之外乃有八極。非此義也。兼備八極之地謂之垓。</duanzhu>
<xushi>从土，亥聲。</xushi>
<duanzhu>古哀切，一部。</duanzhu>
<xushi>《國語》曰「天子凥九垓之田。</xushi>
<duanzhu>鄭語曰「王者居九畡之田。收經入以食兆民。韋云：九畡、九州之極數也。又〈楚語〉：天子之田九畡。以食兆民。韋云：九畡、九州之內有畡數也。食兆民、民耕而食其中也。天子曰兆民。按畡者，垓字之異也。韋云有垓數者，卽《風俗通》千生萬、萬生億、億生兆、兆生經、經生垓。</duanzhu>
</t>

<wh>墺</wh>
<t>
<xushi>四方之土可定凥者也。</xushi>
<duanzhu>各本作四方土可居也。少三字。今依李善〈西都賦〉注正。〈禹貢〉「四墺既宅。今作隩者，衞包改也。僞孔傳曰「四方之土可居。《玉篇》〈土部〉引〈夏書〉四墺既宅。《廣韵》三十七号墺字注曰「四墺、四方土。《文選》〈西都賦〉「天地之隩區。李注引此《說文》「知班賦本从土。唐以後人乃改之。如今本《尙書》、《釋文》之作隩耳。〈周語〉。宅爲九隩。注云：隩，內也。其字从𨸏。</duanzhu>
<xushi>从土，奥聲。</xushi>
<duanzhu>於六切。三部。按音轉多讀於報切。</duanzhu>
</t>

<wh><img src="682B-01">𡌱</img></wh>
<t>
<xushi>古文墺。</xushi>
<duanzhu>葢壁中〈禹貢〉如是與。</duanzhu>
</t>

<wh>堣</wh>
<t>
<xushi>堣夷。</xushi>
<duanzhu>逗。</duanzhu>
<xushi>在冀州暘谷。</xushi>
<duanzhu>暘各本作陽。今正。〈日部〉曰「暘、日出也。引〈虞書〉曰暘谷。則此當作暘可知也。〈山部〉崵下曰「首崵山在遼西。一曰嵎銕、崵谷也。嵎銕崵三字皆與此異。嵎當作禺。葢堣夷暘谷者，孔氏古文如是。禺銕崵谷者，《今文尙書》如是。今〈堯典〉作宅嵎夷、曰暘谷。依古文而堣譌嵎。恐衞包所改耳。《玉篇》、《唐韵》皆作堣。可證。〈堯典〉音義曰「《尙書》考靈曜及《史記》作禺銕。《尙書》正義卷二曰「夏矦等書古文宅堣夷（堣作嵎者譌）爲宅嵎鐵。嵎鐵卽禺銕之異字。凡緯書皆用<pb n="689-2"/>今文。故知許〈土部〉所偁爲古文。〈山部〉爲今文。《尙書》如昧谷爲古文。桺穀爲今文。正同。詳見《古文尙書》撰異。堣夷暘谷、許明云在冀州。〈山部〉曰「首崵山在遼西。一曰禺銕、崵谷。一曰猶一名。非有二物。遼西正在冀州。然則〈堯典〉之堣夷非〈禹貢〉靑州之嵎夷。司馬貞注〈禹貢〉云：《今文尙書》及《帝命驗》竝作禺鐵在遼西。此謂〈堯典〉也。陸氏引馬云：嵎、海隅也。夷、萊夷也。馬釋〈堯典〉始以〈禹貢〉釋之。而僞孔〔傳〕大意從之。羲和測日不必遠至海外也。僞孔云：日出於谷而天下明。故稱暘谷。似以此暘谷與日初出東方湯谷合而一之。其謬不亦甚乎。</duanzhu>
<xushi>立春日。</xushi>
<duanzhu>句。</duanzhu>
<xushi>日値之而出。</xushi>
<duanzhu>日正當堣夷而出。乃許所聞《尙書》古義如此。</duanzhu>
<xushi>从土，禺聲。</xushi>
<duanzhu>噳俱切，五部。</duanzhu>
<xushi>《尙書》曰「宅堣夷。</xushi>
<duanzhu>許之例不云《尙書》「此當云〈唐書〉「改之者作〈虞書〉「其說見〈禾部〉。</duanzhu>
</t>

<wh>坶</wh>
<t>
<xushi>朝歌南七十里地。〈周書〉曰「武王與紂戰于坶野。</xushi>
<duanzhu>此書序文也。今書序紂作受。坶作牧。《詩》大明。矢于牧野。正義引鄭書序注云：牧野、紂南郊地名。《禮記》及《詩》作㙁野。古字耳。此鄭所見《詩》、《禮記》作㙁。書序衹作牧也。許所據序則作坶。<pb n="689-3"/>葢所傳有不同。坶作㙁者，字之增改也。每亦母聲也。</duanzhu>
<xushi>从土，母聲。</xushi>
<duanzhu>莫六切。三部。徐邈曰「牧一音茂。</duanzhu>
</t>

<wh>坡</wh>
<t>
<xushi>阪也。</xushi>
<duanzhu>〈𨸏部〉曰「坡者曰阪。此二篆轉注也。又曰「陂，阪也。是坡陂二字音義皆同也。坡謂其陂陀。《毛詩》「隰則有泮。傳曰「泮，坡也。此釋叚借之法。謂泮卽坡之雙聲叚借也。鄭不從其說。而易之曰讀爲畔。</duanzhu>
<xushi>从土，皮聲。</xushi>
<duanzhu>滂禾切，十七部。</duanzhu>
</t>

<wh>坪</wh>
<t>
<xushi>地平也。</xushi>
<duanzhu>舊鈔小徐本作？。《廣韵》：？、地名。今義也。</duanzhu>
<xushi>从土平。平亦聲。</xushi>
<duanzhu>小徐無平亦二字。皮命切。十一部。亦平聲。</duanzhu>
</t>

<wh>均</wh>
<t>
<xushi>平徧也。</xushi>
<duanzhu>平者，語平舒也。引申爲凡平舒之偁。徧者，帀也。平徧者，平而帀也。言無所不平也。〈小雅〉〈節南山〉〔傳〕曰「均，平也。古多叚旬爲均。亦叚鈞爲均。</duanzhu>
<xushi>从土匀。</xushi>
<duanzhu>匀者，帀也。故以會意。</duanzhu>
<xushi>匀亦聲。</xushi>
<duanzhu>小徐無匀亦二字。居匀切，十二部。</duanzhu>
</t>

<wh>壤</wh>
<t>
<xushi>柔土也。</xushi>
<duanzhu>〈大雅〉：陶復陶穴。《毛傳》「陶其土而復之。陶其壤而穴之。九章筭術。今有穿地積一萬尺。問爲堅壤各幾何。荅曰「爲堅七千五百尺。爲壤一萬二千五百尺。穿地四。爲壤五。爲堅三。爲墟四。劉徽注：壤謂息土。堅謂築土。《周禮》「辨十有二壤之名物、而知其種。以敎稼穡樹蓺。注：壤亦土也。以萬物自生言則言土。土猶吐也。以人所耕而樹蓺言則言壤。壤、和緩之皃。某氏注《尙書》曰「無塊曰壤。《周禮》草人。墳壤用麋。勃壤用狐。鄭云：墳壤潤解。勃壤粉解。《釋名》曰「壤，瀼也。肥濡意也。按言物性之自然。壤異乎堅土。言人功、則凡土皆得而壤之。壤與柔弱雙聲。《穀梁》「日有食之。傳曰「吐者外壤。食者內壤。闕然不見其壤。有食之者也。麋信云：齊魯之閒謂鑿地出土、鼠作穴出土皆曰壤。按蟲鼠所出字亦作場、作塲。音失羊反。見《方言》「亦取柔意。今俗語謂弱曰壤。《漢書》「壤子王梁、代。壤謂肥晠也。</duanzhu>
<xushi>从土，？聲。</xushi>
<duanzhu>如兩切，十部。</duanzhu>
</t>

<wh>塙</wh>
<t>
<xushi>堅不可拔也。</xushi>
<duanzhu>堅者，剛土也。拔者，擢也。不可拔者，不可擢而起之也。易文言曰「確乎其不可拔。潛龍也。虞翻曰「確、剛皃也。鄭曰「堅高之皃。按今易皆作確。攷《釋文》曰「《說文》云高至。〈𣪠辭〉「夫乾、確然示人易矣。《釋文》曰「《說文》云高至。皆不言《說文》作隺。是則陸所據易二皆作隺。而今本俗誤也。許意隺訓高至。塙訓堅不可拔。文言字作隺而義从塙。〈𣪠辭〉乃義如其字。</duanzhu>
<xushi>从土，高聲。</xushi>
<duanzhu>苦角切。古音在二部。今俗字作確。乃确字變耳。</duanzhu>
</t>

<wh>墽</wh>
<t>
<xushi>磽也。</xushi>
<duanzhu>石部曰「磽者，礊石也。礊者，堅也。礉之義同磽。則兼謂土石堅？耳。其字亦作墝。何注《公羊》云：墝埆不生五穀曰不毛。</duanzhu>
<xushi>从土，敫聲。</xushi>
<duanzhu>口交切，二部。</duanzhu>
</t>

<wh>壚</wh>
<t>
<xushi>黑剛土也。</xushi>
<duanzhu>各本無黑字。依《韵會》則小徐有。《尙書》正義所引同，今補。《釋名》曰「土黑曰壚。盧然解散也。《周禮》草人。埴壚用豕。鄭云：埴壚、黏疏者。以黏釋埴。以疏釋壚。黑部曰「齊謂黑爲黸。古文作旅。許於黸得其義云黑而剛。則疏之義亦見矣。</duanzhu>
<xushi>从土，盧聲。</xushi>
<duanzhu>洛乎切，五部。</duanzhu>
</t>

<wh>㙚</wh>
<t>
<xushi>赤剛土也。</xushi>
<duanzhu>草人。凡糞種、騂剛用牛。故書騂爲挈。杜子春挈讀爲騂。謂地色赤而土剛强也。按〈馬部〉無？字。子春易字作解。必塙然易爲㙚字。而許用其說入《說文》也。然則相承作？又譌作騂者，乃大繆耳。</duanzhu>
<xushi>从土，觲省聲。</xushi>
<duanzhu>息營切，十一部。</duanzhu>
</t>

<wh>埴</wh>
<t>
<xushi>黏土也。</xushi>
<duanzhu>〈禹貢〉「厥土赤埴墳。《周禮》草人埴壚。〈攷工記〉「搏埴之工。孔〔傳〕、鄭注皆曰「埴、黏土也。《釋名》「土黃而細密曰埴。埴，膱也。黏昵如脂之膱也。按〈禹貢〉埴字、鄭本作戠而讀爲熾。熾、赤皃也。見〈禹貢〉音義及〈蜀都賦〉丹沙赩熾李注：又《太平御覽》三十七引東晉會稽謝沈《古文尙書》〔注〕：徐州土赤戠墳。戠音志。又〈禹貢〉正義曰「戠埴音義同。埴爲<pb n="690-2"/>黏土。故土黏曰戠。葢孔本本亦作戠。惟孔釋戠爲黏土。鄭易戠爲熾。釋爲赤皃。見經文赤戠連讀爲異耳。據《釋文》則韋昭所注漢〈地理志〉亦作戠。而今《漢書》作埴。《晉書．成公綏．天地賦》云：海岱赤𡑌。華梁靑黎。何超音義𡑌尺志反。此又戠之加土㫄者也。戠𡑌？皆埴之異字。</duanzhu>
<xushi>从土，直聲。</xushi>
<duanzhu>常職切。一部。按《廣韵》常職昌志二切。今江浙俗語皆用昌志一切。</duanzhu>
</t>

<wh>坴</wh>
<t>
<xushi>土凷坴坴也。</xushi>
<duanzhu>坴坴、大凷之皃。</duanzhu>
<xushi>从土，圥聲。</xushi>
<duanzhu>力竹切，三部。</duanzhu>
<xushi>讀若速。</xushi>
<duanzhu>大徐本速作逐。誤也。坴讀如速。與鼀讀七宿切意同。</duanzhu>
<xushi>一曰坴梁地。</xushi>
<duanzhu>〈始皇本紀〉三十三年。發諸賞逋兦人、贅壻、賈人略取陸梁地。爲桂林象郡南海。以適遣戍。字作陸。按坴梁葢其地多土凷。而土性强梁也。</duanzhu>
</t>

<wh><img src="684A-01">𡍦</img></wh>
<t>
<xushi>土也。</xushi>
<duanzhu>土葢凷之誤。《集韵》凷字亦作？。《類篇》？亦苦會切。墣也。葢自坴至堛倂重文六篆皆言凷。此土也二字淺人所改。</duanzhu>
<xushi>从土，軍聲。</xushi>
<duanzhu>戸昆切，十三部。</duanzhu>
<xushi>雒陽有大？里。</xushi>
<duanzhu>雒作洛。非。今正。說詳〈水部〉洛下。大？、雒陽里名。此舉爲？篆之證也。漢王子侯表。土軍侯郢客。師古曰「土軍、西河之縣（⿰県系）。說者以爲洛陽土軍里。非也。按土<pb n="690-3"/>軍里乃大？里之誤。依此注疑大本作土。土？里或有作土軍里者。故說《漢書》者或偶用之。</duanzhu>
</t>

<wh>墣</wh>
<t>
<xushi>凷也。</xushi>
<duanzhu>〈吳語〉曰「㳙人疇枕王以墣。《淮南書》曰「土之勝水也。非以一墣塞江。</duanzhu>
<xushi>从土，菐聲。</xushi>
<duanzhu>匹角切，古音在三部。</duanzhu>
</t>

<wh>圤</wh>
<t>
<xushi>墣或从卜。</xushi>
<duanzhu>卜聲亦在三部。</duanzhu>
</t>

<wh>凷</wh>
<t>
<xushi>墣也。</xushi>
<duanzhu>是曰轉注：〈喪服〉〔傳〕曰「寢苫枕凷。</duanzhu>
<xushi>从土凵。凵屈象形。</xushi>
<duanzhu>小徐本如是。屈者，無尾也。凷之形略方。而體似無尾者。故从土而象其形。苦對切，十五部。</duanzhu>
</t>

<wh>塊</wh>
<t>
<xushi>俗凷字。</xushi>
<duanzhu>依《爾雅》、《釋文》。</duanzhu>
</t>

<wh>堛</wh>
<t>
<xushi>凷也。</xushi>
<duanzhu>〈釋言〉「凷，堛也。郭引枕王以堛。堛卽墣之異文。〈禮運〉蕢桴注曰「蕢讀爲凷。聲之誤也。凷，堛也。</duanzhu>
<xushi>从土，畐聲。</xushi>
<duanzhu>芳逼切，一部。</duanzhu>
</t>

<wh>堫</wh>
<t>
<xushi>穜也。</xushi>
<duanzhu>穜者，埶也。堫者，以禾穜入土也。《廣雅》曰「䎫、𦔉也。卽堫、穜字之異體也。</duanzhu>
<xushi>从土，㚇聲。</xushi>
<duanzhu>子紅切，九部。</duanzhu>
<xushi>一曰內其中。</xushi>
<duanzhu>引申之義。謂以此入彼中皆得曰堫也。大鑿中木謂之鍯。杵臼謂之舂。亦此意。</duanzhu>
</t>

<wh>塍</wh>
<t>
<xushi>稻田中畦埓也。</xushi>
<duanzhu>《集韵》、《類篇》、宋本作稻中畦也。今本及《文𨕖》注作稻田畦也。《韵㑹》作稻中畦埓也。今合訂之如此。畦、五十畞之介也。埓者，庳垣。亦所以爲畍。稻田中作介畫以蓄水。取義於此。謂之塍必言稻中者，禾黍不必爲此。惟稻必蓄水以養之。《周禮》稻人。以遂均水。以列舍水。鄭曰「遂、田首受水小溝也。列、田之畦埓也。開遂舍水於列中。按列讀如遮迾之迾。非人所行之畛陌也。許、鄭說正同。今四川謂之田繩子。江浙謂之田緪。緪亦繩也。〈西都賦〉「溝塍刻鏤。</duanzhu>
<xushi>从土，𦨶聲。</xushi>
<duanzhu>食陵切，六部。</duanzhu>
</t>

<wh>坺</wh>
<t>
<xushi>坺土也。</xushi>
<duanzhu>坺字各本無，今補。厽下曰「絫坺土爲牆壁。凡初出於田爲坺土。稍治之乃爲凷。</duanzhu>
<xushi>一臿土謂之坺。</xushi>
<duanzhu>一下各本有日字。今依元應書卷二十、《廣韵》十三末正。〈木部〉曰「㭒，臿也。鍫臿詳見木金二部。一臿所起之土謂之坺。今人云坺頭是也。耒部曰「耕廣五寸爲伐。二伐爲耦。與〈考工記〉二耜爲耦。一耦之伐廣尺深尺謂之畎。稍不同。鄭云：畎土曰伐。伐卽坺。依〈考工記〉二耜之土爲伐。許云一枱之土爲伐。卽此云一臿土謂之坺也。惟臿與枱不同物耳。</duanzhu>
<xushi>从土，犮聲。</xushi>
<duanzhu>本在塵皃下。今移此。蒲撥切，十五部。</duanzhu>
<xushi>《詩》曰「武王載坺。</xushi>
<duanzhu>〈商頌〉長發文。今《詩》作旆。傳曰「旆，旗也。按《毛詩》當本作坺。傳曰「坺，旗也。訓坺爲旗者，謂坺卽旆之同音叚借也。此如小宛訓題爲視。謂題卽眡之叚借。斯干訓革爲翼。謂革爲？之叚借。若此之類。不可枚數。淺學者少見多怪。乃改坺爲旆。以合旗訓。葢亦久矣。許之引此《詩》則偁經說叚借之例。如引無有作𡚽、說𡚽卽好。引朕垐讒說、說堲卽疾。</duanzhu>
<xushi>一曰塵皃。</xushi>
<duanzhu>坺之言蓬勃也。</duanzhu>
</t>

<wh>坄</wh>
<t>
<xushi>匋竈窗也。</xushi>
<duanzhu>匋各本作陶。今正。缶部曰「匋者，瓦器竈也。穴部曰「窗者，通空也。燒瓦器之竈上必通孔。謂之坄者，其火熒然而出也。〈士喪禮〉「爲垼於西牆下。東鄕。注云：垼、塊竈。既夕記云：垼用塊。注云：塊，堛也。葢士喪之竈、土凷爲之。以煮沐浴者之潘水。不似人家廚竈。必令適爲之。且僅通孔可煮而已。故謂之坄。不謂之竈也。坄、《禮經》作垼。古文禮作役。</duanzhu>
<xushi>从土，役省聲。</xushi>
<duanzhu>營隻切，十六部。</duanzhu>
</t>

<wh>基</wh>
<t>
<xushi>牆始也。</xushi>
<duanzhu>〈𨸏部〉曰「阯者，基也。此蒙基而釋之。牆始者，本義也。引申之爲凡始之偁。〈釋詁〉、〈周語〉、《毛詩傳》皆曰「基，始也。《禮經》古文借基爲期年字。</duanzhu>
<xushi>从土，其聲。</xushi>
<duanzhu>居之切，一部。</duanzhu>
</t>

<wh>垣</wh>
<t>
<xushi>牆也。</xushi>
<duanzhu>此云垣者。牆也。渾言之。牆下日垣蔽也。析言之。垣蔽者，牆又爲垣之蔽也。垣自其大言之。牆自其高言之。</duanzhu>
<xushi>从土，？聲。</xushi>
<duanzhu>雨元切，十四部。</duanzhu>
</t>

<wh><img src="685A-01">𩫧</img></wh>
<t>
<xushi>籒文垣。从？。</xushi>
</t>

<wh>圪</wh>
<t>
<xushi>牆高皃也。</xushi>
<duanzhu>〈大雅〉皇矣曰「崇墉言言。傳曰「言言、高大也。又曰「崇墉仡仡。傳曰「仡仡猶言言也。依《說文》本作圪圪。</duanzhu>
<xushi>《詩》曰「崇墉？？。从土，气聲。</xushi>
<duanzhu>魚迄切，十五部。</duanzhu>
</t>

<wh>堵</wh>
<t>
<xushi>垣也。</xushi>
<duanzhu>儒行曰「儒有一畞之宫。環堵之室。注云：宫謂牆垣也。堵、面一堵也。面一堵者，謂面各一堵也。依鄭說堵與垣別。大氐散文則通。對文則別也。</duanzhu>
<xushi>五版爲堵。</xushi>
<duanzhu>《詩毛傳》曰「一丈爲板。五板爲堵。此《五經異義》所謂古《周禮》、古春秋說也。異義今戴禮及《韓詩》說。八尺爲板。五板爲堵。五堵爲雉。板廣二尺。積高五板爲一丈。五堵爲雉。雉長二十丈。何休注《公羊》取《韓詩》說。古《周禮》及古春秋《左氏傳》說。一丈爲板。板廣二尺。五板爲堵。一堵之牆長丈、高丈。三堵爲雉。一雉之牆長三丈、高一丈。以度長者用其長。以度高者用其高也。諸說不同。鄭辨之云：《左氏傳》。鄭莊公弟段居京城。祭仲曰「都城過百雉。國之害也。先王之制。大都不過三國之一。中五之一。小九之一。今京不度。非制也。古之雉制、書傳各不得其詳。今以左氏說鄭伯之城方五里。積千五百步也。大都三國之一。則五百步也。五百步爲百雉。則知雉五步。五步於度長三丈。則雉長三丈也。雉之度於是定可知矣。玉裁按鄭駁異義。取古《周禮》、春秋說。一丈爲板。計之適合。未嘗自立說六尺爲板也。迨箋《詩》則主用古說。參以《公羊傳》五板而堵、五堵而雉、而定爲板長六尺。鄭意《公羊》五板而堵者，高一丈也。五堵而雉者，廣三丈也。何注《公羊》取《韓詩》說。八尺爲板。五板而堵爲四十尺。五堵而雉爲二百尺。說各乖異。似古《周禮》、《春秋》、《毛詩》說爲善。高一丈、廣三丈爲雉。不必板定六尺也。許君異義未詳其於古今孰從。此云五板爲堵。古今說所同也。葢言板廣二尺。五板積高一丈爲堵而已。其長幾尺爲板、幾堵爲雉、皆於古今說未敢定。</duanzhu>
<xushi>从土，者聲。</xushi>
<duanzhu>當古切，五部。</duanzhu>
</t>

<wh><img src="685A-02">𩫭</img></wh>
<t>
<xushi>籒文从？。</xushi>
</t>

<wh>壁</wh>
<t>
<xushi>垣也。</xushi>
<duanzhu>《釋名》「壁，辟也。辟禦風寒也。按壁自其直立言之。</duanzhu>
<xushi>从土，辟聲。</xushi>
<duanzhu>比激切，十六部。</duanzhu>
</t>

<wh>㙩</wh>
<t>
<xushi>？垣也。</xushi>
<duanzhu>？各本作周。今正。？，帀也。周，密也。義異。？垣謂垣之圍帀者也。〈西都賦〉曰「繚以周牆四百餘里。〈西京賦〉曰「繚亘綿聯。薛注：繚亘猶繞了也。按〈魏都賦〉亦曰「繚亘開囿。今本皆譌作繚垣。非也。繚亘雙聲字。</duanzhu>
<xushi>从土，尞聲。</xushi>
<duanzhu>力沼切。二部。《玉篇》平去二聲。</duanzhu>
</t>

<wh>堨</wh>
<t>
<xushi>壁閒隙也。</xushi>
<duanzhu>隙者，壁際也。壁際者，壁之釁也。亦曰堨。此古義也。今義堰也。讀同壅遏。後人所用俗字也。</duanzhu>
<xushi>从土，曷聲，讀若謁。</xushi>
<duanzhu>此古音也。十五部。大徐魚列切。《廣韵》烏曷切。</duanzhu>
</t>

<wh>埒</wh>
<t>
<xushi>庳垣也。</xushi>
<duanzhu>庳者，中伏舍也。引申之爲卑也。按，《廣韵》引孟康云「等庳垣也」，似孟氏所據爲長。等者，齊等也。卑垣延長而齊等若一，是之謂埒。引申之爲涯際之偁。如《淮南》「道有形埒」是也。爲回環之偁。如《爾雅》「水潦所還埒𠀉」。又「馬埒」是也，又爲相等之偁。如《史記》「富埒天子之類」是也。孟康語葢出《漢書音義》，今宜依以補等字。</duanzhu>
<xushi>从土，寽聲。</xushi>
<duanzhu>力輟切，十五部。</duanzhu>
</t>

<wh>堪</wh>
<t>
<xushi>地突也。</xushi>
<duanzhu>突者，犬從穴中暫出也。因以爲坳突之偁。俗乃製凹凸字。地之突出者曰堪。《淮南書》曰「堪輿行雄以起雌。許注曰「堪、天道。輿、地道也。見《文𨕖注》：〈甘泉賦〉「屬堪輿以壁壘。張晏曰「堪輿、天地緫名也。按張說未安。堪言地高處無不勝任也。所謂雄也。輿言地下處無不居納也。所謂雌也。引申之、凡勝任皆曰堪。古叚戡？爲之。</duanzhu>
<xushi>从土，甚聲。</xushi>
<duanzhu>口含切，古音在七部。</duanzhu>
</t>

<wh><img src="685B-01">𡒈</img></wh>
<t>
<xushi>突也。</xushi>
<duanzhu>突爲犬從穴中暫出。因謂穴中可居<pb n="692-1"/>曰突。亦曰堀。俗字作窟。古書中堀字多譌掘。如秦國策。窮巷堀門。齊策。堀穴窮巷。今皆譌爲掘。鄒陽書。伏死堀穴。尙不誤也。〈曹風〉：蜉蝣堀穴。此葢自來古本如是。毛云：堀閱、容閱也。箋云：堀地解閱。謂其始生時也。唐以後本盡改爲掘字。遂謂許所據爲異本矣。陸機云：蜉蝣陰雨時。從地中出。郭樸云：生糞土中。然則未嘗掘地也。堀閱、容閱皆聯緜字也。箋則云堀於地中解閱而出矣。風賦。堀堁揚塵。謂突起之堁。</duanzhu>
<xushi>从土，？聲。</xushi>
<duanzhu>各本篆作堀。解作？省聲。而別有？篆綴於部末。解云：兔？也。从土、？聲。此化一字爲二字。兔堀非有異義也。篆从？、隷省作屈。此其常也。豈有篆文一省一不省分別其義者。今正此篆之形。而刪（⿰刂）彼篆。苦骨切，十五部。</duanzhu>
<xushi>《詩》曰「蜉游？閱。</xushi>
<duanzhu>〈曹風〉蜉蝣文。堀閱、容閱也。容閱如《孟子》之容悅。</duanzhu>
</t>

<wh>堂</wh>
<t>
<xushi>殿也。</xushi>
<duanzhu>殿者，擊聲也。叚借爲宫殿字者。釋宫室曰「殿、有殿鄂也。殿鄂卽《禮記》〔注〕之沂鄂。沂、《說文》作垠、作圻。《釋名》釋形體亦曰「臀，殿也。高厚有殿鄂也。古音？聲、斤聲、？聲互通。合音作幾、作畿。是以《禮記》彫幾謂有沂鄂。堂之所以偁殿者，正謂前有陛四緣皆高起。沂鄂㬎然。故名之殿。許以殿釋堂者，以今釋古也。古曰堂。漢以後曰殿。古上下皆偁堂。漢上下皆偁殿。至唐以後、人臣無有偁殿者矣。《初學記》謂殿之名、起於始皇紀曰作前殿。葉大慶攷古質疑。博引《說苑》諸書以證古有殿名。要其所引皆漢人所作書也。卽六韜亦豈眞周人書哉。</duanzhu>
<xushi>从土，尙聲。</xushi>
<duanzhu>徒郞切，十部。</duanzhu>
</t>

<wh><img src="686A-01">坣</img></wh>
<t>
<xushi>古文堂如此。</xushi>
<duanzhu>葢从尙省。</duanzhu>
</t>

<wh><img src="686A-02">㙶</img></wh>
<t>
<xushi>籒文堂。从尙。京省聲。</xushi>
<duanzhu>从尙不省。則異乎古文。〈邑部〉？、地名。從籒文堂也。篆文以爲从尙、則聲在其中。故省其京省。</duanzhu>
</t>

<wh>垜</wh>
<t>
<xushi>門堂孰也。</xushi>
<duanzhu>門字孰字今補正。〈攷工記〉「門堂三之二。室三之一。鄭曰「門堂、門側之堂也。釋宫曰「門側之堂謂之塾。孫炎、郭樸皆曰「夾門堂也。堂無塾。門堂乃有塾。刪（⿰刂）去門字、於制不可通矣。孰、經典皆作塾。以孰加土、猶以孰加火耳。謂之孰者，《白虎通》云：所以必有塾何。欲以飾門因取其名。明臣下當見於君。必孰思其事。是知其字。古作孰而已。後乃加之土也。謂之垛者何也。朵者，木下垂。門堂伸出於門之前後。略取其意。後代有朵殿。今俗謂門㒳邊伸出小牆曰垛頭。其遺語也。孰之制。於正堂之脩廣得三之二。其室於正堂之脩廣得三之一。<pb n="692-3"/>北向堂者爲孰。得堂脩廣三之一。南向者亦爲孰。亦得堂脩廣三之一。故曰門堂三之二也。室三之一者，北向南向㒳孰之中共一室。室得堂脩廣亦三之一。與門之脩廣等。顧命曰「先路在左塾之前。次路在右塾之前。此謂北面之孰也。〈士虞禮〉。匕俎在西塾之西。絲衣。自堂徂基。《毛傳》云：基、門塾之基。此皆謂南面之孰也。士冠禮。筮與席所卦者具饌於西塾。此南面之塾也。擯者玄端負東塾。此北面之塾也。《尙書大傳》曰「上老平明坐於右塾。庶老坐於左塾。餘子畢（）出然後歸。夕亦如之。葢謂北面之塾也。〈食貨志〉「春將出民。里胥平旦坐於右塾。鄰長坐於左塾。葢謂南面之塾也。凡孰之可攷者如此。孰字依《白虎通》及崔豹《古今注》則正作孰、俗作塾皆可。近儒或曰當作？。？之音義皆與孰迥隔。若《後漢書》劉縯傳。畫伯升像於塾。旦起射之。東觀記、賡《漢書》並作？。此乃所傳之異。不得云？卽塾字也。畫伯升於門牆之山頭而射之、故曰畫於塾。山頭者，俗語牆之冣高處也。據李賢引《字林》曰「塾、門側堂也。是知漢後多用塾字。此《說文》、《字林》之分古今也。</duanzhu>
<xushi>从土，朵聲。</xushi>
<duanzhu>丁果切，十七部。</duanzhu>
</t>

<wh>坫</wh>
<t>
<xushi>屛也。</xushi>
<duanzhu>陳氏禮書曰「坫之別凡有<pb n="693"/>四。記曰「反坫出尊。《論語》曰「邦君爲兩君之好有反坫。此反爵之坫也。記曰「崇坫康圭。此奠玉之坫也。記又曰「士於坫一。此庋食之坫也。士冠禮。爵弁、皮弁、緇布冠各一匴。執以待於西坫南。〈大射〉。將射。工遷於下。東坫之東南。〈士喪禮〉「牀？夷衾。𩜹於西坫南。〈既夕禮〉。設棜於東堂下南順。齊於坫。此堂隅之坫也。《爾雅》曰「垝謂之坫。郭云：坫，㙐也。在堂隅。按㙐本作墆。高皃也。以土爲之。高可屛蔽。故許云屛也。其字俗作店。崔豹曰「店，置也。所以置貨鬻物也。</duanzhu>
<xushi>从土，占聲。</xushi>
<duanzhu>都念切，七部。</duanzhu>
</t>

<wh>㙙</wh>
<t>
<xushi>涂也。</xushi>
<duanzhu>涂塗、泥埿皆古今字。〈水部〉涂字下遺涂泥一解。則〈木部〉曰杇所以涂也、此部六言涂、〈金部〉曰錯金涂也、皆不得其轉注矣。《詩》「雨雪載涂。《毛傳》曰「涂、凍釋也。小正凍塗傳曰「凍下而澤上多也。《詩》角弓傳曰「塗者，泥也。通俗文曰「泥塗謂之㴳澒。泥塗必兼水土爲之。故字兼从水土。淺人又入之〈水部〉「非也。</duanzhu>
<xushi>从土，浝聲。</xushi>
<duanzhu>當作从土水、尨聲。力歱切，按此音非也。《玉篇》曰「《說文》木貢切。九部。</duanzhu>
</t>

<wh>垷</wh>
<t>
<xushi>涂也。</xushi>
<duanzhu>以下五涂字皆涂泥引申之義也。涂泥可以附物者也。故引伸之、用以附物亦曰涂。《詩》角弓曰「如塗塗附。傳曰「塗，泥也。附，箸也。<pb n="693-1"/>按上涂謂泥。下涂附連讀謂箸。《鄭箋》則謂以塗塗木桴。涂附謂之垷。《廣雅》「挸，拭也。卽垷字之異也。</duanzhu>
<xushi>从土，見聲。</xushi>
<duanzhu>胡典切，十四部。</duanzhu>
</t>

<wh>墐</wh>
<t>
<xushi>涂也。</xushi>
<duanzhu>內則曰「塗之以謹塗。注曰「謹當爲墐。聲之誤也。墐塗、塗有穰草也。按合和黍穰而塗之謂之墐塗。取乾則易擘也。</duanzhu>
<xushi>从土，堇聲。</xushi>
<duanzhu>渠吝切。十三部。按《禮記》音義音斤。</duanzhu>
</t>

<wh><img src="686B-01">𡏲</img></wh>
<t>
<xushi>卬涂也。</xushi>
<duanzhu>卬各本作仰。今正。卬涂、舉首而涂之。郢人施廣領大袖以仰塗是也。〈周書〉杍材曰「既勤垣墉。惟其塗墍茨。按以艸葢屋曰茨。塗墍茨者，涂其茨之下也。故必卬涂。標有梅傳。墍，取也。假樂傳。墍，息也。皆叚借字。</duanzhu>
<xushi>从土，既聲。</xushi>
<duanzhu>其冀切，按當云其既切。十五部。</duanzhu>
</t>

<wh>堊</wh>
<t>
<xushi>白涂也。</xushi>
<duanzhu>以白物涂白之也。《周禮》曰「其祧則守祧幽堊之。注云：幽讀爲黝。黝，黑也。堊，白也。《爾雅》曰「地謂之黝。牆謂之堊。郭云：黑飾地、白飾牆也。《釋名》曰「堊，亞也。亞，次也。先泥之。次以白灰飾之也。按謂涂白爲堊。因謂白土爲堊。古用蜃灰。《周禮》「共白盛之蜃。注云：謂飾牆使白之蜃也。今東萊用蛤。謂之叉灰云：</duanzhu>
<xushi>从土，亞聲。</xushi>
<duanzhu>烏各切，五部。</duanzhu>
</t>

<wh>墀</wh>
<t>
<xushi>涂地也。</xushi>
<duanzhu>〈巾部〉曰「？、墀地以巾捫之也。凡涂地爲墀。<pb n="693-2"/>今因謂地爲墀矣。</duanzhu>
<xushi>从土，犀聲。</xushi>
<duanzhu>直尼切，十五部。</duanzhu>
<xushi>禮。天子赤墀。</xushi>
<duanzhu>葢出禮緯含文嘉之文。《爾雅》「地謂之黝。然則惟天子以赤飾堂上而已。故漢未央殿靑瑣丹墀。後宫則玄墀而彤庭也。漢典職儀曰「以丹漆地。故偁丹墀。張載注魏都曰「丹墀以丹與蔣離合用塗地也。按蔣疑是將字。</duanzhu>
</t>

<wh>墼</wh>
<t>
<xushi>令適也。</xushi>
<duanzhu>瓦部甓下曰「令甓也。按令甓卽令適也。甓適墼三字同韵。釋宫曰「瓴甋謂之甓郭云：㼾甎也。〈陳風〉：中唐有甓。傳曰「甓、令適也。字作令適、零嫡二音。加瓦者俗字也。㼾甎亦皆俗字。甎古衹作專。如斯干傳曰「瓦、紡專也。〈寸部〉專下曰「一曰紡專也。皆可證。陸德明云：《字林》作塼。此許、吕各因時作字書之例。許意在存古。吕意在宜今也。韋注〈吳語〉曰「員曰囷。方曰鹿。然則鹿專者，言其方正也。亦曰墼。</duanzhu>
<xushi>一曰未燒者。</xushi>
<duanzhu>者各本作也。今依《玉篇》正。《韵會》作未燒磚也。燒謂入於匋。匋、瓦器竈也。上文一義謂已燒之專曰墼。此一義謂和水土入模笵中而成者曰墼。別於凷而未經匋竈也。〈喪服〉柱楣注：屋下累墼爲之。此必未燒者也。枕凷則未墼者也。厽部垒下曰「墼也。葢亦謂未燒者。今俗語謂未燒者曰土墼。</duanzhu>
<xushi>从土，毄聲。</xushi>
<duanzhu>古厯切，十六部。</duanzhu>
</t>

<wh><img src="687A-01">𡊄</img></wh>
<t>
<xushi>埽除也。</xushi>
<duanzhu>？字《曲禮》作糞。〈少儀〉作拚。又皆作𢹔。糞卽華部之？字。與？音同義略同。拚其叚借字也。〈少儀〉曰「汎埽曰埽。埽席前曰拚。此析言之也。許以埽除釋？。以？釋埽。渾言之也。〈弟子職〉。既拚漱。謂埽席前也。汎拚正席。謂廣？內外、不止席前也。〈小雅〉伐木箋。亦以灑𢹔釋洒埽。</duanzhu>
<xushi>从土，弁聲，讀若？。</xushi>
<duanzhu>方問切，古音在十四部。</duanzhu>
</t>

<wh>埽</wh>
<t>
<xushi>？也。</xushi>
<duanzhu>？各本譌棄。今正。此二篆爲轉注也。</duanzhu>
<xushi>从土帚。</xushi>
<duanzhu>會意。帚亦聲也。穌老切，古音在三部。</duanzhu>
</t>

<wh>在</wh>
<t>
<xushi>存也。</xushi>
<duanzhu>存、恤問也。〈釋詁〉「徂、在，存也。在、存，察也。按虞〈夏書〉在訓察。謂在與伺音同。卽存問之義也。在之義古訓爲存問。今義但訓爲存兦之存。</duanzhu>
<xushi>从土，才聲。</xushi>
<duanzhu>昨代切，一部。</duanzhu>
</t>

<wh><img src="687A-02">𡋲</img></wh>
<t>
<xushi>止也。</xushi>
<duanzhu>止、下基也。引申爲住止。凡言坐落、坐罪是也。引申爲席地而坐。〈小雅〉「不遑啓處。〔傳〕曰「啓、跪。處，居也。古謂跪爲啓。謂坐爲凥、爲處。凥俗作居。引申謂凡止箸爲坐。</duanzhu>
<xushi>从畱省。从土。</xushi>
<duanzhu>會意。徂臥切，十七部。</duanzhu>
<xushi>土、所止也。此與畱同意。</xushi>
<duanzhu>釋从土之意。从土不必土。猶畱从田不必田。皆謂所止也。故曰同意。</duanzhu>
</t>

<wh><img src="687B-01">坐</img></wh>
<t>
<xushi>古文𡋲。</xushi>
<duanzhu>今古文行而小篆廢矣。止必非一人。故从二人。《左傳》「鍼《莊子》爲坐。凡坐獄訟。必兩造也。</duanzhu>
</t>

<wh>坁</wh>
<t>
<xushi>箸也。</xushi>
<duanzhu>《韵會》作箸止也。箸直略切、者字之叚借也。行之既久。乃不可變矣。凡言者者，別事䛐也。有所箸之䛐也。故凡言箸、皆者引申之義。《左傳》昭廿九年。物乃坁伏。鬱湮不育。杜注：坁，止也。此坁字見於經者。而《開成石經》譌作坻。其義迥異。楚金所見《左傳》故未誤。尋其所由。葢唐初已有誤坻者。故《釋文》曰「坁音旨。又音丁禮反。後一音則已譌爲坻。凡字切丁禮者，皆氐聲也。今版本《釋文》及《左傳》及《廣韵》四紙皆作坻。坻行而坁廢矣。</duanzhu>
<xushi>从土，氏聲。</xushi>
<duanzhu>諸氏切。十六部。與十五部之坻異義。</duanzhu>
</t>

<wh>塡</wh>
<t>
<xushi>？也。</xushi>
<duanzhu>？各本作塞。塞，隔也。非其義也。？下云窒也。窒下云？也。窴亦？也。塡與窴音義同。？之則堅固。其義引申爲久。〈大雅〉：倉兄塡兮。〔傳〕曰「塡，久也。常棣。烝也無戎。傳曰「烝，塡也。東山。烝在桑野。傳曰「烝，窴也。而《爾雅》〈釋詁〉則曰塵，久也。是塡窴塵三字音同。故《鄭箋》東山云：古者，聲塡窴塵同也。塵爲叚借字。葢古經有作塵者。今新陳字作陳。非古也。而古音之存者也。《詩》詞內作鎭、亦是此字。</duanzhu>
<xushi>从土，眞聲。</xushi>
<duanzhu>植鄰切，今待秊切。十部。</duanzhu>
</t>

<wh>坦</wh>
<t>
<xushi>安也。</xushi>
<duanzhu>《論語》曰「君子坦蕩蕩。按魯讀爲坦湯湯。此如〈陳風〉子之湯兮傳曰「湯，蕩也。謂湯爲蕩之叚借字也。司馬相如賦叚壇爲坦。</duanzhu>
<xushi>从土，旦聲。</xushi>
<duanzhu>他但切，十四部。</duanzhu>
</t>

<wh>坒</wh>
<t>
<xushi>地相次坒也。</xushi>
<duanzhu>依小徐及《玉篇》、《廣韵》作次坒。大徐作次比。</duanzhu>
<xushi>衞大夫貞子名坒。</xushi>
<duanzhu>句有誤。北宫貞子名喜。不名坒。又衞有褚師比謚聲子。不謚貞子。</duanzhu>
<xushi>从土，比聲。</xushi>
<duanzhu>毗至切，十五部。</duanzhu>
</t>

<wh>堤</wh>
<t>
<xushi>滯也。</xushi>
<duanzhu>滯者，冰也。按此篆與坁篆音義皆同。《國語》曰「戾久將底。底箸滯淫。《左傳》曰「勿使有所壅閉湫底。杜云：底，滯也。〈釋詁〉底底皆訓止也。底字與坁堤字、音雖別而義略同。俗用堤爲隄、則非。</duanzhu>
<xushi>从土，是聲。</xushi>
<duanzhu>丁禮切，按本在紙韵。讀如氏。後乃轉入薺韵。十六部。</duanzhu>
</t>

<wh>壎</wh>
<t>
<xushi>樂器也。㠯土作。</xushi>
<duanzhu>句。</duanzhu>
<xushi>六空。</xushi>
<duanzhu>空本作孔。今正。《詩》「伯氏吹壎。《毛傳》「土曰壎。《周禮》小師。掌敎𡔷塤。大鄭云：塤、六孔。後鄭云：塤、燒土爲之。大如鴈卵。《爾雅》曰「大塤謂之嘂。《白虎通》曰「〈樂記〉云：壎、坎音也。在十一月。</duanzhu>
<xushi>从土，熏聲。</xushi>
<duanzhu>況袁切。古音在十三部。《白虎通》曰「壎之爲言。</duanzhu>
</t>

<wh>封</wh>
<t>
<xushi>爵諸侯之土也。</xushi>
<duanzhu>謂爵命諸侯以是土也。《詩毛傳》「之子、嫁子也。之事、祭事也。《莊子》之人也、卽是人也。然則之土言是土也。其義之土、故其字从之土。引申爲凡畛域之偁。大司徒注曰「封、起土畍也。封人注曰「聚土曰封。謂壝堳埒及小封疆也。冢人注曰「王公曰𠀉。諸臣曰封。又引申爲大也。又引申爲？固之偁。</duanzhu>
<xushi>从之土。从寸。</xushi>
<duanzhu>合三字會意。府容切，九部。</duanzhu>
<xushi>寸。</xushi>
<duanzhu>逗。</duanzhu>
<xushi>守其制度也。</xushi>
<duanzhu>此說从寸之意。凡法度曰寸。尊字、寺字下皆曰有法度。</duanzhu>
<xushi>公侯百里。伯七十里。子男五十里。</xushi>
<duanzhu>此用《孟子》及〈王制〉之說。所謂制度也。</duanzhu>
</t>

<wh><img src="688A-01">𡉘</img></wh>
<t>
<xushi>籒文封。从丰土。</xushi>
<duanzhu>从土、丰聲也。</duanzhu>
</t>

<wh><img src="688A-02">𡉚</img></wh>
<t>
<xushi>古文封省。</xushi>
<duanzhu>無寸也。从㞢土、則與㞢部讀若皇者同字。猶豕亥古文同作？也。艸木𡚶生字之在土上。之之本義也。爵諸侯之土字从之土。之之引申叚借義也。</duanzhu>
</t>

<wh>壐</wh>
<t>
<xushi>王者之印也。</xushi>
<duanzhu>印者，執政所持信也。王者所執則曰璽。按《周禮》貨賄用璽節注云：璽節主以通貨賄。璽節者，今之印章也。《左傳》「季武子璽書追而與公冶。皆非謂王者。葢古者，尊卑通偁。至秦漢而後爲至尊之偁。故〈始皇本紀〉。乃爲璽書賜公子<pb n="694-3"/>扶蘇。中車府令趙高行符璽事。蔡邕獨𣃔曰「皇帝六璽皆玉螭虎紐。許此語舉漢制也。</duanzhu>
<xushi>㠯主土。</xushi>
<duanzhu>以上八字依《玉篇》所引。此說从土之意也。</duanzhu>
<xushi>从土，爾聲。</xushi>
<duanzhu>斯氏切，十五十六部。</duanzhu>
</t>

<wh>璽</wh>
<t>
<xushi>籒文从玉。</xushi>
<duanzhu>葢周人已刻玉爲之。曰籒从玉、則知从土者古文也。</duanzhu>
</t>

<wh>墨</wh>
<t>
<xushi>書墨也。</xushi>
<duanzhu>聿下曰「所以書也。楚謂之聿。吳謂之不律。燕謂之弗。秦謂之筆。此云墨、書墨也。葢筆墨自古有之。不始於蒙恬也。箸於竹帛謂之書。竹木以桼。帛必以墨。用帛亦必不起於秦漢也。周人用璽書印章必施於帛。而不可施於竹木。然則古不專用竹木信矣。引申之爲晉於是始墨。肉食者無墨。爲貪以敗官爲墨。</duanzhu>
<xushi>从土黑。</xushi>
<duanzhu>小徐曰會意。大徐有黑亦聲三字。莫北切，一部。</duanzhu>
</t>

<wh>垸</wh>
<t>
<xushi>㠯桼龢灰丸而䰍也。</xushi>
<duanzhu>龢各本作和。今正。丸大徐無。今依小徐。桼者，木汁可以䰍物也。丸者，圜也。傾側而轉者。䰍者，䰍桼也。說詳桼部。灰者，燒骨爲灰也。元應梵書音義曰「通俗文曰燒骨以漆曰垸。《倉頡》訓詁曰垸以漆和之。今中國言垸。江南言？。？音瑞。垸胡灌切。玉裁按許㯡下云桼垸。《周禮》〈巾車〉杜子春云：軟讀爲垸桼之桼。輪人注：鄭云丸漆之。葢以桼合和燒骨之灰。摶而丸之。以䰍擦物。丸與垸㬪韵爲訓。丸而䰍之。既乾如沙磣不光潤。乃摩之。鄭所云丸漆之乾、乃以石摩平之也。既摩乃復桼之。許於㯡下所云桼垸已復桼之也。如此數四。乃後𢾅丹雘。今時桼工亦略同此。垸或叚浣爲之。如角人注骨入桼浣者受之以量也。或叚睆爲之。如〈檀弓〉華而睆。孫炎云：睆，桼也。叔然乃指其冣後光潤者而言。</duanzhu>
<xushi>从土，完聲。</xushi>
<duanzhu>胡玩切，十四部。</duanzhu>
<xushi>一曰補垣也。</xushi>
<duanzhu>此依小徐本。〈月令〉曰「脩宫室。坏垣牆。補城郭。《左傳》曰「繕完葺牆。以待賔客。</duanzhu>
</t>

<wh>型</wh>
<t>
<xushi>鑄器之灋也。</xushi>
<duanzhu>以木爲之曰模。以竹曰笵。以土曰型。引申之爲典？。叚借㓝字爲之。俗作𠛬。非是。《詩毛傳》屢云㓝，法也。又或叚形爲之。《左傳》引《詩》形民之力。而無醉飽之心。謂程量其力之所能爲而不過也。</duanzhu>
<xushi>从土，㓝聲。</xushi>
<duanzhu>戶經切，十一部。</duanzhu>
</t>

<wh>埻</wh>
<t>
<xushi>？旳。</xushi>
<duanzhu>各本無此二字，今補。〈木部〉臬下曰「䠶？旳也。此與爲轉注：亦有單言？者。旳，明也。亦有單言旳者。</duanzhu>
<xushi>䠶臬也。</xushi>
<duanzhu>《周禮》司裘注曰「以虎狼豹麋之皮飾侯側。又方制之以爲？。謂之鵠。箸於侯中。？卽？之叚借字也。《詩》〈小雅〉以勺爲旳。《吕氏春秋》曰「<pb n="695-1"/>射而不中。反修于招。高云：于招、？藝也。按于當作干。藝同臬。《戰國策》「以其類爲招。春秋後語作以其頸爲招。《文𨕖》詠懷《詩》〔注〕引作以其頸爲旳。招卽旳字。</duanzhu>
<xushi>从土，𦎫聲，讀若準。</xushi>
<duanzhu>之允切，十三部。</duanzhu>
</t>

<wh>塒</wh>
<t>
<xushi>雞棲於垣爲塒。</xushi>
<duanzhu>釋宫。鑿垣而棲爲塒。王風傳同。按許意與古異。連雞棲於庳垣。不必鑿穴也。</duanzhu>
<xushi>从土，時聲。</xushi>
<duanzhu>市之切，一部。</duanzhu>
</t>

<wh>城</wh>
<t>
<xushi>㠯盛民也。</xushi>
<duanzhu>言盛者，如黍稷之在器中也。</duanzhu>
<xushi>从土成。</xushi>
<duanzhu>《左傳》曰「聖王先成民而後致力於神。</duanzhu>
<xushi>成亦聲。</xushi>
<duanzhu>氏征切，十一部。</duanzhu>
</t>

<wh><img src="688B-01">𩫨</img></wh>
<t>
<xushi>籒文城。从？。</xushi>
</t>

<wh>墉</wh>
<t>
<xushi>城垣也。</xushi>
<duanzhu>皇矣。以伐崇墉。傳曰「墉，城也。崧高。以作爾庸。傳曰「庸，城也。庸墉古今字也。城者，言其中之盛受。墉者，言其外之牆垣具也。毛統言之。許析言之也。《周易》曰「乗其墉。又曰「公用射隼於高墉之上。</duanzhu>
<xushi>从土，庸聲。</xushi>
<duanzhu>余封切，九部。</duanzhu>
</t>

<wh>𩫖</wh>
<t>
<xushi>古文墉。</xushi>
<duanzhu>五篇曰「？，度也。民所度凥也。字音古博切。此云古文墉者，葢古讀如庸。秦以後讀如郭。如豕亥同？字、訓順訓慕同孌字之比。</duanzhu>
</t>

<wh><img src="688B-02">𡑢</img></wh>
<t>
<xushi>城上女垣也。</xushi>
<duanzhu>女之言小也。〈𨸏部〉陴下日。城上俾倪女牆也。？與陴<pb n="695-2"/>異字而同義。《左傳》「堙之。環城傅於堞。杜曰「堞、女牆也。古之城以土。不若今人以專也。土之上閒加以專牆。爲之射孔。以伺非常。曰俾倪、曰陴、亦曰？。《左傳》「盧蒲嫳攻崔氏。崔氏堞其宫而守之。弗克。此謂於宫牆之上。又加俾倪也。</duanzhu>
<xushi>从土，葉聲。</xushi>
<duanzhu>按从葉者，如葉之薄於城也。亦有會意焉。今字作堞。徒叶切，八部。</duanzhu>
</t>

<wh>坎</wh>
<t>
<xushi>陷也。</xushi>
<duanzhu>陷者，高下也。高下者，高而入於下也。因謂阱謂坎。井部曰「阱者，大陷也。穴部曰「？、坎中更有坎也。易曰「坎，陷也。習坎、重險也。《毛詩傳》曰「坎坎、擊𡔷聲。按此謂坎坎爲竷竷之叚借字也。</duanzhu>
<xushi>从土，欠聲。</xushi>
<duanzhu>苦感切，八部。</duanzhu>
</t>

<wh>墊</wh>
<t>
<xushi>下也。</xushi>
<duanzhu>謂地之下也。臯陶謨曰「下民昏墊。因以爲凡下之偁。《方言》曰「凡柱而下曰㘿。屋而下曰墊。〈馬部〉云：騫、馬腹墊也。漢後用爲褺江縣（⿰県系）字。</duanzhu>
<xushi>从土，執聲。</xushi>
<duanzhu>都念切，七部。</duanzhu>
<xushi>《春秋傳》曰「墊隘。</xushi>
<duanzhu>《左傳》文。成六年、襄九年、廿五年凡三見。</duanzhu>
</t>

<wh>坻</wh>
<t>
<xushi>小渚也。</xushi>
<duanzhu>《爾雅》曰「小州曰渚。小渚曰沚。小沚曰坻。《毛詩》〈周南〉、秦傳曰「水中可居者曰州。渚、小州也。坻、小渚也。小渚曰沚。今按《毛傳》不應坻沚同訓。若云坻、小沚也。小渚曰沚。則於《爾雅》合。許〈水部〉渚下引《爾雅》小州曰渚。沚下云小渚也。皆與《爾雅》、《毛傳》同。則此小渚亦當作小沚明矣。坻者，水中可居之冣小者也。</duanzhu>
<xushi>从土，氐聲。</xushi>
<duanzhu>直尼切。十五部。與十六部之坁迥別。</duanzhu>
<xushi>《詩》曰「宛在水中坻。</xushi>
<duanzhu>〈秦風．蒹葭〉文。</duanzhu>
</t>

<wh><img src="689A-01">𣲋</img></wh>
<t>
<xushi>坻或从水、从夊。</xushi>
<duanzhu>？聲。</duanzhu>
</t>

<wh><img src="689A-02">𣹡</img></wh>
<t>
<xushi>坻或从水耆。</xushi>
<duanzhu>耆聲。</duanzhu>
</t>

<wh>㙷</wh>
<t>
<xushi>下入也。</xushi>
<duanzhu>此與下溼曰隰義略同。〈吳都賦〉曰「𡍪㙷鱗接。李注曰「𡍪㙷、枝柯相重㬪皃也。按太沖之𡍪㙷、卽許書之㞚㞏。楚立除立二切。</duanzhu>
<xushi>从土，㬎聲。</xushi>
<duanzhu>敕立切，按當依《廣韵》直立切。七部。</duanzhu>
</t>

<wh>垎</wh>
<t>
<xushi>水乾也。</xushi>
<duanzhu>乾音干。《玉篇》、《廣韵》皆作土乾也爲長。謂土中之水乾而無潤也。王逸九思。冰凍兮垎澤。自注：垎，竭也。寒而水澤竭成冰。按水澤竭所謂乾也。今《楚辭》作洛澤。《廣韵》、《集韵》十九鐸皆引冬冰兮𠗂澤。誤甚。</duanzhu>
<xushi>从土，各聲。</xushi>
<duanzhu>胡格切。古音在五部。讀如貉。</duanzhu>
<xushi>一曰堅也。</xushi>
<duanzhu>按乾與堅義相成。水乾則土必堅。《齊民要術》曰「溼耕堅垎。數年不佳。謂耕溼田則土堅垎不佳也。〈學記〉曰「發然後禁。則扞格而不勝。注曰「格讀如凍垎之垎。扞格、堅不可入之皃。正義云：言格是堅彊。譬如地之凍則堅彊難入。故<pb n="696"/>云如凍垎之垎。但今人謂地堅爲垎也。正義本注是凍垎。陸德明本是凍𠗂。陸非孔是。《管子》「沙土之次曰五塥。塥葢謂堅垎。</duanzhu>
</t>

<wh>垐</wh>
<t>
<xushi>㠯土增大道上。</xushi>
<duanzhu>增，益也。此與茨同意。以艸次於屋上曰茨。以土次於道上曰垐。</duanzhu>
<xushi>从土，次聲。</xushi>
<duanzhu>疾資切，古音在十二部。</duanzhu>
</t>

<wh><img src="689B-01">堲</img></wh>
<t>
<xushi>古文垐。</xushi>
<duanzhu>見於經者，曰夏后氏堲周。注云：火熟曰堲。引〈弟子職〉右手折堲。是鄭與許異也。</duanzhu>
<xushi>从土卽。</xushi>
<duanzhu>古次卽同在十五部。而次古讀如漆。故卽聲後改爲次聲。而〈唐書〉叚堲爲疾也。今音疾資切。</duanzhu>
<xushi>〈虞書〉曰「龍、朕堲讒說殄行。</xushi>
<duanzhu>〈堯典〉文。虞當作唐。說在〈禾部〉。</duanzhu>
<xushi>堲、疾惡也。</xushi>
<duanzhu>此釋經以說叚借。謂堲卽疾之叚借。如？席爲竹蔑之叚借、作𡚽爲好之叚借也。古音讀如疾。《廣韵》子栗將七二切。是也。徐仙民讀在力反。乃失古義矣。</duanzhu>
</t>

<wh>增</wh>
<t>
<xushi>益也。</xushi>
<duanzhu>益者，饒也。會下曰「曾，益也。是可叚曾爲之。</duanzhu>
<xushi>从土，曾聲。</xushi>
<duanzhu>作滕切，六部。</duanzhu>
</t>

<wh>埤</wh>
<t>
<xushi>增也。</xushi>
<duanzhu>《詩》北門曰「政事一埤益我。傳曰「埤，厚也。此與會部朇、〈衣部〉裨音義皆同。凡从曾之字皆取加高之意。會部曰「曾者，益也。是其意也。凡从卑之字皆取自卑加高之意。所謂<pb n="696-1"/>天道𧇾盈益謙。君子捊多益寡也。凡形聲中有會意者例此。</duanzhu>
<xushi>从土，卑聲。</xushi>
<duanzhu>符支切，十六部。</duanzhu>
</t>

<wh>坿</wh>
<t>
<xushi>益也。</xushi>
<duanzhu>《吕氏春秋》「七月紀。坿牆垣。高注：坿讀如符。坿猶培也。十月紀。坿城郭。高注坿，益也。令高固也。按今多用附訓益。附乃附婁。讀步口切。非益義也。今附行而坿廢矣。</duanzhu>
<xushi>从土，付聲。</xushi>
<duanzhu>符遇切，古音在四部。</duanzhu>
</t>

<wh>塞</wh>
<t>
<xushi>隔也。</xushi>
<duanzhu>〈𨸏部〉隔下云塞也。是爲轉注：俗用爲窒？字。而塞之義、？之形俱廢矣。《廣韵》曰「。邊塞也。〈明堂位〉「四塞世告至。注云：四塞謂夷服、鎭服、蕃服、在四方爲蔽塞者。按鄭注所謂天子守在四夷也。《戰國策》「齊有長城巨防。足以爲塞。《吕氏春秋》「天下有九塞。所謂守在四竟也。〈邶風〉、〈庸風〔傳〕〉曰「塞，瘞也。塞、充實也。皆謂塞爲㥶之叚借字也。</duanzhu>
<xushi>从土，？聲。</xushi>
<duanzhu>大徐作从土从？。先代切。一部。按此切音葢因俗通用此字、故以此切別於穌則切也。舊音本無不同。</duanzhu>
</t>

<wh>圣</wh>
<t>
<xushi>汝潁之閒謂致力於地曰圣。</xushi>
<duanzhu>此方俗殊語也。致力必以手。故其字从又土會意。</duanzhu>
<xushi>从又土。讀若兔鹿窟。</xushi>
<duanzhu>按許有窋無窟。此當作？。苦骨切，十五部。</duanzhu>
</t>

<wh>垍</wh>
<t>
<xushi>堅土也。</xushi>
<duanzhu>堅者，剛也。<pb n="696-2"/>堅土、《周禮》所謂彊㯺。鄭云彊堅者是也。按㯺一作壏。《管子》「纑土之次曰五壏。五壏之狀、芬焉若穅以肥。說與鄭異。</duanzhu>
<xushi>讀若冀。</xushi>
<duanzhu>冀在一部。而用爲聲者取雙聲。</duanzhu>
<xushi>从土，自聲。</xushi>
<duanzhu>其冀切，按當曰几利切。十五部。</duanzhu>
</t>

<wh>埱</wh>
<t>
<xushi>气出土也。</xushi>
<duanzhu>气之出土滃然。故埱與歜音義皆略同。引申爲凡气出之偁。或叚借椒爲埱。〈周頌〉曰「有飶其香。有椒其馨。傳曰「飶、芬香也。椒猶飶也。按椒沈作俶。尺叔反。沈說善矣。若作埱尤合。飶與埱皆謂香气突出觸鼻。非謂椒𦕼也。</duanzhu>
<xushi>一曰始也。</xushi>
<duanzhu>俶下云：一曰始也。此與音義皆同。</duanzhu>
<xushi>从土，叔聲。</xushi>
<duanzhu>昌六切，三部。</duanzhu>
</t>

<wh>埵</wh>
<t>
<xushi>堅土也。</xushi>
<duanzhu>《玉篇》云：确也。</duanzhu>
<xushi>讀若朵。从土。𡍮聲。</xushi>
<duanzhu>丁果切，十七部。</duanzhu>
</t>

<wh>埐</wh>
<t>
<xushi>地也。</xushi>
<duanzhu>未詳。</duanzhu>
<xushi>从土，㑴省聲。</xushi>
<duanzhu>各本作？聲。無此字。今正。籒文？亦省作？也。子林切，七部。</duanzhu>
</t>

<wh>埾</wh>
<t>
<xushi>積土也。</xushi>
<duanzhu>捊下曰「引埾也。引申爲凡聚之偁。各書多借爲聚字。《白虎通》「琮之爲言埾也。象萬物之宗埾也。今乃譌爲聖。</duanzhu>
<xushi>从土，聚省聲。</xushi>
<duanzhu>舉形聲包會意也。才句切，古音在四部。</duanzhu>
</t>

<wh>壔</wh>
<t>
<xushi>保也。</xushi>
<duanzhu>保《集韵》、《類篇》作堡。俗字也。〈檀弓〉：公叔禺人遇負（⿱刀貝）杖入保者息。〈月令〉「四鄙入保。注皆云：都邑小城曰保。許云：保謂之？。</duanzhu>
<xushi>一曰高土也。</xushi>
<duanzhu>一曰二字今本無。依小徐、《集韵》、《類篇》補。此別一義。</duanzhu>
<xushi>讀若毒。</xushi>
<duanzhu>許時音讀如此。</duanzhu>
<xushi>从土，𠷎聲。</xushi>
<duanzhu>今都晧切，古音在三部。</duanzhu>
</t>

<wh>培</wh>
<t>
<xushi>培敦。</xushi>
<duanzhu>逗。</duanzhu>
<xushi>土田山川也。</xushi>
<duanzhu>《左傳》「祝鮀曰「分魯土田倍敦。《釋文》曰「倍本亦作陪。許所見作培爲是矣。杜云：倍，增也。敦厚也。左氏但言土田。而〈魯頌〉曰「錫之山川。土田附庸。〈大雅〉曰「告于文人。錫山土田。《毛傳》曰「諸侯有大功德。賜之名山土田附庸。〈魯頌〉〔箋〕云：策命伯禽。使爲君於東。加賜之以山川土田及附庸。令專統之。〈王制〉曰「名山大川不以封。諸侯附庸則不得專臣也。按封建所加厚曰培敦。許合《詩》以釋左也。引申爲凡裨補之偁。</duanzhu>
<xushi>从土，？聲。</xushi>
<duanzhu>蒲回切，按古音在一部。</duanzhu>
</t>

<wh>埩</wh>
<t>
<xushi>治也。</xushi>
<duanzhu>治土曰埩。《廣韵》曰「。埩、魯城北門池也。《公羊傳》作爭。許〈水部〉作淨。</duanzhu>
<xushi>从土，爭聲。</xushi>
<duanzhu>疾郢切。十一部。《廣韵》側莖切。其埩門字士耕切。</duanzhu>
</t>

<wh>墇</wh>
<t>
<xushi>𢹬也。</xushi>
<duanzhu>擁者，袌也。袌、許之抱字。謂圍抱以擁水也。疑當作邕。邕俗作雝。《廣韵》：墇，壅也。壅又雍之俗。此與障音同義小異。〈祭法〉、魯語鯀鄣洪（⿰氵𠔏）水當作此墇字。韋昭曰「防也。</duanzhu>
<xushi>从土，章聲。</xushi>
<duanzhu>之亮切。十部。《廣韵》亦平聲。</duanzhu>
</t>

<wh><img src="690B-01">𡍫</img></wh>
<t>
<xushi>遏遮也。</xushi>
<duanzhu>未聞。</duanzhu>
<xushi>从土，則聲。</xushi>
<duanzhu>初力切，一部。</duanzhu>
</t>

<wh>垠</wh>
<t>
<xushi>地？㖾也。</xushi>
<duanzhu>咢字各本無，今補。元應書卷八引圻、地圻咢也。《文𨕖》〈七發〉注引圻、地圻堮也。堮者，後人增土。咢則許書本然。淺人以咢爲怪。因或改或刪（⿰刂）耳。按古者，邊畍謂之垠咢。《周禮》〈典瑞〉、〈輈人〉、《禮記》〈郊特牲〉、〈少儀〉、哀公問五注皆云圻鄂。圻或作沂。張平子〈西京賦〉作垠鍔。注引許氏《淮南子》注曰「垠鍔、端厓也。〈甘泉賦〉李注曰「鄂、垠鄂也。按垠亦作圻。或作沂者叚借字。《淮南書》亦作㙬。《玉篇》曰「古文也。咢作鄂作鍔者，皆叚借字。或作？作？者，異體也。咢者，譁訟也。叚借之、《毛詩》鄂不韡韡。鄂葢本作咢。《毛傳》曰「咢猶咢咢然。言外發也。箋云：承華者曰咢。不當作柎。柎、咢足也。毛意本謂花瓣外出者。鄭牋則以《詩》上句爲華、不謂蒂。故謂咢爲下系於蒂、而上承華瓣者。毛云：咢咢猶今人云齾齾。毛、鄭皆謂其四出之狀。〈長笛賦〉注、《字林》始有从卪之鄂。垠咢字之別體也。俗卪阝混殽。故作鄂不作鄂。物之邊畍有齊平者。有高起者。有捷業如鋸齒者。故統𧦝之曰垠咢。有單言垠、單言咢者。如〈甘泉賦〉既云兦鄂、又曰無垠是也。故許以地垠咢釋垠。《廣韵》曰「。圻、圻堮。又岸也。正本《說文》。</duanzhu>
<xushi>从土，？聲。</xushi>
<duanzhu>語斤切。十三部。《廣韵》又語巾切。</duanzhu>
<xushi>一曰岸也。</xushi>
<duanzhu>岸者，水厓陖而高者也。亦曰垠。</duanzhu>
</t>

<wh>圻</wh>
<t>
<xushi>垠或从斤。</xushi>
<duanzhu>斤聲也。古斤聲與幾聲合韵冣近。故《周禮故書》畿爲近。〈田部〉曰「以遠近言之則言畿也。鄭曰「畿猶限也。是王畿可作王圻。王圻亦可作王垠也。</duanzhu>
</t>

<wh>墠</wh>
<t>
<xushi>野土也。</xushi>
<duanzhu>野者，郊外也。野土者，於野治地除艸。〈鄭風〉。東門之壇。壇卽墠字。傳曰「除地町町者。町町、平意。《左傳》「楚公子圍逆女於鄭。鄭人請墠聽命。楚人曰「若野賜之。是委君況於草莽也。可見墠必在野也。鄭子產草舍不爲壇。壇卽墠字。可見墠必除草也。〈周書〉「爲三壇同墠。此壇高、墠下之證也。〈祭法〉「王立七廟。二祧。一壇一墠。注曰「封土曰壇。除地曰墠。此壇、墠之別也。築土曰封。除地曰禪。凡言封禪、亦是壇墠而已。經典多用壇爲墠。古音略同也。</duanzhu>
<xushi>从土，單聲。</xushi>
<duanzhu>常衍切，十四部。</duanzhu>
</t>

<wh>垑</wh>
<t>
<xushi>恃也。</xushi>
<duanzhu>《廣韵》曰「。垑、恃土地也。疑所見是完本。恃土地者，自多其土地。故字从多土。《玉篇》「垑、治土地名。恐有錯誤矣。〈釋詁〉曰「恀，恃也。謂自多之意。一說《爾雅》葢本作<pb n="697-2"/>垑。故許同之。</duanzhu>
<xushi>从土，多聲。</xushi>
<duanzhu>尺氏切，古音在十七部。</duanzhu>
</t>

<wh>壘</wh>
<t>
<xushi>軍壁也。</xushi>
<duanzhu>萬二千五百人爲軍。行軍所駐爲垣曰軍壁。壘之言絫也。壘與垒字音義皆別。《周禮》量人。營軍之壘舍。鄭云：軍壁曰壘。〈晉語〉趙鞅使尹鐸墮晉陽壘培。韋曰「壘墼曰培。</duanzhu>
<xushi>从土，靁省聲。</xushi>
<duanzhu>各本作畾聲。無此字。今正。力委切，按力委，誤也。當依《廣韵》力軌切。十五部。</duanzhu>
</t>

<wh>垝</wh>
<t>
<xushi>毀垣也。</xushi>
<duanzhu>當曰垝垣、毀垣也。〈衞風〉氓曰「乗彼垝垣。〔傳〕曰「垝，毀也。下文云：毀，缺也。</duanzhu>
<xushi>从土，危聲。</xushi>
<duanzhu>過委切，十六部。</duanzhu>
<xushi>《詩》曰「乗彼垝垣。</xushi>
</t>

<wh>陒</wh>
<t>
<xushi>垝或从𨸏。</xushi>
</t>

<wh>圮</wh>
<t>
<xushi>毀也。</xushi>
<duanzhu>《廣韵》：岸毀。又覆也。</duanzhu>
<xushi>从土，己聲。</xushi>
<duanzhu>符鄙切，古音在一部。</duanzhu>
<xushi>〈虞書〉曰「</xushi>
<duanzhu>虞當作唐。說在〈禾部〉。</duanzhu>
<xushi>方命圮族。</xushi>
<duanzhu>〈堯典〉文。</duanzhu>
</t>

<wh><img src="691A-01">䤏</img></wh>
<t>
<xushi>圮或从手、配省。非聲。</xushi>
<duanzhu>大徐作从手、从非、配省聲。未知孰是。此葢卽屵部之？嶏字。其音義皆略同也。</duanzhu>
</t>

<wh>垔</wh>
<t>
<xushi>？也。</xushi>
<duanzhu>按此字古書多作堙、作陻。眞字乃廢矣。《左傳》井堙木刊服注、〈周語〉墮高堙庳韋注皆同此。</duanzhu>
<xushi>从土，？聲。</xushi>
<duanzhu>於眞切，古音在十三部。</duanzhu>
<xushi>〈商書〉。</xushi>
<duanzhu>大徐《尙書》曰、小徐書曰皆誤。</duanzhu>
<xushi>鯀垔洪（⿰氵𠔏）水。</xushi>
<duanzhu>〈周書〉〈鴻範〉文。《左傳》與許例云〈商書〉。</duanzhu>
</t>

<wh>陻</wh>
<t>
<xushi>垔或从𨸏。</xushi>
</t>

<wh><img src="691A-02">𡎱</img></wh>
<t>
<xushi>古文垔如此。</xushi>
<duanzhu>上从古文西。</duanzhu>
</t>

<wh>塹</wh>
<t>
<xushi>阬也。</xushi>
<duanzhu>江沅曰「阬，閬也。閬、門高大之皃。門之高大、阬之深廣相似也。故〈𨸏部〉阬閬也、卽緜傳之阬高貌。古《毛詩》葢作皋門有阬耳。塹則與阬之深廣同義。玉裁按江說是也。《左氏傳》注：塹、溝塹也。《廣韵》曰「。遶城水也。《史記》李斯列傳。陗塹之勢異。塹乃漸之叚借。謂斗直者與陂陀者之勢不同也。</duanzhu>
<xushi>从土，斬聲。</xushi>
<duanzhu>依《韵會》如此。七豓切，八部。</duanzhu>
<xushi>一曰大也。</xushi>
<duanzhu>大下疑奪一字。今無攷。</duanzhu>
</t>

<wh>埂</wh>
<t>
<xushi>秦謂阬爲？。</xushi>
<duanzhu>秦謂阬塹曰埂。二字音略同。此與〈釋詁〉阬壑隍漮虛也同義。若《廣韵》曰「吳人謂堤封爲埂。今江東語謂畦埒爲埂。此又別一方語。非許所謂。</duanzhu>
<xushi>从土，㪅聲。讀若井汲䌄。</xushi>
<duanzhu>古杏切，古音在十部。</duanzhu>
</t>

<wh>壙</wh>
<t>
<xushi>塹穴也。</xushi>
<duanzhu>謂塹地爲穴也。墓穴也。《周禮》方相氏。及墓入壙。以戈擊四隅。鄭曰「壙、穿地中也。</duanzhu>
<xushi>从土，廣聲。</xushi>
<duanzhu>苦謗切，十部。</duanzhu>
<xushi>一曰大也。</xushi>
<duanzhu>《孟子》曰「水之就下。獸之走壙。</duanzhu>
</t>

<wh>塏</wh>
<t>
<xushi>高燥也。</xushi>
<duanzhu>燥者，乾也。《左傳》「請更諸爽塏者。杜曰「爽，明也。塏，燥也。</duanzhu>
<xushi>从土，豈聲。</xushi>
<duanzhu>苦亥切，十五部。</duanzhu>
</t>

<wh>毀</wh>
<t>
<xushi>缺也。</xushi>
<duanzhu>缺者，器破也。因爲凡破之偁。</duanzhu>
<xushi>从土，毇省聲。</xushi>
<duanzhu>許委切，十六部。</duanzhu>
</t>

<wh><img src="691B-01">𣪷</img></wh>
<t>
<xushi>古文毀。从王。</xushi>
</t>

<wh>壓</wh>
<t>
<xushi>壞也。</xushi>
<duanzhu>此與〈厂部〉厭義絕不同。而學者多不能辨。《廣韵》壓下云：鎭也、降也，笮也。乃皆厭之訓也。</duanzhu>
<xushi>一曰？補也。从土，厭聲。</xushi>
<duanzhu>烏狎切，七部。</duanzhu>
</t>

<wh>壞</wh>
<t>
<xushi>敗也。</xushi>
<duanzhu>敗者，毀也。</duanzhu>
<xushi>从土，褱聲。</xushi>
<duanzhu>下怪切。十五部。按毀壞字皆謂自毀、自壞。而人毀之、人壞之其義同也。不必有二音。</duanzhu>
</t>

<wh><img src="691B-02">𣀤</img></wh>
<t>
<xushi>籒文壞。从攴。</xushi>
</t>

<wh><img src="691B-03">𡎯</img></wh>
<t>
<xushi>古文壞省。</xushi>
<duanzhu>褱省聲也。</duanzhu>
</t>

<wh>坷</wh>
<t>
<xushi>坎坷也。</xushi>
<duanzhu>坎坷雙聲。謂不平也。</duanzhu>
<xushi>从土，可聲。</xushi>
<duanzhu>康我切，十七部。</duanzhu>
<xushi>梁國寧陵有坷亭。</xushi>
<duanzhu>〈郡國志〉「梁國寧陵。故屬陳畱。</duanzhu>
</t>

<wh>㙤</wh>
<t>
<xushi>𡍩也。</xushi>
<duanzhu>與缶部之罅音義皆同。</duanzhu>
<xushi>从土，虖聲。</xushi>
<duanzhu>評訝切，古音在五部。</duanzhu>
</t>

<wh><img src="691B-04">𨻲</img></wh>
<t>
<xushi>㙤或从𨸏。</xushi>
</t>

<wh>坼</wh>
<t>
<xushi>裂也。</xushi>
<duanzhu>裂者，繒餘也。因以爲凡隙之偁。</duanzhu>
<xushi>从土，㡿聲。</xushi>
<duanzhu>丑格切。古音在五部。讀如託。</duanzhu>
<xushi>《詩》曰「不𡍩不疈。</xushi>
<duanzhu>〈大雅〉生民文。今《詩》作副。許作？者，所據用籒文也。《毛傳》曰「不坼不副、言。易也。</duanzhu>
</t>

<wh>坱</wh>
<t>
<xushi>？埃也。</xushi>
<duanzhu>塵者，鹿行土也。引申爲土飛揚之偁。坱者，塵埃廣大之皃也。賈誼賦曰「大鈞播物兮坱圠無垠。王逸《楚辭》注曰「坱、霧昧皃。</duanzhu>
<xushi>从土，央聲。</xushi>
<duanzhu>於亮切。十部。按《文𨕖》烏黨切。《篇》、《韵》皆同。</duanzhu>
</t>

<wh>塺</wh>
<t>
<xushi>？也。</xushi>
<duanzhu>《楚辭》「愈氛霧其如塺。王逸曰「塺塵也。按塺之言蒙也。</duanzhu>
<xushi>从土，麻聲。</xushi>
<duanzhu>亡果切。十七部。《廣韵》去聲。</duanzhu>
</t>

<wh>塿</wh>
<t>
<xushi>塺土也。从土，婁聲。</xushi>
<duanzhu>洛侯切。四部。俗書附婁作培塿。</duanzhu>
</t>

<wh>坋</wh>
<t>
<xushi>？也。</xushi>
<duanzhu>凡爲細末糝物若被物者皆曰坋。如左氏芥其雞。賈逵云：季氏擣芥爲末。播其雞翼。可以坌郈氏雞。〈五行志〉：棄灰於道者黥。孟康云：商鞅以棄灰於道必坋人。坋人必鬥。故設黥㓝以？其源。貨殖傳胃脯。晉灼云：燖羊胃以末椒薑坋之。皆是也。其音則後漢東夷傳注引《說文》蒲頓反爲長。今俗語如蓬去聲。按坋之言被也。</duanzhu>
<xushi>从土，分聲。</xushi>
<duanzhu>房吻切，十三部。</duanzhu>
<xushi>一曰坋、大防也。</xushi>
<duanzhu>〈周南〉〔傳〕曰「墳、大防也。許釋墳爲墓。然則汝墳乃叚借字也。此義音當平聲。</duanzhu>
</t>

<wh>𡌦</wh>
<t>
<xushi>？也。</xushi>
<duanzhu>塵《玉篇》作塺。𡌦之言沸也。</duanzhu>
<xushi>从土，非聲。</xushi>
<duanzhu>房未切，十五部。</duanzhu>
</t>

<wh>埃</wh>
<t>
<xushi>？也。</xushi>
<duanzhu>《莊子》曰「野<pb n="698-2"/>馬也。塵埃也。生物之以息相吹也。絫言之曰塵埃。</duanzhu>
<xushi>从土，矣聲。</xushi>
<duanzhu>烏開切，一部。</duanzhu>
</t>

<wh>㙠</wh>
<t>
<xushi>？埃也。</xushi>
<duanzhu>埃當从《玉篇》作㙠。㙠之言翳也。</duanzhu>
<xushi>从土，殹聲。</xushi>
<duanzhu>烏雞切，十五部。</duanzhu>
</t>

<wh>垽</wh>
<t>
<xushi>澱也。</xushi>
<duanzhu>〈水部〉曰「澱、滓垽也。是二篆爲轉注：二字義同。音亦同部。</duanzhu>
<xushi>从土，沂聲。</xushi>
<duanzhu>魚僅切，十三部。</duanzhu>
</t>

<wh>垢</wh>
<t>
<xushi>濁也。</xushi>
<duanzhu>濁、〈水部〉曰水名也。而濁穢字用之。</duanzhu>
<xushi>从土，后聲。</xushi>
<duanzhu>古厚切，四部。</duanzhu>
</t>

<wh>㙪</wh>
<t>
<xushi>天侌？起也。</xushi>
<duanzhu>依《玉篇》補起字較完。</duanzhu>
<xushi>《詩》曰「㙪㙪其陰。</xushi>
<duanzhu>〈邶風〉終風文。今《詩》㙪作曀。《毛傳》曰「如常陰曀曀然。許所據作㙪。其訓曰天陰塵。葢雨部所云天气下地不應曰霿。霿，晦也。</duanzhu>
<xushi>从土，壹聲。</xushi>
<duanzhu>於計切，十二部。</duanzhu>
</t>

<wh>坏</wh>
<t>
<xushi>𠀉一成者也。</xushi>
<duanzhu>一各本作再。今正。《水經注》曰「河水又東逕成皋大伾山下。《爾雅》「山一成謂之伾。許愼、吕忱等並以爲𠀉一成也。孔安國以爲再成曰伾。據此、是俗以孔傳改易許書。今本非善長所見也。</duanzhu>
<xushi>一曰瓦未燒。</xushi>
<duanzhu>今俗謂土坏。古語也。瓦者，土器已燒之緫名。然則坏者，凡土器未燒之緫名也。此與墼字異義同。但墼專謂塼耳。《國語》「趙𥳑子使尹鐸墮晉陽壘培。尹鐸<pb n="698-3"/>增之。韋注：壘墼曰培。此培字正坏之叚借。〈月令〉「坏垣牆。坏城郭。注曰「坏，益也。是又叚坏爲培也。</duanzhu>
<xushi>从土，不聲。</xushi>
<duanzhu>芳桮切，古音在一部。</duanzhu>
</t>

<wh>垤</wh>
<t>
<xushi>螘封也。</xushi>
<duanzhu>螘封者，其土似封畍之高。故謂之封。《周禮》〔注〕：聚土曰封。此亦其意也。《詩毛傳》曰「垤、螘冢也。按垤之言突也。</duanzhu>
<xushi>从土，至聲。</xushi>
<duanzhu>徒結切，十二部。</duanzhu>
<xushi>《詩》曰「雚鳴于垤。</xushi>
<duanzhu>〈豳風〉東山文。雚各本作鸛。今依萑部所引《詩》更正。</duanzhu>
</t>

<wh>坥</wh>
<t>
<xushi>益州部謂螾場曰坥。</xushi>
<duanzhu>〈郡國志〉「自漢中至犍爲屬國郡國十二。益州刺史部也。螾、𠀉蚓也。場失羊切。俗作塲。古作壤。《穀梁傳》「吐者外壤。食者內壤。徐邈、麋信皆作場。音傷。是也。螾場謂其外吐之土。《方言》曰「梁宋之閒蚍蜉䵓鼠之場謂之坻。螾場謂之坥。郭云：其糞曰坥。按醫書謂之蚓樓。今土面虛起者是也。許云益部、與梁宋之閒不合。疑《方言》宋當作益。</duanzhu>
<xushi>从土，且聲。</xushi>
<duanzhu>七余切。五部。又七豫切。</duanzhu>
</t>

<wh>埍</wh>
<t>
<xushi>徒隷所凥也。</xushi>
<duanzhu>徒隷、賤者偁。</duanzhu>
<xushi>一曰女牢。</xushi>
<duanzhu>𨻼牢所以拘罪者也。其拘女者曰埍。</duanzhu>
<xushi>一曰亭部。</xushi>
<duanzhu>葢謂鄕亭之繫也。《韓詩》宜犴宜獄云：鄕亭之繫曰犴。朝廷曰獄。</duanzhu>
<xushi>从土，肙聲。</xushi>
<duanzhu>古泫切，十四部。</duanzhu>
</t>

<wh><img src="692B-01">𧷎</img></wh>
<t>
<xushi>囚突出也。从土，㕢聲。</xushi>
<duanzhu>胡八切，十五部。</duanzhu>
</t>

<wh>瘞</wh>
<t>
<xushi>幽薶也。</xushi>
<duanzhu>〈艸部〉曰「薶者，瘞也。二篆爲轉注：幽者，隱也。隱而薶之也。絫言之則曰瘞薶。</duanzhu>
<xushi>从土，㾜聲。</xushi>
<duanzhu>於罽切。十五部。疑古音當在八部。合韵也。</duanzhu>
</t>

<wh>堋</wh>
<t>
<xushi>喪葬下土也。</xushi>
<duanzhu>謂葬時下棺於壙中也。是名曰堋。</duanzhu>
<xushi>从土，朋聲。</xushi>
<duanzhu>方鄧切，六部。</duanzhu>
<xushi>《春秋傳》曰朝而堋。</xushi>
<duanzhu>昭十二年《左傳》文。葬鄭𥳑公事也。</duanzhu>
<xushi>禮謂之封。</xushi>
<duanzhu>禮謂《禮經》「所謂《儀禮》十七篇也。〈既夕禮〉。乃窆。主人哭踊無算。注云：窆、下棺也。今文窆爲封。按許於《禮經》有從今文者。有從古文者。此云禮謂之封、則從今文也。小戴記一書於《禮經》多從今文。故此字皆作封無作窆者。〈檀弓〉：縣（⿰県系）棺而封。鄭云：封當爲窆。鄭以封於義不親切。故欲依禮古文及周官易其字也。</duanzhu>
<xushi>周官謂之窆。</xushi>
<duanzhu>周官者，漢志所謂周官經。漢人謂之《周禮》也。遂人。及窆陳役。鄭司農云：窆謂下棺時。《禮記》謂之封。春秋謂之堋。皆葬下棺也。聲相似。鄕師注略同。蒸侵東三韵相爲通轉。故三字音相近。大鄭云聲相似是也。語言之小異耳。此皆謂下棺。或以不封不樹亦改讀爲窆。<pb n="699-1"/>則誤矣。窆見穴部。</duanzhu>
<xushi>〈虞書〉曰「堋淫于家。亦如是。</xushi>
<duanzhu>大徐無亦如是三字。遂致不可通。上偁《春秋傳》、禮、周官。說轉注也。堋封窆異字同義也。惟封略近叚借。此偁〈皋陶謨〉說叚借也。謂叚堋爲朋。其義本不同。而形亦如是作也。堋淫于家卽朋淫于家。故孔安國以今文字讀之、定爲朋字。朋淫、卽羣居終日。言不及義。恆舞于宫。酣歌于室。徇于貨色也。不知此恉、及或以楚王戊私姦服舍釋之。夫下棺之地、非持服之舍也。其說書之乖剌何如哉。故不知有偁經說叚借之例、不可與讀《說文》。</duanzhu>
</t>

<wh>塋</wh>
<t>
<xushi>墓地。</xushi>
<duanzhu>地各本作也。今正。《玉篇》及《文𨕖》李注引皆作地。《漢書音義》如淳曰「塋，𠣥田也。《詩》「蘝蔓于域」：〔毛傳〕域，塋也。按，塋之言營也；營者，帀居也──經營其地而葬之，故其字从營。</duanzhu>
<xushi>从土，營省。</xushi>
<duanzhu>會意。</duanzhu>
<xushi>亦聲。</xushi>
<duanzhu>此從小徐也。余傾切，十一部。</duanzhu>
</t>

<wh>墓</wh>
<t>
<xushi>𠀉墓也。</xushi>
<duanzhu>墓字今補。𠀉謂之虛。故曰𠀉墓。亦曰虛墓。〈檀弓〉曰虛墓之閒、未施哀於民而民哀是也。《周禮》有冢人、有墓大夫。鄭曰「、封土爲𠀉壠。象冢而爲之。墓、冢塋之地。孝子所思慕之處。然則𠀉自其高言。墓自其平言。渾言之則曰𠀉墓也。墓之言規模也。《方言》「凡葬而無墳謂之墓。所以墓謂之墲。注引漢〈劉向傳〉初陵之墲。今《漢書》作初陵之橅。</duanzhu>
<xushi>从土，𦱤聲。</xushi>
<duanzhu>莫故切，五部。</duanzhu>
</t>

<wh>墳</wh>
<t>
<xushi>墓也。</xushi>
<duanzhu>此渾言之也。析言之則墓爲平處。墳爲高處。故〈檀弓〉孔子曰「古者，墓而不墳。邯鄲淳孝女曹娥𥓓曰「𠀉墓起墳。鄭注《禮記》曰「墓謂兆域。今之封塋也。土之高者曰墳。此其別也。《方言》曰「冢、秦晉之閒謂之墳。或謂之培。或謂之堬。或謂之埰。或謂之埌。或謂之壠。自關而東謂之𠀉。小者謂之塿。大者謂之𠀉。此又別國《方言》之不同也。墳之義多引申叚借用之。如厥土黑墳。公置之地、地墳。此引申之用也。如遵彼汝墳。借墳爲坋。《周禮》墳衍。借墳爲濆也。</duanzhu>
<xushi>从土，賁聲。</xushi>
<duanzhu>符分切，十三部。</duanzhu>
</t>

<wh>壟</wh>
<t>
<xushi>𠀉壠也。</xushi>
<duanzhu>高者曰𠀉壠。《周禮》〔注〕曰「冢、封土爲𠀉壠也。《曲禮》：適墓不登壟。注曰「爲其不敬。壟，冢也。墓、塋域。是則壠非謂墓畍也。郭注《方言》曰「有畍埒似耕壠以名之。此恐方語而非經義也。壟畝之偁、取高起之義引申之耳。</duanzhu>
<xushi>从土，龍聲。</xushi>
<duanzhu>力歱切，九部。</duanzhu>
</t>

<wh>垗</wh>
<t>
<xushi>畔也。</xushi>
<duanzhu>畔者，田畍也。畍者，竟也。垗畔𩀱聲。</duanzhu>
<xushi>爲四畔畍祭其中。</xushi>
<duanzhu>畔各本譌畤。《集韵》、《類篇》又譌時。今正。四畔謂四<pb n="699-3"/>面有埒也。《周禮》小宗伯。兆五帝於四郊。鄭曰「兆爲壇之塋域。然則四面爲垠埒也。引申爲《孝經》之宅兆。〈樂記〉之綴兆。垗、古叚肈爲之。《尚書大傳》「兆十有二州。鄭云：兆，域也。爲塋域以祭十二州之分星也。而古文〈堯典〉作肈。〈大雅〉：以歸肈祀。鄭云：肈、郊之神位也。是讀爲兆也。〈商頌〉。肈域彼四海。箋云：肈當作兆。畍祭其中。畍當作介。介，畫也。</duanzhu>
<xushi>从土，兆聲。</xushi>
<duanzhu>兆者，分也。形聲中有會意也。治小切，二部。</duanzhu>
<xushi>《周禮》曰「垗五帝於四郊。</xushi>
<duanzhu>今《周禮》作兆。許作垗者，葢故書今書之不同也。○此篆本在堋篆後。今移此。乃條理秩然。</duanzhu>
</t>

<wh>壇</wh>
<t>
<xushi>祭壇場也。</xushi>
<duanzhu>〈祭法〉注：封土曰壇。除地曰墠。〈楚語〉：屛攝之位。壇場之所。韋注：屛攝、爲祭祀之位也。除地曰場。漢孝文帝紀。其廣增諸祀壇場珪幣。師古曰「築土爲壇。除地爲場。按墠卽場也。爲場而後壇之。壇之前又必除地爲場。以爲祭神道。故壇場必連言之。宋本作祭場也。無壇字。非是。若〈祭法〉壇與墠則異地。場有不壇者。壇則無不場也。</duanzhu>
<xushi>从土，亶聲。</xushi>
<duanzhu>徒干切，十四部。</duanzhu>
</t>

<wh>場</wh>
<t>
<xushi>祭神道也。</xushi>
<duanzhu>也《廣韵》作處。《玉篇》引《國語》屛攝之位曰壇。（今譌場）壇之所除地曰場。</duanzhu>
<xushi>一曰山<pb n="700"/>田不耕者。</xushi>
<duanzhu>〈田部〉云：畼、不生也。場與畼義相近。《方言》曰「坁，場也。李善曰「浮壤之名也。音傷。按不耕則浮壤起矣。是卽蚍蜉犂鼠螾場之字也。</duanzhu>
<xushi>一曰治榖田也。</xushi>
<duanzhu>〈豳風〉七月曰「九月築場圃。傳曰「春夏爲圃。秋冬爲場。箋云：場圃同地也。《周禮》場人注曰「場築地爲墠。季秋除圃中爲之。故許云治榖之田曰場。</duanzhu>
<xushi>从土，昜聲。</xushi>
<duanzhu>直良切，十部。</duanzhu>
</t>

<wh>圯</wh>
<t>
<xushi>東楚謂橋。</xushi>
<duanzhu>大史公曰「彭城以東。東海、吳、廣陵。此東楚也。史、漢。張良嘗閒從容步游下邳圯上。服䖍曰「汜音頤。楚人謂橋爲汜。按字當作圯。史、漢叚汜爲之。故服子愼讀如頤也。或云姚察見《史記》本有从土旁者。應劭曰「汜水之上、謂窮瀆無水之上也。則應說从水作汜爲合。與从土訓橋異。詳〈水部〉汜下。</duanzhu>
<xushi>从土，巳聲。</xushi>
<duanzhu>與之切，一部。</duanzhu>
</t>

<wh>垂</wh>
<t>
<xushi>遠邊也。</xushi>
<duanzhu>？部曰「邊者，行？崖也。？者，遠邊也。崖者，高邊也。邊本謂行於？崖。因之？崖有遠邊高邊之偁。厓有山邊之偁矣。逍遙游。翼若？天之雲。崔云：？猶邊也。其大如天一面雲也。《漢書》「千金之子、坐不？堂。謂坐不於堂之邊也。？本謂遠邊。引申之、凡邊皆曰？。俗書邊？字作？。乃由用？爲𠂹。不得不用？爲？矣。〈𨸏部〉曰「？，危也。則無邊義。</duanzhu>
<xushi>从土，𠂹聲。</xushi>
<duanzhu>是爲切，古音在十七部。</duanzhu>
</t>

<wh>圭</wh>
<t>
<xushi>瑞玉也。</xushi>
<duanzhu>瑞者，以玉爲信也。</duanzhu>
<xushi>上圜下方。</xushi>
<duanzhu>圭之制、上不正圜。以對下《方言》之、故曰上圜。上圜下方、法天地也。故應劭曰「圭自然之形。陰陽之始也。以圭爲陰陽之始、故六十四黍爲圭。四圭爲撮。十圭爲一合。量於此起焉。《方言》曰「鼃，始也。多不得其解。愚謂鼃從圭聲。與圭同音。鼃始也、卽圭始也。</duanzhu>
<xushi>公執桓圭九寸。</xushi>
<duanzhu>桓、〈玉部〉作瓛。此不改者，依《周禮》文也。鄭曰雙植謂之桓。桓圭以宫室之𧰼爲瑑飾。</duanzhu>
<xushi>侯執信圭。伯執躳圭。皆七寸。</xushi>
<duanzhu>鄭曰「信當爲身。身圭、躬圭皆𧰼以人形爲瑑飾。九寸、七寸謂其長也。</duanzhu>
<xushi>子執榖璧。男執蒲璧。皆五寸。</xushi>
<duanzhu>二玉以榖以蒲爲瑑飾。五寸謂其徑也。</duanzhu>
<xushi>㠯封諸侯。</xushi>
<duanzhu>詳《周禮》〈大宗伯〉〈典瑞〉、〈玉人〉。天子以封諸侯。諸侯守之以主其土田山川。故字从重土。</duanzhu>
<xushi>从重土。</xushi>
<duanzhu>重土者，土其土也。古畦切，十六部。</duanzhu>
<xushi>楚爵有執圭。</xushi>
<duanzhu>此說楚制之乖異也。其事𢽳見各書。若國策之景翠、莊辛。《淮南》之荆佽非、子發。《說苑》之鄂君子晳。《吕覽》之能得五員者。皆楚執圭者也。高注《淮南》曰「楚爵功臣賜以圭。謂之執圭。比附庸之君。</duanzhu>
</t>

<wh>珪</wh>
<t>
<xushi>古文圭。从王。</xushi>
<duanzhu>古文从玉。謂頒玉以命諸侯、守此土田培敦也。小篆重土而省玉。葢李斯之失與。今經典中圭珪錯見。○圭珪移於部末者，許例當如此也。</duanzhu>
</t>
<variants>文一百三十一<duanzhu>今去堀。</duanzhu>，重二十六。</variants>

<wh>垚</wh>
<t>
<xushi>土高皃。</xushi>
<duanzhu>依《韵會》所據本。與《廣韵》合。</duanzhu>
<xushi>从三土。</xushi>
<duanzhu>會意。吾𦕼切，二部。</duanzhu>
<xushi>凡垚之屬皆从垚。</xushi>
</t>

<wh>堯</wh>
<t>
<xushi>高也。</xushi>
<duanzhu>堯本謂高。陶唐氏以爲號。《白虎通》曰「堯猶嶢嶢。嶢嶢、至高之皃。按焦嶢、山高皃。見〈山部〉「堯之言至高也。舜、《山海經》作俊。俊之言至大也。皆生時臣民所偁之號。非謚也。</duanzhu>
<xushi>从垚在兀上。高遠也。</xushi>
<duanzhu>會意。兀者，高而上平也。高而上平之上又增益之以垚。是其高且遠可知也。吾𦕼切，二部。</duanzhu>
</t>

<wh><img src="694A-03">𡋰</img></wh>
<t>
<xushi>古文堯。</xushi>
<duanzhu>此从二土、而二人在其下。小徐本、汗𥳑、古文四聲韵尙不誤。汲古閣乃大誤。</duanzhu>
</t>
<variants>文二，重一。</variants>

<wh>堇</wh>
<t>
<xushi>黏土也。</xushi>
<duanzhu>內則。塗之以謹塗。鄭曰「謹當爲墐。聲之誤也。墐塗、塗有穰草也。按鄭注墐當爲堇。轉寫者誤加土耳。《玉篇》引禮堇涂。是希馮時不誤也。鄭謂土帶穰曰堇。許說不尒。葢土性黏者。與埴異字同義也。</duanzhu>
<xushi>从黃省。从土。</xushi>
<duanzhu>从黃者，黃土多黏也。會意。巨斤切。十三部。按徐仙民、《篇》、《韵》皆居隱切。</duanzhu>
<xushi>凡堇之屬皆从堇。</xushi>
</t>

<wh><img src="694A-01">𦻍</img></wh>
<t>
<xushi>古文堇。</xushi>
<duanzhu>古文从黃不省。</duanzhu>
</t>

<wh><img src="694A-02">䒺</img></wh>
<t>
<xushi>亦古文。</xushi>
<duanzhu>此篆各本皆譌。今依難字古所用形聲更正。</duanzhu>
</t>

<wh>艱</wh>
<t>
<xushi>土難治也。</xushi>
<duanzhu>引申之、凡難理皆曰艱。按許書無字。疑古艱卽今字。豤亦艮聲也。</duanzhu>
<xushi>从堇，？聲。</xushi>
<duanzhu>古閑切，古音在十三部。</duanzhu>
</t>

<wh>囏</wh>
<t>
<xushi>籒文艱。从喜。</xushi>
<duanzhu>必有喜悅之心。而後不畏其艱。而後無不治也。故从喜。此字見《周禮》。</duanzhu>
</t>
<variants>文二，重三。</variants>

<wh>里</wh>
<t>
<xushi>凥也。</xushi>
<duanzhu>〈鄭風〉。無踰我里。傳曰「里，居也。二十五家爲里。《周禮》〈載師〉廛里。鄭云：廛里者，若今云邑居矣。里，居也。縣（⿰県系）師郊里。鄭云：郊里、郊所居也。遺人鄕里。鄭云：鄕里、鄕所居也。遂人曰「五家爲鄰。五鄰爲里。《榖梁傳》曰「古者，三百步爲里。《毛詩》亦借里爲悝。悝，病也。</duanzhu>
<xushi>从田、从土。</xushi>
<duanzhu>有田有土而可居矣。良止切，一部。</duanzhu>
<xushi>一曰士聲也。</xushi>
<duanzhu>一說以推十合一之士爲形聲。</duanzhu>
<xushi>凡里之屬皆从里。</xushi>
</t>

<wh>釐</wh>
<t>
<xushi>家福也。</xushi>
<duanzhu>家福者，家居獲祐也。易曰「積善之家。必有餘慶。漢孝文帝紀。詔曰「今吾聞祠官祝釐。皆歸福於朕躬。如淳曰「釐，福也。賈誼傳受釐宣室是也。如說冣合。應劭注釐爲祭餘肉。失之。師古直謂釐爲禧之叚借字。禧與釐雖同在古音弟一部。然義各有當。釐字从里。里者，家居也。故許釋爲家福。與禧訓禮吉不同。春秋三經僖公、《史記》作釐公。叚借字耳。有叚釐爲氂者。經解云差若毫氂、或作釐是也。有叚釐爲賚者。〈大雅〉釐爾女士〔傳〕曰「釐，予也。釐爾圭瓚傳曰「釐，賜也。有叚釐爲理者。〈堯典〉允釐百工是也。</duanzhu>
<xushi>从里，𠩺聲。</xushi>
<duanzhu>里之切，一部。</duanzhu>
</t>

<wh>野</wh>
<t>
<xushi>郊外也。</xushi>
<duanzhu>〈邑部〉曰「歫國百里曰郊。冂部曰「<pb n="701-1"/>邑外謂之郊。郊外謂之野。野外謂之林。林外謂之冂。《詩》〈召南〉、〈邶風〉〔傳〕皆曰「郊外曰野。〈〈鄭風〉〉〔傳〕曰「野、四郊之外也。《論語》「質勝文則野。包咸曰「野如野人。言鄙略也。</duanzhu>
<xushi>从里，予聲。</xushi>
<duanzhu>羊者切，古音在五部。</duanzhu>
</t>

<wh><img src="694B-01">𡐨</img></wh>
<t>
<xushi>古文野。从里省。从林。</xushi>
<duanzhu>亦作埜。</duanzhu>
</t>
<variants>文三，重一。</variants>

<wh>田</wh>
<t>
<xushi>敶也。</xushi>
<duanzhu>各本作陳。今正。敶者，列也。田與敶古皆音陳。故以㬪韵爲訓。取其敶列之整齊謂之田。凡言田田者，卽陳陳相因也。陳陳當作敶敶。陳敬仲之後爲田氏。田卽陳字。叚田爲陳也。</duanzhu>
<xushi>樹榖曰田。</xushi>
<duanzhu>穜菜曰圃。樹果曰園。見囗部。</duanzhu>
<xushi>象形。</xushi>
<duanzhu>各本作象四。今依《韵會》正。今人謂爲从囗从十。非許意也。此象甫田之形。毛公曰「甫田謂天下田也。待年切，古音如陳。十二部。</duanzhu>
<xushi>囗十。</xushi>
<duanzhu>逗。</duanzhu>
<xushi>千百之制也。</xushi>
<duanzhu>此說象形之恉。謂囗與十合之。所以象阡陌之一縱一橫也。各本作阡陌。〈𨸏部〉無此二字。今正。《周禮》遂人曰「凡治野。夫閒有遂。遂上有徑。十夫有溝。溝上有畛。百夫有洫。洫上有涂。千夫有澮。澮上有道。萬夫有川。川上有路。以達于畿。百夫之涂謂之爲百。千夫之道謂之爲千。言千百以包徑畛路也。南畞則𤰕縱遂橫。溝縱洫橫。澮縱川橫。遂徑畛涂道路縱橫同之。東畞則𤰕橫遂縱。溝橫洫縱。澮橫川縱。徑畛涂道路之橫縱同之。故十與囗皆象其縱橫也。阡陌則俗字也。</duanzhu>
<xushi>凡田之屬皆从田。</xushi>
</t>

<wh>町</wh>
<t>
<xushi>田踐處曰町。</xushi>
<duanzhu>玉裁按此踐字疑淺人所增。《廣韵》靑韵注曰田處。迥韵注曰田塸。塸者，俗區字。田處者，謂人所田之處。淺人以二字古奧。乃因下文町疃爲禽獸踐處、妄增之。《左傳》「町原防。杜曰「原防不得方正如井田。別爲小頃町。賈逵曰「原防之地。九夫爲町。三町而當一井。《急就篇》頃町畍畞。顏注：平地爲町。一曰町、治田處也。〈西京賦〉編町成篁。薛注：町謂𤱶畞也。《釋名》州國篇曰「鄭，町也。其地多平。町町然也。《論衡》「町町若荆軻之廬。《詩毛傳》曰「墠、除地町町者。皆謂平坦。於踐義不相涉。</duanzhu>
<xushi>从田，丁聲。</xushi>
<duanzhu>他頂切。十一部。《廣韵》有平聲。</duanzhu>
</t>

<wh>𤲬</wh>
<t>
<xushi>城下田也。</xushi>
<duanzhu>所謂附郭之田也。張晏云：城？地也。</duanzhu>
<xushi>一曰𤲬、郤地。</xushi>
<duanzhu>郤當作隙。古隙郤字<pb n="701-3"/>相叚借。《曲禮》郤地、卽隙地也。地各本譌作也。今正。〈河渠書〉、〈溝洫志〉皆云故盡河堧棄地。韋昭曰「河堧、謂緣河邊地。〈食貨志〉「趙過試以離宮卒田其宫堧地。師古曰「堧、餘地。《史記》五宗世家。臨江王侵廟堧垣爲宮。《史記》鼂錯列傳、《漢書》申屠嘉傳、鼂錯傳皆云錯鑿大上皇廟堧垣。古者，廟有垣。垣外有堧。堧之竟復有垣以闌之。是爲堧垣。臨江王、鼂錯皆侵毀堧垣者也。堧者，河外宫廟外沿邊隙地也。其字作堧、同。</duanzhu>
<xushi>从田，耎聲。</xushi>
<duanzhu>而緣切。十四部。又乃臥切。按此字从需者譌。《玉篇》云：𤲬正。㽭俗。堧正。壖俗。是也。</duanzhu>
</t>

<wh>疇</wh>
<t>
<xushi>耕治之田也。</xushi>
<duanzhu>耕者，？也。？其田而治之。其田曰？。有謂麻田曰？者。劉向《說苑》、蔡邕《〈月令〉章句》、韋昭《國語注》、如淳《漢書注》同。此別爲一說。非許義也。有謂？爲畍埒小畔際者。劉逵蜀都注、張載魏都注之說。亦非許義。許謂耕治之田爲？。耕治必有耦。且必非一耦。故賈逵注《國語》曰「一井爲？。杜預注《左傳》曰「並畔爲？。並畔則二井也。引申之、高注國策、韋注《漢書》「？，類也。王逸注楚辝。二人爲匹。四人爲？。張晏注《漢書》「？，等也。如淳曰「家業世世相傳爲？。攷《國語》「人與人相？。家與家相？。《戰國策》曰「夫物各有？。《漢書》曰「？人子弟。？其爵邑。王粲賦。顯敞寡？。曹植賦。命？嘯侣。葢自唐以前無不用从田之？。絕無用从人之儔訓類者。此古今之變。不可不知也。楊倞注荀卿乃云？當爲儔矣。</duanzhu>
<xushi>从田𢏚。象耕田溝詰詘也。</xushi>
<duanzhu>依《韵會》本訂。耕田溝、謂畎也。不必正直、故云詰詘。直由切。三部。隷作疇。</duanzhu>
</t>

<wh><img src="695B-01">𢏚</img></wh>
<t>
<xushi>？或省。</xushi>
<duanzhu>囗部？。以𢏚爲聲。〈老部〉？。以？爲聲也。</duanzhu>
</t>

<wh>疁</wh>
<t>
<xushi>燒穜也。</xushi>
<duanzhu>《篇》、《韵》皆云：田不耕、火種也。謂焚其艸木而下種。葢治山田之法爲然。《史記》曰「楚越之地或火耕。杜甫夔府《詩》「燒畬度地偏。</duanzhu>
<xushi>从田，翏聲。</xushi>
<duanzhu>力求切，三部。</duanzhu>
<xushi>漢律曰「疁田茠艸。</xushi>
<duanzhu>二者皆農事。茠或薅字。見蓐部。</duanzhu>
</t>

<wh>畬</wh>
<t>
<xushi>二歲治田也。</xushi>
<duanzhu>二各本作三。今正。《周易》音義云：畬、馬曰田三歲。《說文》云二歲治田。此許作二之證。攷釋地曰「一歲曰葘。二歲曰新田。三歲曰畬。〈小雅〉、〈周頌〉〔毛傳〕同。馬融、孫炎、郭樸皆同。鄭注《禮記》坊記、許造《說文》、虞翻注易无妄皆云二歲曰畬。許全書多宗毛公。而意有未安者則不從。此其一也。葘、〈艸部〉云反耕田也。反耕者，初耕反艸。一歲爲然。二歲則用力漸舒矣。畬之言舒也。三歲則<pb n="702-1"/>爲新田。</duanzhu>
<xushi>从田，余聲。</xushi>
<duanzhu>以諸切，五部。</duanzhu>
<xushi>易曰「不葘畬田。</xushi>
<duanzhu>田汲古以爲衍、而空一字。宋本皆有之。葢凶字之誤。許所據與坊記所引同也。《周易》无妄六二爻辭。</duanzhu>
</t>

<wh>㽥</wh>
<t>
<xushi>龢田也。</xushi>
<duanzhu>〈考工記〉車人。爲耒。堅地欲直庛。柔地欲句庛。地官草人。墳壤用豕。鄭曰「墳壤、潤解也。曰柔地、曰潤解皆龢田之謂。對剛土而言。</duanzhu>
<xushi>从田柔。</xushi>
<duanzhu>會意。</duanzhu>
<xushi>柔亦聲。</xushi>
<duanzhu>耳由切，三部。</duanzhu>
<xushi>鄭有㽥。地名也。</xushi>
<duanzhu>鄭語。史伯對桓公曰「若克二邑。鄢、蔽補、丹、依、㽥歷、華。君之土也。韋注：言克虢鄶、則此八邑皆可得也。</duanzhu>
</t>

<wh>畸</wh>
<t>
<xushi>？田也。</xushi>
<duanzhu>？各本作殘。今正。殘者，賊也。？者，禽獸所食餘也。因之凡餘謂之？。今則殘行而？廢矣。殘田者，餘田不整齊者也。凡奇零字皆應於畸引申用之。今則奇行而畸廢矣。</duanzhu>
<xushi>从田，奇聲。</xushi>
<duanzhu>居宜切，古音在十七部。</duanzhu>
</t>

<wh>㽨</wh>
<t>
<xushi>？薉田也。</xushi>
<duanzhu>薉字依《集韵》、《類篇》、《韵會》所據補。？而且蕪之田也。是曰㽨。</duanzhu>
<xushi>从田，？聲。</xushi>
<duanzhu>昨何切，十七部。</duanzhu>
<xushi>《詩》曰「天方薦㽨。</xushi>
<duanzhu>〈小雅〉〈節南山〉文。《毛詩》作瘥。傳云：薦、重。瘥、病。許此所引、葢或三家《詩》也。</duanzhu>
</t>

<wh>畮</wh>
<t>
<xushi>六尺爲步。步百爲畮。</xushi>
<duanzhu>司馬<pb n="702-2"/>法如是。〈王制〉曰「方一里者爲田九百畮。謂方里而井。</duanzhu>
<xushi>秦田二百四十步爲畮。</xushi>
<duanzhu>秦孝公之制也。商鞅開阡陌封疆。則鄧展曰「古百步爲畮。漢時二百四十步爲畮。按漢因秦制也。</duanzhu>
<xushi>从田，每聲。</xushi>
<duanzhu>莫后切，古音在一部。</duanzhu>
</t>

<wh>畞</wh>
<t>
<xushi>畮或从十久。</xushi>
<duanzhu>十者，阡陌之制。久聲也。每久古音皆在一部。今惟《周禮》作畮。《五經文字》曰「經典相承作𠭇。干祿字書曰「𠭇通、畞正。</duanzhu>
</t>

<wh>甸</wh>
<t>
<xushi>天子五百里內田。</xushi>
<duanzhu>〈禹貢〉「五百里甸服。〈周語〉曰「先王之制。邦內甸服。韋注云：邦內、謂天子畿內千里之地。〈商頌〉曰「邦畿千里。惟民所止。〈王制〉曰「千里之內曰甸。京邑在其中央。故〈夏書〉曰「五百里甸服。則古今同矣。甸、王田也。服、服其職業也。自商以前、邦畿內爲甸服。武王克殷。周公致大平。因禹所弼除甸內。更制天下爲九服。千里之內謂之王畿。王畿之外曰侯服。侯服之外曰甸服。祭謀父諫穆王稱先王之制。猶以王畿爲甸服者。甸古名。世俗所習也。故周襄王謂晉文公曰「昔我先王之有天下也、規方千里以爲甸服是也。《周禮》亦以蠻服爲要服。足以相況也。按周制王畿千里。不在九服。而亦未嘗不從古曰甸服也。<pb n="702-3"/>若小司徒九夫爲井。四井爲邑。四邑爲𠀉。四𠀉爲甸。鄭云：甸之言乘也。讀如維禹敶之之敶。別一義。《毛詩》「維禹甸之。傳曰「甸，治也。</duanzhu>
<xushi>从勹田。</xushi>
<duanzhu>各本作从田、包省。小徐作包省聲。今正。勹，裹也。布交切，甸之外九服重重勹之。故从勹田。堂練切。十二部。</duanzhu>
</t>

<wh>畿</wh>
<t>
<xushi>天子千里地。</xushi>
<duanzhu>卽天子五百里內田也。五百里自其一面言。千里自其四面言。爲方百里者百也。〈商頌〉。邦畿千里。傳曰「畿，疆也。〈大司馬〉九畿注曰「畿猶限也。</duanzhu>
<xushi>㠯逮近言之則言畿。</xushi>
<duanzhu>逮字依小徐本。逮者，及也。九畿注曰「故書畿爲近。鄭司農云：近當言畿。按故書作近、猶他書叚圻作畿耳。許言以逮近言之則曰畿者，謂畿冣近天子。故稱畿。畿與近合音冣切。古惟王畿偁畿。甸服外無偁畿者。至周而侯、甸、男、采、衞、蠻、夷、鎭、藩皆曰畿。直以其遞相傅近轉移叚借名之。非古也。故許以近釋畿。畿之言垠也。故亦作圻。〈邶風〉：薄送我畿。〔傳〕曰「畿、門內也。謂門限也。〈小雅〉「如畿如式。〔傳〕曰「畿，期也。《禮記》：丹漆雕畿。注曰「畿、圻堮也。古幾畿通用。</duanzhu>
<xushi>从田，幾省聲。</xushi>
<duanzhu>形聲中包會意。巨衣切，十五部。</duanzhu>
</t>

<wh>畦</wh>
<t>
<xushi>田五十畮曰畦。</xushi>
<duanzhu>〈離騷〉。畦畱夷與揭車。<pb n="703"/>王逸注：五十畞曰畦。〈蜀都賦〉劉注曰「《楚辭》倚沼畦瀛。王逸曰「瀛、澤中也。班固以爲畦、田五十畞也。此葢班固釋畦畱夷之語。今俗本《文𨕖》逸之。按《孟子》曰「圭田五十畞。然則畦从圭田會意兼形聲與。又用爲畦畛。《史記》「千畦薑韭。韋昭曰「畦猶壟也。</duanzhu>
<xushi>从田，圭聲。</xushi>
<duanzhu>戶圭切，十六部。</duanzhu>
</t>

<wh>畹</wh>
<t>
<xushi>田三十畮曰畹。</xushi>
<duanzhu>大徐本三作二。誤。〈魏都賦〉「下畹高堂。張注云：班固曰畹、三十畞也。此葢孟堅〈離騷〉章句滋蘭九畹之解也。王注乃云十二畞曰畹。或曰田之長爲畹。恐非是。</duanzhu>
<xushi>从田，宛聲。</xushi>
<duanzhu>於阮切，十四部。</duanzhu>
</t>

<wh>畔</wh>
<t>
<xushi>田界也。</xushi>
<duanzhu>田界者，田之竟處也。《左傳》「子產曰「行無越思。如農之有畔、其過鮮矣。一夫百畞、則畔爲百畞之界也。引申爲凡界之偁。或叚泮爲之。氓《詩》曰「隰則有泮。傳曰「泮，坡也。坡卽陂。箋云：泮讀爲畔。畔，涯也。經典多借爲叛字。《論語》「佛？以中牟畔。〈大雅〉：無然畔援。〔傳〕曰「無是畔道。無是援取。</duanzhu>
<xushi>从田，半聲。</xushi>
<duanzhu>薄半切，十四部。</duanzhu>
</t>

<wh>界</wh>
<t>
<xushi>竟也。</xushi>
<duanzhu>竟俗本作境。今正。樂曲盡爲竟。引申爲凡邊竟之偁。界之言介也。介者，畫也。畫者，介也。象田四界。聿所以畫之。介界古今字。《爾雅》曰「疆、界，垂也。按垂、遠邊也。</duanzhu>
<xushi>从田，介聲。</xushi>
<duanzhu>形聲中有會意。古拜切。十五部。此篆上田下介。小徐舊本、《五經文字》、《篇》、《韵》、漢𥓓可據。</duanzhu>
</t>

<wh>㽘</wh>
<t>
<xushi>竟也。</xushi>
<duanzhu>竟俗本作境。今正。</duanzhu>
<xushi>一曰百也。</xushi>
<duanzhu>百今之陌字。</duanzhu>
<xushi>趙魏謂百爲㽘。</xushi>
<duanzhu>方語也。</duanzhu>
<xushi>从田，亢聲。</xushi>
<duanzhu>古朗切。十部。按此古朗今譌古郞。因諱朗改爲郞也。鼎臣時未嘗諱朗字。</duanzhu>
</t>

<wh>畷</wh>
<t>
<xushi>㒳百閒道也。</xushi>
<duanzhu>百者，百夫洫上之涂也。兩百夫之閒而有洫。洫上有涂。兩千夫之閒而有澮。澮上有道。所謂阡也。洫橫則澮縱。涂橫則道縱。故道在中縱。而左右各十涂皆橫。是謂兩陌閒道。是之謂畷。〈郊特牲〉。饗農及郵表畷。注云：郵表畷、謂田畯所以督約百姓於井閒之處。引《詩》爲下國畷郵。按畷之言綴也。眾涂所綴也。於此爲田畯督約百姓之處。若街彈室者然。曰郵表畷。</duanzhu>
<xushi>百廣六尺。</xushi>
<duanzhu>百字各本無，今補。所以知必有百者，鄭注《周禮》云：徑容牛馬。畛容大車。涂容乗車一軌。道容二軌。路容三軌。軌者，徹也。〈攷工記〉曰「徹廣六尺。涂容一軌、是陌容六尺也。道容二軌、是阡容丈二尺也。許衹言陌之廣。使徑畛道路之廣皆可意知。</duanzhu>
<xushi>从田，叕聲。</xushi>
<duanzhu>陟劣切，十五部。</duanzhu>
</t>

<wh>畛</wh>
<t>
<xushi>井田<pb n="703-2"/>閒百也。</xushi>
<duanzhu>井田閒者，謂十夫閒也。兩十夫之閒猶井閒也。徑畛涂道路皆可謂之陌阡。故曰井田閒陌。遂人曰「十夫有溝。溝上有畛。〈周頌〉曰「徂隰徂畛。《毛傳》曰「畛，埸也。按埸者，疆埸也。信南山疆埸有瓜是也。古衹作易。《左傳》曰「封畛土略。謂疆界。</duanzhu>
<xushi>从田，㐱聲。</xushi>
<duanzhu>之忍切，十二部。</duanzhu>
</t>

<wh>畤</wh>
<t>
<xushi>天地五帝所基止祭地也。</xushi>
<duanzhu>止依《韵會》正。下基也。以基止釋畤。以曡韵爲訓也。所基止祭地謂祭天地五帝者。立基止於此而祭之之地也。畤不見於經。秦人因周制垗五帝於四郊。依附爲之。垗字音譌。遂製畤字耳。考〈封禪書〉「秦襄公居西垂。作西畤。祠白帝。其後文公都汧。作鄜畤。郊祭白帝。其後德公居雍。宣公作密畤於渭南。祭靑帝。靈公作吳陽上畤。祭黃帝。作下畤。祭炎帝。獻公作畦畤櫟陽。祀白帝。漢高祖立黑帝祠。命曰北畤。按密上下三畤及鄜畤及北畤、謂之雍五畤。祭靑黃赤白黑五帝之地也。先言天地者，秦時謂五帝卽天地。故曰唯雍四畤。上帝爲尊。秦之郊見卽祭畤也。</duanzhu>
<xushi>从田，寺聲。</xushi>
<duanzhu>周市切，一部。</duanzhu>
<xushi>右扶風雝有五畤。</xushi>
<duanzhu>〈地理志〉右扶風雍下曰「有五畤。按雍衹有四畤。密畤、吳陽<pb n="703-3"/>上畤、下畤、北畤也。《史記》雍五畤。漢志右扶風有五畤。葢兼鄜縣（⿰県系）之鄜畤祀白帝而言。鄜雖屬左馮翊。而馮翊、扶風故皆內史地。故得統偁之。《史記》於高祖未立北畤前曰雍四畤。葢亦謂密、上、下、鄜四畤。是以四畤上親郊見。而西畤、畦畤上不親往。別白言之也。</duanzhu>
<xushi>好畤、鄜畤皆黃帝時築。</xushi>
<duanzhu>築各本作祭。今依《韵會》訂。〈封禪書〉曰「自未作鄜畤也。而雍旁故有吳陽武畤。雍東有好畤。自古以雍州積高神明之隩。故立畤郊上帝。葢黃帝時嘗用事。雖晚周亦郊焉。其語不經見。縉紳者不道。按史公作吳陽武畤。而許作鄜畤。與史、漢不合。傳聞之異也。</duanzhu>
<xushi>或云秦文公立。</xushi>
<duanzhu>秦文公立鄜畤。史、漢皆云尒。而舉爲疑辭。且若好畤亦文公立者。皆傳聞之異也。</duanzhu>
</t>

<wh>略</wh>
<t>
<xushi>經略土地也。</xushi>
<duanzhu>昭七年《左傳》「芋尹無宇曰「天子經略。諸侯正封。古之制也。杜注：經營天下。略有四海。故曰經略。正封。封疆有定分也。〈禹貢〉曰「嵎夷既略。凡經界曰略。《左傳》曰「吾將略地。又曰「略基阯。引申之、規取其地亦曰略地。几舉其要而用功少皆曰略。略者對詳而言。</duanzhu>
<xushi>从田，各聲。</xushi>
<duanzhu>离約切，古音在五部。</duanzhu>
</t>

<wh>當</wh>
<t>
<xushi>田相値也。</xushi>
<duanzhu>値者，持也。田與田相持也。引申之、凡相持相抵皆日當。報下曰當辠人也。是其一耑也。流俗妄分平去二音。所謂無事自擾。</duanzhu>
<xushi>从田，尙聲。</xushi>
<duanzhu>都郞切，十部。</duanzhu>
</t>

<wh>畯</wh>
<t>
<xushi>農夫也。</xushi>
<duanzhu>〈釋言〉曰「畯、農夫也。孫云：農夫、田官也。《詩》七月。田畯至喜。傳曰「畯、田大夫也。《周禮》籥章。以樂田畯。注：鄭司農云：田畯、古之先敎田者。按田畯、敎田之官。亦謂之田。〈月令〉「命田舍東郊。鄭曰「田謂田畯。主農之官也。亦謂之農。〈郊特牲〉。大蜡饗農。鄭曰「農、田畯也。田畯敎田之時。則親而尊之。《詩》三言田畯至喜是也。死而爲神則祭之。《周禮》之樂田畯、大蜡饗農是也。</duanzhu>
<xushi>从田，夋聲。</xushi>
<duanzhu>子峻切，十三部。</duanzhu>
</t>

<wh>甿</wh>
<t>
<xushi>田民也。</xushi>
<duanzhu>甿爲田民。農爲耕人。其義一也。民部曰「氓，民也。此从田。故曰田民也。唐人諱民。故氓之蚩蚩、《周禮》以下劑致氓、石經皆改爲甿。古衹作萌。故許引《周禮》以興耡利萌。葢古本如是。鄭云：變民言萌。異外內也。萌猶懵懵無知貌。</duanzhu>
<xushi>从田，亡聲。</xushi>
<duanzhu>武庚切，古音在十部。</duanzhu>
</t>

<wh>疄</wh>
<t>
<xushi>轢田也。</xushi>
<duanzhu>轢、車所踐也。子虚賦。掩兔轔鹿。字从車。〈上林賦〉「車徒之所閵轢。又叚閵爲之。足部曰「蹸，轢也。義相近。</duanzhu>
<xushi>从田，㷠聲。</xushi>
<duanzhu>良刃切，十二部。</duanzhu>
</t>

<wh>畱</wh>
<t>
<xushi>止也。</xushi>
<duanzhu>稽下曰「稽、畱止也。</duanzhu>
<xushi>从田，丣聲。</xushi>
<duanzhu>田、所止也。猶坐从土也。力求切，三部。</duanzhu>
</t>

<wh>畜</wh>
<t>
<xushi>田畜也。</xushi>
<duanzhu>田畜謂力田之蓄積也。〈貨殖列傳〉曰「富人爭奢侈。而任氏獨折節爲儉。力田畜。田畜人爭取賤賈。任氏獨取貴善。非田畜所出弗衣食。〈艸部〉曰「蓄，積也。畜與蓄義略同。畜从田。其源也。蓄从艸。其委也。俗用畜爲六？字。古叚爲好字。如《說苑》尹逸對成王曰「民善之則畜也。不善則讎也。晏子對景公曰「畜君何尤。畜君者，好君也。謂畜卽好之同音叚借也。</duanzhu>
<xushi>《淮南》王曰「玄田爲畜。</xushi>
<duanzhu>王大徐作子。此如引楚莊王止戈爲武、說會意也。玄田猶畇畇原隰也。丑六切，亦許六切。三部。</duanzhu>
</t>

<wh><img src="697B-01">𤲸</img></wh>
<t>
<xushi>魯郊禮畜从田、从茲。茲，益也。</xushi>
<duanzhu>魯郊禮已見鳥部。此許據魯郊禮文證古文从茲乃合於田畜之解也。〈艸部〉曰「茲、艸木多益也。从艸、絲省聲。古文本从茲。小篆乃省其半。而《淮南》王乃認爲玄字矣。此小篆省改之失也。今本上从茲。則與茲益之云不貫矣。故正之如此。</duanzhu>
</t>

<wh>疃</wh>
<t>
<xushi>禽獸所踐處也。</xushi>
<duanzhu>踐者，𡳐也。獸足蹂地曰厹。其所蹂之處曰疃。本不專謂鹿。《詩》則言鹿而已。</duanzhu>
<xushi>《詩》曰「町疃鹿場。</xushi>
<duanzhu>〈豳風〉東山文。《毛傳》曰「町疃、鹿迹也。謂鹿迹所在也。《楚辭》九思。鹿蹊兮？？。？與疃葢一字。疃亦作？。〈郡國志〉「廣陵郡東陽。劉昭云：縣（⿰県系）多麋。引《博物志》十百爲羣。掘食艸根。其處成泥。名曰麋？。民人隨此？種稻。不耕而穫。其收百倍。今《後漢書》譌爲畯。《埤雅》引此又譌暖。然因《埤雅》可以校正也。</duanzhu>
<xushi>从田，童聲。</xushi>
<duanzhu>土短切，十四部。此音之轉也。古音葢在九部。</duanzhu>
</t>

<wh>畼</wh>
<t>
<xushi>不生也。</xushi>
<duanzhu>今之暢葢卽此字之隷變。《詩》「文茵暢轂。傳曰「暢轂、長轂也。〈月令〉「命之曰暢月。注曰「暢，充也。葢皆義之相反而相生者也。</duanzhu>
<xushi>从田，昜聲。</xushi>
<duanzhu>丑亮切，十部。</duanzhu>
</t>
<variants>文二十九，重三。</variants>

<wh>畕</wh>
<t>
<xushi>比田也。</xushi>
<duanzhu>比，密也。二人爲从。反从爲比。比田者，㒳田密近也。</duanzhu>
<xushi>从二田。</xushi>
<duanzhu>會意。</duanzhu>
<xushi>凡畕之屬皆从畕。闕。</xushi>
<duanzhu>闕大徐本無。非也。此謂其音讀闕也。大徐居良切。小徐、《玉篇》同。以畺之音皮傅之而已。竊謂田與田相乗、所謂陳陳相因也。讀如敶列之敶。</duanzhu>
</t>

<wh>畺</wh>
<t>
<xushi>界也。</xushi>
<duanzhu>七月。萬壽無疆。傳曰「疆，竟也。〈田部〉曰「界，竟也。然則畺界義同。竟境正俗字。信南山。我疆我理。傳曰「疆、畫經界也。理、分地理也。緜曰「乃疆乃理。江漢曰「于疆于理。其義皆同。經界出於人爲。地理必因地阞。二者必相因而至。不知地阞則水不行。</duanzhu>
<xushi>从畕，三其介畫也。</xushi>
<duanzhu>介各本作界。今正。介，畫也。畫，介也。二字義同。居良切，十部。</duanzhu>
</t>

<wh>疆</wh>
<t>
<xushi>畺或从土，彊聲。</xushi>
<duanzhu>今則疆行而畺廢矣。惟《周禮》有畺。</duanzhu>
</t>
<variants>文二，重一。</variants>

<wh>黃</wh>
<t>
<xushi>地之色也。</xushi>
<duanzhu>玄者，幽遠也。則爲天之色可知。易曰「夫玄黃者，天地之襍也。天玄而地黃。</duanzhu>
<xushi>从田。
<duanzhu>土色黃。故从田。</duanzhu>
<xushi>炗聲。</xushi>
<duanzhu>乎光切，十部。</duanzhu>
<xushi>炗、古文光。</xushi>
<duanzhu>見〈火部〉。</duanzhu>
<xushi>凡黃之屬皆从黃。</xushi>
</t>

<wh><img src="698A-01">𡕛</img></wh>
<t>
<xushi>古文黃。</xushi>
</t>

<wh>䵌</wh>
<t>
<xushi>赤黃色也。</xushi>
<duanzhu>赤黃者，赤色敝而黃也。色字依《類篇》補。</duanzhu>
<xushi>一曰輕㑥人䵌姁也。</xushi>
<duanzhu>㑥各本作易。今正。侮者，㑥也。㑥者，輕也。此謂輕侮人者，其狀䵌姁也。《後漢書》「曹大家女誡。<pb n="705"/>視聽陜輸。注云：陜輸、不定皃。葢卽䵌姁也。語同字異耳。</duanzhu>
<xushi>从黃，夾聲。</xushi>
<duanzhu>許兼切，八部。</duanzhu>
</t>

<wh>䵎</wh>
<t>
<xushi>黑黃色也。</xushi>
<duanzhu>黑黃各本作黃黑。疑當作黑黄、黑色之敝而黃也。《詩》「我馬玄黃。傳曰「玄馬病則黃。正此意。若黃黑則士克水之色。謂之駵黃。</duanzhu>
<xushi>从黃，耑聲。</xushi>
<duanzhu>他耑切，十四部。</duanzhu>
</t>

<wh>䵋</wh>
<t>
<xushi>靑黃色也。</xushi>
<duanzhu>靑色敝而黃也。</duanzhu>
<xushi>从黃，有聲。</xushi>
<duanzhu>呼辠切，古音在一部。</duanzhu>
</t>

<wh>黇</wh>
<t>
<xushi>白黃色也。</xushi>
<duanzhu>白色之敝而黃也。</duanzhu>
<xushi>从黃，占聲。</xushi>
<duanzhu>他兼切，七部。</duanzhu>
</t>

<wh>黊</wh>
<t>
<xushi>鱻朙黃色也。</xushi>
<duanzhu>依《篇》、《韵》補色字。上文皆非正黃色。惟此爲鮮明正黃耳。〈艸部〉蘳以爲聲。</duanzhu>
<xushi>从黃，圭聲。</xushi>
<duanzhu>戶圭切，《廣韵》胡瓦切。十六部。</duanzhu>
</t>
<variants>文六，重一。</variants>

<wh>男</wh>
<t>
<xushi>丈夫也。</xushi>
<duanzhu>夫下曰「周制八寸爲尺。十尺爲丈。人長一丈。故曰丈夫。《白虎通》曰「男，任也。任功業也。古男與任同音。故公侯伯子男、王莽男作任。</duanzhu>
<xushi>从田力。言男子力於田也。</xushi>
<duanzhu>會意。農力於田。自王<pb n="705-1"/>公以下無非力於田者。那含切，古音在七部。</duanzhu>
<xushi>凡男之屬皆从男。</xushi>
</t>

<wh>舅</wh>
<t>
<xushi>母之兄弟爲舅。</xushi>
<duanzhu>〈釋親〉曰「母之晜弟爲舅。《毛傳》同。按周人謂兄爲晜也。舅之言舊也。猶姑之言故也。父之昆弟偁父。母之昆弟不得偁父。故偁舅。凡同姓可偁父。凡異姓不可偁父。故舅之也。今俗人言舅父者，非也。母之父母曷爲曰外王父、外王母與。父之父母偁王父王母。故母之<pb n="705-2"/>父母得偁王父王母而外以別之也。父之昆弟偁從父。故母之？妹偁從母也。舍是則異姓無有偁父母者也。異姓可偁舅。故婦偁夫之父曰舅。男子偁妻之父曰外舅。母之從父昆弟曰從舅。又偁父之舅曰大舅。見《後漢書》「大者，今太字。</duanzhu>
<xushi>妻之父爲外舅。</xushi>
<duanzhu>男子於妻父亦言舅。對妻之舅吾父爲偁也。母之昆弟不曰外舅者，妻黨之別於母黨也。</duanzhu>
<xushi>从男，臼聲。</xushi>
<duanzhu>其九切，三部。</duanzhu>
</t>

<wh>甥</wh>
<t>
<xushi>謂我舅者吾謂之甥。</xushi>
<duanzhu>〈釋親〉文。此泛釋甥義也。若母之昆弟爲吾舅。則謂吾爲甥矣。若妻之父爲吾外舅。則亦謂吾爲甥矣。〈釋親〉妻黨章曰「姑之子爲甥。舅之子爲甥。妻之晜弟爲甥。？妹之夫爲甥。注謂平等相甥。非也。姑之子、吾父母得甥之。舅之子、吾母姪之。吾父得甥之。妻之昆弟、吾父母得甥之。？妹之夫、吾父母壻之而甥之。是四者皆舅吾父者也。舅者，耆舊之偁。甥者，後生之偁。故異姓尊卑異等者以此相偁。《爾雅》類列於此。亦以見舅之子、妻之昆弟偁吾父皆曰舅。不似後世俗呼也。其立文如此者，從其便也。自來不得其解。則謂平等相甥。吾？妹之夫、吾父既甥之矣。吾又呼之爲甥。此豈正名之義乎。姑之子爲外兄弟。舅之子爲內兄弟。妻之昆弟爲婚兄弟。？妹之夫爲姻兄弟。既正其名矣。又安得淆之乎。外孫亦偁彌甥。？妹之孫、離孫也。亦偁從孫甥。皆見《左傳》「《釋名》妻之昆弟曰外甥一條冣爲無理。</duanzhu>
<xushi>从男，生聲。</xushi>
<duanzhu>所更切，十一部。</duanzhu>
</t>
<variants>文三。</variants>

<wh>力</wh>
<t>
<xushi>筋也。</xushi>
<duanzhu>筋下曰「肉之力也。二篆爲轉注：筋者其體。力者其用也。非有二物。引申之、凡精神所勝任皆曰力。</duanzhu>
<xushi>象人筋之形。</xushi>
<duanzhu>𧰼其條理也。人之理曰力。故木之理曰朸。地之理曰阞。水之理曰泐。林直切，一部。</duanzhu>
<xushi>治功曰力。</xushi>
<duanzhu>《周禮》司文。</duanzhu>
<xushi>能禦大災。</xushi>
<duanzhu>《國語》、〈祭法〉文。引以釋治功曰力也。</duanzhu>
<xushi>凡？之屬皆从力。</xushi>
</t>

<wh>勳</wh>
<t>
<xushi>能成王功也。</xushi>
<duanzhu>司曰「王功曰。鄭云：輔成王業若周公。</duanzhu>
<xushi>从力，熏聲。</xushi>
<duanzhu>許云切，十三部。</duanzhu>
</t>

<wh>勛</wh>
<t>
<xushi>古文。从員。</xushi>
<duanzhu>員聲也。《周禮故書》作勛。鄭司農云：勛讀爲。，功也。按此先鄭以今字釋古文也。故書勛字、學者不識。故先鄭云此卽小篆之。</duanzhu>
</t>

<wh>功</wh>
<t>
<xushi>㠯勞定國也。</xushi>
<duanzhu>司曰「國功曰功。鄭曰「𠈃全國家若伊尹。許則舉〈祭法〉文以釋之也。《詩》「以奏膚公。傳曰「膚犬也。公，功也。此謂叚公爲功也。</duanzhu>
<xushi>从力，工聲。</xushi>
<duanzhu>古紅切，九部。</duanzhu>
</t>

<wh>助</wh>
<t>
<xushi>左也。</xushi>
<duanzhu>左今之佐字。左下曰「手相左助也。二篆爲轉注：右下曰「手口相助也。易傳曰「右者，助也。按左右皆爲助。左者，以ナ助又。右者，以手助口。疑此解當云左右也。傳寫奪右字。〈商頌〉曰「實左右商王。傳云：左右，助也。</duanzhu>
<xushi>从力，且聲。</xushi>
<duanzhu>牀倨切，五部。</duanzhu>
</t>

<wh><img src="699A-01">𠣊</img></wh>
<t>
<xushi>助也。从力非。</xushi>
<duanzhu>力去其非也。</duanzhu>
<xushi>慮聲。</xushi>
<duanzhu>良倨切，五部。</duanzhu>
</t>

<wh>勑</wh>
<t>
<xushi>勞也。</xushi>
<duanzhu>此當云勞勑也。淺人刪（⿰刂）一字耳。此勞依今法讀去聲。《孟子》放曰「勞<pb n="706"/>之來之。《詩》序曰「萬民離散。不安其居。宣王能勞來還定安集之。來皆勑之省。俗作徠。</duanzhu>
<xushi>从力，來聲。</xushi>
<duanzhu>洛代切。一部。俗誤用爲敕字。</duanzhu>
</t>

<wh>劼</wh>
<t>
<xushi>愼也。</xushi>
<duanzhu>愼者，謹也。《廣韵》曰「。用力也。又固也。勤也。</duanzhu>
<xushi>从力，吉聲。</xushi>
<duanzhu>巨乙切。十二部。按《篇》、《韵》皆悋八切。巨乙，非也。</duanzhu>
<xushi>〈周書〉曰「劼毖殷獻臣。</xushi>
<duanzhu>酒誥文。按此篆解小徐本譌舛不可讀。</duanzhu>
</t>

<wh>務</wh>
<t>
<xushi>趣也。</xushi>
<duanzhu>趣者，疾走也。務者，言其促疾於事也。</duanzhu>
<xushi>从力，敄聲。</xushi>
<duanzhu>亡遇切，古音在三部。</duanzhu>
</t>

<wh>勥</wh>
<t>
<xushi>迫也。</xushi>
<duanzhu>迫者，近也。按所謂實偪處此也。勥與彊義別。彊者，有力。勥者，以力相迫也。凡云勉勥者，當用此字。今則用強彊而勥？廢矣。</duanzhu>
<xushi>从力，強聲。</xushi>
<duanzhu>巨良切，按此音非也。當依《廣韵》、《玉篇》其㒳切。十部。</duanzhu>
</t>

<wh><img src="699B-01">𠣃</img></wh>
<t>
<xushi>古文从彊。</xushi>
<duanzhu>按以〈虫部〉？籒文強訂之。古當作籒。</duanzhu>
</t>

<wh>勱</wh>
<t>
<xushi>勉力也。</xushi>
<duanzhu>勉者，勥也。亦作邁。《左傳》引〈夏書〉「臯陶邁種德。邁，勉也。</duanzhu>
<xushi>从力，萬聲。</xushi>
<duanzhu>莫話切，按古音當在十四部。</duanzhu>
<xushi>〈周書〉曰「用勱相我邦家。</xushi>
<duanzhu>立政文。今書邦作國。</duanzhu>
<xushi>讀與厲同。</xushi>
<duanzhu>厲亦萬聲也。漢時如此讀。</duanzhu>
</t>

<wh>勉</wh>
<t>
<xushi>勥也。</xushi>
<duanzhu>勥舊作彊。非其義也。凡言勉者皆相迫之意。自勉者，自迫也。勉人者，迫人也。《毛詩》黽勉、《韓詩》作密勿。《爾雅》作？？。〈大雅〉〔毛傳〕曰「亹亹，勉也。《周易》鄭注：亹亹猶？？也。</duanzhu>
<xushi>从力，免聲。</xushi>
<duanzhu>亡辨切，古音當在十三部。</duanzhu>
</t>

<wh>劭</wh>
<t>
<xushi>勉也。</xushi>
<duanzhu>〈釋詁〉同。漢成帝詔曰「先帝劭農。蘇林曰「劭音翹。精異之意也。晉灼曰「劭、勸勉也。按卪部邵，高也。邵與劭相似。轉寫容有互譌者。如應仲遠之名。當是卲字。此蘇林所說當亦是卲農。《爾雅》、《方言》皆曰「釗，勉也。釗當是劭之叚借字。</duanzhu>
<xushi>从力，召聲。讀若舜樂韶。</xushi>
<duanzhu>《爾雅》、《釋文》云：或上遙反。用許讀也。今皆寔照切，二部。</duanzhu>
</t>

<wh>勖</wh>
<t>
<xushi>勉也。</xushi>
<duanzhu>〈釋詁〉同。〈邶風〉：以勖寡人。〔傳〕曰「勖，勉也。《方言》「釗、薄，勉也。秦晉曰釗。或曰薄。南楚之外曰薄努。自關而東周鄭之閒曰勔釗。齊魯曰勖。按勖古讀如茂。與懋音義皆同。故般庚懋建大命。予其懋𥳑相爾。《今文尙書》懋皆作勖。見隷釋石經殘𥓓。心部曰「懋，勉也。</duanzhu>
<xushi>从力，冒聲。</xushi>
<duanzhu>許玉切。三部。按許玉，非也。古音同茂。俗寫此字形。尤譌踳不通。</duanzhu>
<xushi>〈周書〉曰「勖哉夫子。</xushi>
<duanzhu>坶誓文。</duanzhu>
</t>

<wh>勸</wh>
<t>
<xushi>勉也。</xushi>
<duanzhu>《廣韵》曰「。奬勉也。按勉之而悅從亦曰勸。</duanzhu>
<xushi>从力，雚聲。</xushi>
<duanzhu>去願切，十四部。</duanzhu>
</t>

<wh><img src="699B-02">𠢤</img></wh>
<t>
<xushi>彊力也。</xushi>
<duanzhu>彊力各本作勥力。非。今依《玉篇》、《廣韵》正。俗語？彊。彊讀去聲。</duanzhu>
<xushi>从力，厥聲。</xushi>
<duanzhu>瞿月切，十五部。</duanzhu>
</t>

<wh>勍</wh>
<t>
<xushi>彊也。《春秋傳》曰「勍敵之人。</xushi>
<duanzhu>彊者，弓有力也。引申爲凡有力之偁。《春秋傳》者，僖二十二年《左傳》文。杜亦曰「勍，強也。按勍與〈人部〉之倞字音義皆同。而勍獨見左氏。</duanzhu>
<xushi>从力，京聲。</xushi>
<duanzhu>渠京切，古音讀如彊。在十部。</duanzhu>
</t>

<wh>勁</wh>
<t>
<xushi>彊也。</xushi>
<duanzhu>《廣韵》：勁，健也。</duanzhu>
<xushi>从力，巠聲。</xushi>
<duanzhu>吉正切。十一部。○按以上三篆移其舊次。</duanzhu>
</t>

<wh>勝</wh>
<t>
<xushi>任也。</xushi>
<duanzhu>任者，𠈃也。𠈃者，當也。凡能舉之、能克之皆曰勝。本無二義二音。而俗強分平去。</duanzhu>
<xushi>从力，朕聲。</xushi>
<duanzhu>識蒸切。六部。亦去聲。</duanzhu>
</t>

<wh>勶</wh>
<t>
<xushi>發也。</xushi>
<duanzhu>發者，䠶發也。引申爲凡發去之偁。勶與徹義別。徹者，通也。勶謂除去。若禮之〈有司徹〉、客徹重席、《詩》之徹我牆屋、其字皆當作勶。不訓通也。或作撤、乃勶之俗也。</duanzhu>
<xushi>从力徹。</xushi>
<duanzhu>會意。謂以力通之也。</duanzhu>
<xushi>徹亦聲。</xushi>
<duanzhu>丑列切，十五部。</duanzhu>
</t>

<wh>勠</wh>
<t>
<xushi>勠力、幷力也。</xushi>
<duanzhu>勠力二字依後漢劉虞傳注引補。文賦注引賈逵《國語》解詁曰「勠力、幷力也。許所本也。幷者，相從也。倂者，竝也。幷倂古通用矣。《左傳》、《國語》或云勠力同心。<pb n="706-3"/>或云勠力一心。皆謂數人共致力。僞《尙書》傳訓云陳力。斯失之。古書多有誤作戮者。</duanzhu>
<xushi>从力，翏聲。</xushi>
<duanzhu>嵇康力幽反。吕靜韵集讀同飂。《尙書音義》引《說文》力周反。按文賦匪予力之所勠、與流求爲韵。此相傳古音也。今音力竹切。《字林》音遼。</duanzhu>
</t>

<wh>勨</wh>
<t>
<xushi>䌛緩也。</xushi>
<duanzhu>䌛葢今之傜字。言傜役緩也。與勠爲反對之詞。</duanzhu>
<xushi>从力，象聲。</xushi>
<duanzhu>余㒳切，十部。</duanzhu>
</t>

<wh>動</wh>
<t>
<xushi>作也。</xushi>
<duanzhu>author，起也。</duanzhu>
<xushi>从力，重聲。</xushi>
<duanzhu>徒緫切，九部。</duanzhu>
</t>

<wh><img src="700A-01">𨔝</img></wh>
<t>
<xushi>古文動。从辵。</xushi>
</t>

<wh>㔣</wh>
<t>
<xushi>推也。</xushi>
<duanzhu>推依今音他回切。㔣者，以物磊磊自高推下也。古用兵下礧石。李陵傳作壘石。晁錯傳具藺石。如淳注曰「城上雷石。《周禮》〔注〕亦作雷。〈唐書〉李光弼傳。擂石車。又作擂。其實用㔣爲正字也。故許書之字可用而不用者多矣。〈子虛賦〉曰「礧石相擊。硍硍礚（⿰石葢）礚（⿰石葢）。亦當作㔣。</duanzhu>
<xushi>从力，靁省聲。</xushi>
<duanzhu>舊作畾聲。今依小徐正。盧對切，十五部。</duanzhu>
</t>

<wh>劣</wh>
<t>
<xushi>弱也。</xushi>
<duanzhu>弱者，橈也。</duanzhu>
<xushi>从力少。</xushi>
<duanzhu>會意。力輟切，十五部。</duanzhu>
</t>

<wh>勞</wh>
<t>
<xushi>勮也。</xushi>
<duanzhu>勮各本从刀、作劇。今訂从力。《文𨕖》北征賦注引《說文》劇，甚也。恐是許書本作勮。用力甚也。後因以爲凡甚之詞。又譌其字从刀耳。以俟明者定之。</duanzhu>
<xushi>从力熒省。焱火燒冖。用力者勞。</xushi>
<duanzhu>焱舊作熒。今正。此析熒字而釋之。燒冖、謂燒屋也。斯時用力者冣勞矣。或改冖作門者，誤。魯刀切，二部。</duanzhu>
</t>

<wh><img src="700B-01">𢥒</img></wh>
<t>
<xushi>古文如此。</xushi>
<duanzhu>如此大徐作从悉。篆體作？。今依《玉篇》、汗𥳑、古文四聲韵所據正。汗𥳑與《玉篇》中雖小異。下皆从力。竊謂古文乃从熒不省。未可知也。</duanzhu>
</t>

<wh>勮</wh>
<t>
<xushi>務也。</xushi>
<duanzhu>務者，趣也。用力尤甚者。</duanzhu>
<xushi>从力，豦聲。</xushi>
<duanzhu>其據切。五部。音轉爲渠力切。字譌从刀作劇。</duanzhu>
</t>

<wh>勀</wh>
<t>
<xushi>尤勮也。</xushi>
<duanzhu>勮大徐作極。小徐作勮。今正。勊又勮之尤者也。剋者，以力制勝之謂。故其事爲尤勞。許書勊與克義不同。克者，肩也。肩者，任也。以春秋所書言之。如辛已雨。不克葬。戊午日下昃。乃克葬。如晉人纳㨗葘于邾。弗克納。此克之義也。如鄭伯克段于鄢。傳曰「得儁曰克。此勊之義也。勊之字譌而从刀作剋。猶勮之譌而从刀也。經典有克無剋。百家之書克剋不分。而勊乃廢矣。</duanzhu>
<xushi>从力，克聲。</xushi>
<duanzhu>苦得切，一部。</duanzhu>
</t>

<wh>勩</wh>
<t>
<xushi>勞也。</xushi>
<duanzhu>《毛詩傳》同。按凡物久用而勞敝曰勩。明楊愼荅中官問。謂牙牌摩損。當用鋊字。今按非也。當用勩字。今人謂物消磨曰勩是也。<pb n="707-1"/>蘇州謂衣久箸曰勩箸。</duanzhu>
<xushi>从力，貰聲。</xushi>
<duanzhu>余制切，十五部。</duanzhu>
<xushi>《詩》曰「莫知我勩。</xushi>
<duanzhu>〈小雅〉雨無正文。</duanzhu>
</t>

<wh>勦</wh>
<t>
<xushi>勞也。从力，巢聲。</xushi>
<duanzhu>子小切，又楚交切。二部。</duanzhu>
<xushi>《春秋傳》曰「安用勦民。</xushi>
<duanzhu>昭九年《左傳》「叔孫昭子曰「《詩》云經始勿亟。庶民子來。焉用速成。其以勦民也。許檃栝其辭。按刀剖劋字亦作剿。《禮記》：母剿說。與此从力字絕不同。俗多淆之。</duanzhu>
</t>

<wh>劵</wh>
<t>
<xushi>勞也。</xushi>
<duanzhu>輈人。終日馳騁。左不楗。書楗或作劵。鄭云：劵今倦字也。據此則漢時已倦行劵廢矣。</duanzhu>
<xushi>从力，𢍏聲。</xushi>
<duanzhu>今皆作倦。葢由與契券从刀相似而避之也。渠眷切，十四部。</duanzhu>
</t>

<wh>勤</wh>
<t>
<xushi>勞也。</xushi>
<duanzhu>慰其勤亦曰勤。</duanzhu>
<xushi>从力，堇聲。</xushi>
<duanzhu>巨巾切，按巾當作斤。十三部。</duanzhu>
</t>

<wh>加</wh>
<t>
<xushi>語相譄加也。</xushi>
<duanzhu>譄各本作增。今正。增者，益也。義不與此同。譄下曰「加也。誣下曰「加也。此云語相譄加也。知譄誣加三字同義矣。誣人曰譄。亦曰加。故加从力。《論語》曰「我不欲人之加諸我也。吾亦欲無加諸人。馬融曰「加，陵也。袁宏曰「加、不得理之謂也。劉知幾史通曰「承其誣𡚶。重以加諸。韓愈爭臣論曰「吾聞君子不欲加諸人。而惡訐以爲直者。皆得加字<pb n="707-2"/>本義。引申之、凡據其上曰加。故加巢卽架巢。</duanzhu>
<xushi>从力口。</xushi>
<duanzhu>謂有力之口也。會意。古牙切，十七部。</duanzhu>
</t>

<wh>𠢕</wh>
<t>
<xushi>健也。</xushi>
<duanzhu>健者，伉也。此豪傑眞字。自叚豪爲之、而𠢕廢矣。豪、豕鬛如筆管者。</duanzhu>
<xushi>从力，敖聲，讀若豪。</xushi>
<duanzhu>五牢切，按當乎刀切。二部。</duanzhu>
</t>

<wh>勇</wh>
<t>
<xushi>气也。</xushi>
<duanzhu>气、雲气也。引申爲人充體之气之偁。力者，筋也。勇者，气也。气之所至。力亦至焉。心之所至。气乃至焉。故古文勇从心。《左傳》曰「共用之謂勇。</duanzhu>
<xushi>从力，甬聲。</xushi>
<duanzhu>余隴切，九部。</duanzhu>
</t>

<wh><img src="701A-01">𢦨</img></wh>
<t>
<xushi>勇或从戈用。</xushi>
</t>

<wh>恿</wh>
<t>
<xushi>古文勇从心。</xushi>
<duanzhu>《孟子》曰「志氣之帥也。</duanzhu>
</t>

<wh>勃</wh>
<t>
<xushi>排也。</xushi>
<duanzhu>排者，擠也。今俗語謂以力旋轉曰勃。當用此字。《論語》「色孛如也。許所引乃本字本義。謂𤱿孛、盛气也。今論叚借勃字。殊失其恉。</duanzhu>
<xushi>从力，孛聲。</xushi>
<duanzhu>蒲？切，十五部。</duanzhu>
</t>

<wh>勡</wh>
<t>
<xushi>劫也。</xushi>
<duanzhu>以力脅止人而取其物也。〈賈誼傳〉曰「盜者白晝大都之中。勡吏而奪之金。貨殖傳曰「攻剽椎埋。按此篆諸書多从刀。而許刀部剽下曰「一曰剽劫人也。是在許時固从力从刀竝行。二形不必有是非矣。</duanzhu>
<xushi>从力，𤐫聲。</xushi>
<duanzhu>匹妙切，二部。</duanzhu>
</t>

<wh>劫</wh>
<t>
<xushi>人欲去㠯力脅止曰劫。</xushi>
<duanzhu>脅猶迫也。俗作愶。古無其字。用脅而已。以力止人之去曰劫。不專謂盜。而盜禦人於國門之外亦劫也。太史公曰「劫人作姦。</duanzhu>
<xushi>或曰㠯力去曰劫。</xushi>
<duanzhu>用力而逃也。</duanzhu>
<xushi>从力去。</xushi>
<duanzhu>依《韵會》補此三字。二義皆力去也。此篆从力。而俗作刦、从刀。葢刀與力相淆之處固多矣。居怯切，八部。</duanzhu>
</t>

<wh>飭</wh>
<t>
<xushi>致臤也。</xushi>
<duanzhu>臤者，堅也。致者，送詣也。致之於堅。是之謂飭。〈攷工記〉曰「審曲面勢以飭五材。謂五材皆必堅緻也。又曰「飭力以長地材。謂整頓其人力也。凡人物皆得云飭。飭人而筋骸束矣。飭物而器用精良矣。其字形與飾相似。故古書多有互譌者。飾在外。飭在內。其義不同。竊謂許書工下云巧飾也。當作巧也，飭也。飭卽記所謂飭五材。辨民器。謂之百工。不徒修飾其外而已。凡經傳子史之譌皆可以意正之。飭與敕義略相近。敕，誡也。</duanzhu>
<xushi>从人力。食聲，讀若敕。</xushi>
<duanzhu>恥力切，一部。</duanzhu>
</t>

<wh>劾</wh>
<t>
<xushi>灋有辠也。</xushi>
<duanzhu>法者，謂以法施之。《廣韵》曰「。劾、推窮罪人也。</duanzhu>
<xushi>从力，亥聲。</xushi>
<duanzhu>按此字俗作？、从刃。恐从刀則混於刀部之刻也。胡槩切。一部。亦入海韵、代韵。</duanzhu>
</t>

<wh>募</wh>
<t>
<xushi>廣求之也。</xushi>
<duanzhu>依光武紀注增之字。</duanzhu>
<xushi>从力，𦱤聲。</xushi>
<duanzhu>莫故切，五部。</duanzhu>
</t>
<variants>文四十，重六。</variants>

<wh>劦</wh>
<t>
<xushi>同力也。</xushi>
<duanzhu>同力者，龢也。龢，調也。</duanzhu>
<xushi>从三力。</xushi>
<duanzhu>會意。胡頰切，按此字本音戾。力制切。十五部。淺人𡚶謂與恊𢣢協同音。而不知三字皆以劦會意。非以形聲也。惟不以劦爲聲。故三字皆在八部。而劦聲之荔珕則皆力制切。在十五部。</duanzhu>
<xushi>《山海經》曰「惟號之山。其風若劦。</xushi>
<duanzhu>〈北山經〉曰「母逢之山。北望雞號之山。其風如䬅。郭傳。䬅、急風皃也。音戾。或云飄風也。按郭本與許所據不同。郭〈江賦〉用䬅字。許意葢謂其風如幷力而起也。</duanzhu>
<xushi>凡？之屬皆从劦。</xushi>
</t>

<wh>恊</wh>
<t>
<xushi>同心之龢也。</xushi>
<duanzhu>同心一如同力。故从劦心會意。</duanzhu>
<xushi>从劦心。</xushi>
<duanzhu>胡頰切，八部。</duanzhu>
</t>

<wh>𢣢</wh>
<t>
<xushi>同思之龢也。</xushi>
<duanzhu>同思一如同力。</duanzhu>
<xushi>从劦思。</xushi>
<duanzhu>胡頰切，八部。</duanzhu>
</t>

<wh>協</wh>
<t>
<xushi>同眾之龢也。</xushi>
<duanzhu>各本作衆之和同。非是。今正。同衆之和。一如同力。</duanzhu>
<xushi>从劦十。</xushi>
<duanzhu>十，衆也。胡頰切，八部。</duanzhu>
</t>

<wh>叶</wh>
<t>
<xushi>古文協。从口十。</xushi>
<duanzhu>字見《周禮》大史協事注：曰故書協作叶。杜子春云：叶，協也。書亦或爲協。或爲汁。〈大行人〉協辭命注：故書作汁辭命。鄭司農云：汁當爲叶。書或爲叶。按十口所同。亦同衆之意。</duanzhu>
</t>

<wh>旪</wh>
<t>
<xushi>叶或从曰「</xushi>
<duanzhu>口曰一也。</duanzhu>
</t>
<variants>文四<duanzhu>舊譌一</duanzhu>，重二<duanzhu>舊譌五</duanzhu>。。</variants>
<count>二十三部，文七百<duanzhu>宋本六百九十九</duanzhu>，重一百二十四<duanzhu>宋本四作三</duanzhu>，凡八千三百九十八字<duanzhu>以上緫弟十三篇部數、文數、說解字數之都數也</duanzhu>。</count>
<title n="juan-tail">說文解字第十三篇下</title>
<jiaodui>受業黟縣（⿰県系）胡積城校字</jiaodui>
